<!-- { "loadSidebar": true } -->
　　恩纪隆曽经于此告成功【自庚辰嵗兆恵平定回部凯旋始创行郊劳之礼迨丙申阿桂平定两金川凯旋遂踵行之是礼乃　　祖宗家法既以抚慰将士亦以感荷　　昊恩告厥成功示不敢忘耳】其余三者觉为次【至近年平定台湾虽亦擒获逆首然究系内地奸民而缅甸安南相继归降均与回部金川迥异是以防未举行】最后堪同厌诩雄【最后廓尔喀之役地处万余里外而且重山叠岭险峻异常福康安等不辞劳瘁冞入痛殱不数月间彼即畏罪归顺其功甚伟堪与回部金川相等然予仰荷　　上苍鉴佑十蒇武功方觉兢惕之不暇若再举郊劳之典转似涉于自雄非予所愿也】黩武戒深幸耆武抚躬惟是益钦躬修文老矣勤民耳待雨春田顾每忡
　　憩恩寺
　　自昔每相过弗留去则那乘闲聊一憩即景岂无哦苍认松梢簇白添鬓发娑金仙黙不语笑指壁题多
　　行行
　　行行厯春田有髙亦有低低地麦争长【上声】髙地秧未齐慰与惜纷衷只觉愁多兮畺吏谓可待予心觉难徯村民称庆皆【跸途所见麦苗低处尚觉青葱而髙处未见勃发望雨之念为之益加殷切乃昨召见梁肯堂据称沿途村民多有防舞笙歌爱戴之情实出诚恳势难禁止惟予覩之转増慙愧耳】愧揽羞羣黎
　　涿州行馆作
　　行馆城南驻以常扶擕万姓觐宸光即今气象诚云可前嵗饥寒那顿忘所见欣犹虑弗见例偿逭恐有应偿【前嵗畿南灾歉虽即截漕发帑加意赈恤犹幸去嵗雨旸时若遂获上稔跸途经见扶老擕幼之俦景象恬舒似觉元气已复但未知僻逺之区是否一律盈宁至于粮赋固已停缓此外有无应征之项或致输纳拮据亦堪轸念谘询畺吏所当据实入告以次勤恤加恩】驻舆仍复宣畺吏悉我忧民念共蘉
　　紫泉行宫用壁间所书戊申降防免宣化府民欠银粮志事诗韵
　　昨嵗防
　　天贶畿辅普上稔【昨嵗直隶收成竟获十分亦近年所罕觏】春雨迟郊甸预忧逮坎新城驻行馆壁题偶顾审恩蠲宣化税戊申被灾甚【戊申独宣化一府被旱据督臣奏闻当即将民欠银粮降防寛免壁间所书即彼时志事诗也】今嵗彼春佳【今嵗直隶各府属得雨之处多不过二三寸昨召见口北道台斐音据奏宣化府属二月十八日或雪或雨实有四寸余】此却虞憯懔触目彼此同民艰念恒恁总我失调幕惟惕惟慙饮【饮恨之饮也】
　　紫泉行宫十咏
　　敞轩
　　朴斲三间额敞轩方昌春色已臻繁坐来别有防心处艺祖辟门【宋史开寳元年正月大内营缮毕赐诸门名上坐寝殿洞开诸门曰此如我心少有邪曲人皆见之】防共存
　　屏山
　　每到屏山意各殊曰邪曰正弗同涂万几一日存方寸照已照人慎此乎
　　镜湖
　　紫泉引得入园中几亩方塘镜样同虽曰淀湖率臻治濬疏酌剂【去声】可忘衷
　　舫室
　　湖以镜称室号舫都非其本假云然安能一切去名象无可去中减亦贤
　　防亭
　　一宵停宿登前路防缀每嫌劳有司设谓防亭不多费岂如并此亦无之
　　虹桥
　　垂虹本以喻髙曲十亩湖中底架其但向波心试俯看时过雨影亦然疑
　　鱼罾
　　鱼罾虽设任其常濊濊从来施未遑讵是当春博爱物恐人疑议曰如棠
　　石迳
　　为迳多称曲胜直是惟延趣雅宜诗平心设以论义路取舎其间合要知
　　竹埭
　　有竹园中自不俗阅年春至那无哦莫嫌几个输如箦君子孤标岂借多
　　箭防
　　箭防搆筑厯年多角羽依然架上罗较以十全仍过四获麟之喻或应那【向作叠韵诗至九叠已获十全再作则别拈韵此间诸咏虽非叠韵而十全今已过其四将来再经斯地设有吟题当可不必分景缀什矣】
　　雄县道中作
　　迤南向暖更临水麦垅多防芃长【上声】苗晓幸云生旋【去声】云散越殷时近惧时遥蓬蓬莫作劳耳听【去声】靉靉其浓伫意焦或者登舟引雨至舻开安福候明朝
　　赵北口行宫即事
　　隔淀长堤在行宫搆久年【此处行宫乃康熈年间所建】往来必一驻烟水恰相延心得于何也手题厌屡焉水围亦权罢【皇祖当年巡阅淀池嵗设水围戊辰过此亦试为之庚午癸酉辛巳尚循旧制自后遂不复举行觉水光接天自饶清赏】静赏觉为便
　　怀清楼有防
　　层阁懐清额沧波万顷排予心别有防国号与之皆保合巩神器治【平声】平跻泰阶难谌恒惕若讵为【去声】赏春佳
　　湛持轩口号
　　临水疎轩号湛持偶来即景一思之湛然无欲持有定克已注明四勿为
　　赐湖广总督毕沅并识已意
　　署陕督湖倚经理【毕沅昔为陜抚时曾署陜甘总督继由豫抚擢任湖广总督数年以来统率有方深资倚任】三春觐驾迅时哉不为已甚去其甚亦曰惜材竟得材【王亶望在甘肃藩司任揑灾冒赈侵欺舞弊酿成巨案毕沅曾屡署督篆未免亦有失察狥庇之咎彼时降其顶带仍留陜抚之任盖朕从不为己甚且亦因爱惜人材故仅示薄惩而伊亦甚知感惧自此倍加谨奋今竟颇觉改观】嘉尔改观资统率兹予巡跸漫随陪【兹伊来京入觐昨于紫泉行宫接驾连日召见咨政而伊恳祈随往天津既已连日训谕何必仆仆道途今日在赵北口巳令其回任矣】连年逢熟诚汝福【湖北湖南连年稔收固小民之幸亦即督抚大小惠吏之福也】盼雨焦心过孰推【畿辅近日亟望甘膏朕焦切之余不能不引为己过耳】
　　微雨【三月十七日】
　　徒称近水易生云【赵北口巳临淀河相传水乡易于生云申刻果见云气蓊合】赵北今朝驻淀濆过午晴光犹澹荡逮申阴霭遂氤氲浽微细防霏霄始羃防轻烟罢夜分虽不孤名欠实恵【地方官报祗寸余】依然慙惕更何云
　　登安福舻
　　龙舻闲置几经年巡淀今兹重御筵安拟寰区奚啻此福期奕叶永循前民为邦本恒殷若水载舟行实寓焉暗室明窗都旧识是吾得向每斯便
　　过广恵桥有咏
　　木彴北南陆路连江衢石洞畧殊焉【江南石桥中洞隆起若垂虹然民间往来沙飞之类大舟皆可径过此处南北通衢多平设木彴以酾水道与江南各异】大舟过必当彻板【此地皆小舟往来桥下无碍若安福舻经此必须彻板方可通行】北地砌因易用砖【北方桥小不用大石洞每以砖甃砌而成】并昨戊年才四度【此处至天津陆路既迂且不能巡视淀河及各处隄工是以自丁亥庚寅癸已并昨戊申皆御安福舻至津然近在畿甸二十余年中仅经行四次阅今又隔五载舆情望幸行春布恵典亦宜循】逮今甲嵗又重沿循名恵泽颁之广岂待于斯目击宣
　　东淀
　　西淀流来东淀水水不须殊舟尚此昔年首尾弗心同故不相济曽诫彼【大凡行舟欲左欲右惟舵师之言是听其水手首领例立御舟前管束众人彼欲显其长任意指使而舵师转觉无权以致首尾不能相应真所谓庸人之扰向曽屡以为诫今彼知过能改舟行之速即其明騐】兹行彼实遵诫行廿里速只如十里昨夜雨虽仅寸余亦渥扬尘苗润矣然而总欠尺泽优七字聊因志慙耳
　　淀神祠瞻礼三叠旧作韵
　　千古淀池千古司庚寅始建庙宗之五年以隔重临舫【淀池向未有祠庚寅命畺吏扵东西两淀适中之地创建　神祠落成敬诣瞻礼有诗纪事嗣后于癸巳戊申频经瞻礼阅今又隔五载防诚展谒用致为民祝厘之意】三月惟佳防礼
　　祠比戸所希永晏锡昨秋更谢有收绥【数十年来淀池永庆安澜昨歳直省夏秋并获上丰更为近年所未有感沐　神功倍深额手】奉
　　天深赖
　　神功佑颙与吾民共沐厘
　　淀祠行宫八景
　　静宁斋
　　一淀池分西与东酾波永定久成功【在霸州文安大城武清东安静海境者为东淀自雄县安州安肃髙阳诸水来者为西淀中有长隄隔之又有桥八座以酾西淀之水入于东淀而归之大清河】百年畿辅歌宁静
　　皇祖导治【平声】大禹同
　　頥庆堂
　　巡河庚嵗奉
　　慈航【忆庚寅春巡幸天津恭奉　慈寕憇此敬顔是堂日頥庆】　頥庆因之额此堂二十余年如瞬息怆拈吟笔只徬徨
　　恵畅楼
　　万顷波光入牖披春和风恵雅相宜陡然忆得右军序辛未曽临禊节时【辛未初次南巡三月初至山隂逰兰亭序所谓恵风和畅者盖亲阅其胜此地风景似之】
　　互镜轩
　　照人人照斯为互孰主孰賔莫可诠一镜平铺不设意任其分别只澄然
　　问源亭
　　有流须合有源寻亭额应知喻意深讵谓晋川来万派【东西两淀如沽渝濡派滋易涞诸水无所不容其发源多自山西大同等处流入直境滙为淀池】不离方寸曰惟心
　　延清阁
　　阁临淀沼号延清笔砚精良棐几横有暇排籖延郡吏谓应责实漫循名
　　澄緑池
　　墙外麦町墙里池水光苗色緑同披澄懐忆昔安名际在彼由来不在斯
　　引薰廊
　　春暮先期曰引薫五弦解阜意恒殷虽然试看阶前影一息那曽让一分
　　文安道中作
　　赵北一寸余文安亦相等京师复若何向北望引领麦色较西蔚近水润苗颖可慰更可惜佽飞禁驰骋【今日见岸旁麦田自以近水较之日前所见颇觉葱蔚若早得继霑将来收成尚好因诫谕两岸骑行侍卫等毋得驰骋致有蹂践】继优霈乃佳为之心耿耿
　　村民
　　村民日无万夹岸随舆行数里不知劳仰观欢敬并幸弗致民畏益觉怜民诚独是摩肩趋颇惜躏麦町【向来巡幸村民扶老携幼无虑万万夹道跪迎及御辇既行仍复欢跃趋至前途瞻仰有至十余里以外者今日御舟左右情形亦复如是惟是蹂躏麦田甚堪轸惜欲即禁止又念其爱敬之情岀于至诚若使侍卫等呵斥心实有所弗忍耳】禁不禁两难治理絜矩明

　　御制诗五集巻八十七
　　钦定四库全书
　　御制诗五集卷八十八
　　古今体八十首【甲寅四】
　　阅文安堤工四叠旧韵
　　文安本洼区所虑潦波豗前嵗乃大异春旱夏云开以此甘雨希水乡受旱灾【文安太洼自癸未修筑堤工苏桥马村诸处加髙培厚之后水涸农兴连年报稔惟前嵗春间畿南艰泽水乡洼地转受旱灾当即先事截漕发帑加意赈恤而昨秋收获旋报十分收成兹来跸途经览比户盈宁民气和乐兼之麦田芃緑丰稔可期实赖堤工巩固利益非浅】赈济不遗力冀周元气培昨秋幸有收仓箱比户皆老防鲜饥色笑语迎銮排即看冬麦茁新緑芃春垓阅堤颇慰志庶弗孤此来咄悔吾言失满损谦益哉
　　过苏桥
　　略彴每过必有吟不鲜【平声】屡见语犹谌桥燕堤越苏家述【河北岸有苏洵祠相传桥为洵建但洵止食文安主簿禄并未任事向曾辨其传讹惟是此处蘓桥与浙之苏堤均因重其人而羶芗其地故是桥虽属博防亦足以风示后人耳】汉诏唐书
　　睿藻临【苏祠旁碑亭恭泐　　皇祖御临唐大宗书汉文帝劝农诏乃康熙四十一年　　阅河时赐前抚臣李光地因恭摹刻石是间前嵗偶值歉收幸去年即获上稔然民气是否全复犹为缱念恭瞻　　御临巡甸省耕益切劭农之意】政以巡方合称古暇因即景便筹今民间元气复乎否前嵗食艰尚切心
　　天津巡漕御史祝云栋报雨诗以志慰
　　舟行日向东麦实较西丰二寸报佳兆津瀛锡
　　昊穹【据祝云栋奏十七日天津地方自子至寅获有甘屋檐滴溜计入土二寸有余不惟大田立见滋培而河水増长扵挽运粮艘亦甚有禆益】敢辞不知足惟是赖
