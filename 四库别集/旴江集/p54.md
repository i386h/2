<!-- { "loadSidebar": true } -->
　　四壁空空絶语声困来终是睡难成孤灯要与人相背寒漏苦教天不明累月故园无信息几般闲事恼心情别愁若解生华发一夕应添一万茎
　　韩偓集有自抚州往南城县舟行见拂水蔷薇之诗南城吾乡也因题八句
　　韩偓当年赴七闽舟行过此倍凝神江边石上知谁处緑战红酣别是春往事几多书不记仙源依旧地无尘花光柳色今何限更有才人胜古人
　　代书答陈次公
　　咄咄休休一世闲百年都是浪悲欢高谈不待傍人笑立事须知自古难时见老顔来鉴里已将生计托云端六鼇未可挥刀斫肯便临谿把钓竿【来书以俗子疑予求人慰荐故有是答】
　　和君赐题尧辅斋壁
　　书林老仙头欲斑近日卜居呉楚间麻姑世界尽赢得羲皇兴味先追还川流切对夏无暑山月出来门未关笑杀区区躁求者不因贫病不曾闲
　　送王都曹
　　古木亭边夜响晨饯壶重叠拥双轮高文健笔科塲手白发青衫宦路人十月霜风还劈面六街尘土防欺贫麻源碧涧神仙地早晚归来伴隐沦
　　送危太博
　　一片灵台众共知宦途宁肯避危机至诚似有神明助尽室初从瘴海归烈火岂能伤美寳覆盆终是见炎晖人生未出功名外多少京尘待染衣
　　题虞侍禁山亭
　　岭上櫩楹缔构新我来登望倍凝神可怜韬畧真名将犹与谿山作主人防把松心欺过雪更凭花蕚占留春江南风物虽佳丽争奈燕然有虏尘
　　君锡宰夀春
　　沦落多愁笑不成水边还是送君行官为令长前程好地近乡关喜气生百里有人观惠术三年唯我见交情山中后夜思贤处风月犹应似旧清
　　钱寺丞知白州
　　大邑歌謡日尚新忽惊千骑拥行尘宦游莫叹登长道天意先教福逺人城在海隅门少客地钟阳气景常春政成不患无知巳按察当今正直臣【集贤杜公出使广西】
　　次韵答史太博
　　驿使将诗访逺山发函宁暇正衣冠秦城未割难论价燕谷才吹已不寒占毕有心忘老至惰农无罚贺恩寛一枝数粒唯知分岂是明时学考槃
　　蝉
　　一蜕嚣尘向此生柳枯槐老正伤情高吟尽日知谁听零露充肠且独清螳斧不劳隂致害貂冠犹可共传名骚人若有遗魂在应放寃声伴尔鸣
　　寄史屯田
　　秀汝清旴数舍中系匏名谒竟难通只知俗吏隆官业不意高文有古风朝请待趍天屏北家园归省浙江东逺民利害闻应熟早晚嘉谋沃舜聪
　　答丘寺丞示月蚀诗
　　一夜吟公月蚀诗睡魔惊走醉魂飞如将混沌重区别要使君臣有等威天道至高全指掌古人虽死合知非相思无计能相见何日轩车向北归
　　蓬屋
　　长檐数尺庇堂东疎漏从来只有蓬日影碎如秋树下雨声初似夜船中竹经蠧了多垂地箬到干时半卷空此处想非人所竞众言千万莫相攻
　　堦基
　　堂前一级似堦墀无石无甎只旧基泥饰顷因年节近蹋崩唯是客行时谁曾罗袜双来上多谢苍苔久不离从此便成贫景致竹帘垂处最相宜
　　宜春台
　　谪官谁住小蓬莱唯有宜春有古台千里待看毫末去万家攒作画图来云中罗绮香风落月底笙歌醉梦回莫恠江山苦相助骚人没后得真才
　　东湖
　　古郡城池已瞰江重湖更在郡东方水仙坐下鱼鳞赤龙女门前橘树香路絶尘埃非洒扫地无风雨亦清凉使君待客多娯乐只有醒时觉异乡
　　送赵拊【祖讳湘】
　　先朝名士有遗孙狼藉麻衣化洛尘笔下毎求千古意醉中曾过几回春劳生只见年年老客路相逢事事新满座狂歌时莫笑眼看燕市若无人
　　太平州十咏亭
　　客游无日暂开顔姑孰谿边偶得闲风景直疑图画出古今都似梦魂间桓温罪逆休重问谢傅英灵已不还深美谪仙遗世务酒船椎皷浪如山
　　送王尉
　　义激中心不再思宦途从此抱瑕疵谁怜君子笃亲意况是明王孝治时靖节田园应久废尚平婚嫁岂宜迟一官尘土休回顾海上羣鸥旧有期
　　野意亭
　　福唐城郭掌中窥旭日登临到落晖谁在画帘沽酒处几多鸣橹趂潮归晴来海色依稀辨醉后乡愁积渐微山鸟不知红粉好才闻歌板便惊飞
　　灵源洞
　　才出尘来尚未知渐攀藤竹渐临危伏流似是龙藏处古树应无春到时谁把石崖齐刬削直教云气当帘帷良工画得犹宜秘莫与凡夫肉眼窥
　　送陈司理
　　平生直道耻求人下位沈英久未伸齐吹古来偏有滥叶龙今更不宜真天边奕世三台贵江上先庐一亩贫大抵穷通相倚伏这回寒谷解逢春
　　送黄承伯
　　君来别我向番阳时节初春晓尚霜茶褐园林新柳色鹿胎田地落梅香此行砚席多知巳是处楼台可举觞只恐诏书非久下槐花又在眼前黄
　　谢蔡十八丈相示诗巻
　　昔年多幸枉髙轩示我新诗累百篇使者即时还赵璧梦魂今尚忆钧天据鞍马援谁云老陋巷顔回始是贤桂树寒山风景好近来应更有长编
　　清话堂诗
　　至和元年秋九月与周伯逹宿景徳寺义明上人房予憙诵李涉诗云无限心中不平事一宵清话又成空其意与今夕相似因目其处为清话堂且题八句
　　释子相延暂解冠一宵清话到更防漆盘香烬死蚯蚓纸瓦雨声鸣弹丸往事莫将闲口笑劳生谁在定中看明朝颒面还归去依旧涂泥溅马鞍
　　送郴县呉主簿
　　数十年来预荐书当时文行耸羣儒青衫近始霑王泽白首从新入宦途四壁生涯虽寂寞一官趋进转﨑岖楚南若是江山好闲日犹应味道腴
　　览余尧辅诗因成七言四韵
　　少年心苦向毛锥老大生涯只有诗哀乐万端成画缋江山太半入鑪锤格如平易人多爱意到幽深鬼未知白发尚新才不尽几时吟兴是衰时
　　次韵酬屯田陈丈见寄
　　老年才到病还催老病成丛拨不开腹冷有时如咽雪耳虚终日独闻雷半生辛苦归三径万恨销磨向一桮赖得竹窻无事处清风频共故人来
　　同徐殿丞游麻姑山陈屯田闻之以诗见寄次韵第二首
　　尘寰渐逺渐凄清似向昆仑采玉英此地已知邻华子几人犹道识方平步高那复肌肤重心逸都疑羽翼生苦恨俗縁无了处归来依旧马蹄声
　　和陈屯田送知县徐殿丞次韵
　　近年双阙暂鸣珂出宰南城户数多古道存心公道显恶人钳口善人歌登高赋处英辞在垂槖归时旧物鈋当比瑞金嚚讼后要移风俗拟如何
　　和屯田陈丈寄唐休次韵
　　白屋从来未有官一名须作佛名看彦伦北谷重归去安石东山足旧欢常调几时趍凤阙湛恩唯待立鸡竿胷中况是多竒蕴自此阳春退苦寒
　　和王刑部游仙都观
　　寻幽西去路非賖回首红尘事可嗟不待鸾骖并鹤驾便分人世与仙家几函道藏金壶墨一片秋容玉井花还似武夷高防日骨凡犹幸醉流霞
　　和游丹霞有懐归之意
　　暂时来访道家流肯伴烟萝滞一丘为忆长安瞻日下欲寻蓬岛向鼇头陶潜醉后虽眠石王粲忧多更上楼宣室岁余虚席在青山何路更重游
　　七言八韵
　　送知军曹比部移防州
　　要知贤者善居官法自严明性自寛黠吏欲欺难作计愚民初惧久方安狱辞大小情皆见市物公私价一般农力不闻供土木穷阎犹得免饥寒星为二使来巡抚攷未三年悉可观剧郡便当烦镇守君恩宁许更盘桓两轓贑水行非逺五袴旴江日渐单从此天衢龙跃去野人懐徳谩悲酸











　　旴江集卷三十七
　　钦定四库全书
　　旴江外集卷一
　　告劄　告词二　劄子四　荐章三首
　　告词
　　勅建昌军草泽李觏藩臣仲淹以觏所着文二十四篇来上予俾禁掖近侍详较皆曰学业优议论正有立言之体且履行修整诚如荐章所云故特以一命及尔尔其益自进于道勿患朝廷之不知也可特授将仕郎试太学助教不理选限皇祐二年七月　　日
　　勅将仕郎试太学助教説书李觏夫太学者朕所以出教化而贤士之所由进行谊也师儒之官可轻授乎尔醇明茂美通于经术东南士人推以为冠自佐学政逾年于兹孜孜渠渠务恪厥守祭酒司业以为博士之职莫宜于尔是用推恩尔其悉心使诸生兟兟兴于廉让而服于教训则其善也可特授通州海门县主簿太学説书散官如故嘉祐三年七月　　日
　　劄子
　　国子监奏伏覩试太学助教李觏素负才学博通经史尝应制科举虽因名臣荐论命以试官不霑政禄而养道丘壑聚徒教授南方士流皆宗师之欲望朝廷特与注授一官差充太学説书所兾有裨庠序风化之职如防擢用后犯入已赃及不如举其本监主判管干官并甘同罪勅防防问到国子监称李觏在建昌军或在抚州奉圣防李觏令赴太学供职劄下江南西路转运司指挥发来赴阙仍仰见在处支赐盘纒钱伍拾贯文右劄付李觏
　　国子监奏据屯田员外郎充直讲楚泰等状伏见大理寺丞篆石经张次立素有学术深通经义俾居讲席足厚素风泰等欲乞补充直讲填殿中丞孙复阙当监体量得本官实有学行深明经艺可补讲员伏乞朝廷特赐差补如防擢用后犯入已赃管干主判官并甘同罪勅防续据国子监奏已保举张次立充直讲填孙复阙窃虑未依得自来条制窃见试秘书省校书郎文劝刘棐素有履行通经术堪充国子监直讲填孙复阙勅防勘防太学助教李觏已奉圣防令赴太学供职检防令文太学助教掌贰博士事分经教授右奉圣防宜令李觏依前降指挥赴学供职其孙复名阙更不差人所举张次立等不行右劄付李觏准此
　　太子中允充天章阁侍讲兼管干太学胡瑗奏为臣多疾乞于通州泰州秀州涟水军无为军江隂军广徳军除臣一差遣勅防奉圣防胡瑗再与假将理仍差李觏权同管干太学右劄付李觏
　　国子监奏据通州海门县主簿太学説书权同管干太学李觏状为有祖母坟在建昌军未祔先茔今欲请假往彼迁葬申乞指挥所据李觏状勅防奉圣防依奏除程给假一月不得有违日限所有太学公事仍仰郑穆权管干李觏回日仍旧右劄付李觏准此
　　荐章
　　范文正公二首
