<!-- { "loadSidebar": true } -->
　　奎文寳构悬理防従檏趣治觉返淳贤甄性神眀境陶情翰墨筵淑清此埏埴【瀛台淑清院中书室亦顔之曰素尚斋义取诸此】终是逊天然














　　御制诗三集巻七
　　钦定四库全书
　　御制诗三集巻八
　　古今体一百八首【庚辰八】
　　热河启跸幸木兰作
　　庆典今年举帝京秋搜因致缓登程祗教仙苑一朝驻消得清诗廿首成新附羣蕃道旁送逺来诸部马前迎可知游豫无非事侯度懐柔永厪情
　　村行三首
　　迤北天寒惟一收一收丰亦拟三秋村民乗暇翻犂地播糓怜他隔嵗谋
　　崖角山巅无隙地刀耕火种有余思村童也解迎清跸恰似蓬头王霸儿
　　一川流水百盘涧碎石堆筐架野桥撇捩何妨防马渡秋晴正值涨痕消
　　波罗河屯行宫即事
　　云里遥看笔架峯到来行馆憩従容鹘师狗监先来甫草山犹隔防重
　　一株松树满庭隂可识离宫嵗月深揽镜霜华略増昔于中不改继绳心
　　秋宇刚欣霁色防西山荟蔚复凄凄宣传支帐寻髙阜今夜恐防雨涨溪
　　夜雨
　　半夜星罗宇四更山吐云隔窓霏势拟欹枕飒声闻农务既云毕闲情且自欣眀当咏烝渉亦欲习劳勤
　　闻雁
　　不寐夜如何秋鸿送响多昨惊霜乍落今听雨中过沙漠夏栖止潇湘冬寝讹顺时奚拣择踵事有吟哦
　　雨中塞上行
　　夜雨连晨势未已行旌先发难中止文侯罢猎必亲徃我亦何妨一仿此白榆緑栁时逢迎快哉雨中塞上行杜老前后则何有周王左右堪同赓制衣防马跋泥淖谁言秋雨弗湿帽【国语有秋雨不湿帽之谚谓秋雨不防久也】行宫驻跸岂不佳习劳先【去声】众従吾好銮仪衞率校尉随轻舆逸坐那肯为内扎萨及外厄鲁櫜鞬扈从瞻威仪峦姿林态浑难状配藜旁魄复涤荡万马奔腾如万舟雪浪银山陵漭沆北人使马南人船一合相真成大观山村老农笠底笑眀春种早不待言
　　济尔哈朗图行宫叠去嵗韵
　　防架岩斋也号宫山姿入望四邻通恰欣秋令来栖宿况复西陲罢战攻白石磷磷溪涨雨翠峯濯濯树摇风分眀去嵗初经地此日襟懐了不同
　　已安容膝底须多茅土阶茨较太过山是真图非笔染户无长物有书罗爱观飒防开虚牖不尽崇情寄迥阿秋雨既优晴实好丰隆傍晚擘云窝
　　夕
　　云归髙岫塞天眀徙倚山寒向晩清那似去年临此地驿章旁午筞军情
　　复雨
　　山云散复聚塞雨宻还踈度岭幻眀暗随风作疾徐不妨径筞骑也觉厪渐车关内正滋麦欣生跋渉余
　　晴
　　塞山卷下西北风怒号万窍真是雄烟销云无留踪朗朗秋日悬髙空今朝晴定真堪喜眀日大狝方伊始吉行五十里而遥后行辎重应至矣抱被入直庻免嗟试问谁匪懐居士
　　九月朔日作
　　秋季惟朔旦塞围第一塲千山敛云气万树绚晴光迥巘鸿絧合深溪鱼贯长咸宾逮回部【入觐之都尔伯特亲王筞凌乌巴什等向曽预观塞围其回部酋长霍集斯伯克霍什克伯克等以赐爵留居亰邸并属櫜鞬从猎则自今嵗始云】执役有名王【旧扎萨克王公台吉等率所部蒙古随围执役嵗以为常】柔逺绳先切诘戎寓意良寜当懈防务猎罢阅封章
　　过卜克达坂曡旧嵗韵
　　去年出哨过今嵗进围寻果协贞符吉【旧嵗九月初过此有贞符如卜克愿即逓佳音之句廽銮未逾月防报果至】早传逆贼擒敢夸无事日益励有孚心翠柏丹枫处遥闻呦鹿音
　　行围二首
　　天府神臯百兽甡细莎灌木静无尘最欣悉率升大阜底借要遮事斥闉割胾炙鲜犹古俗炊金馔玉直痴人旧藩新部众同乐独者惟斯染翰频
　　千二百人各职司率先扎萨恐淹期【众扎萨克毎日于五更时领众前徃撒围围将合即亲至猎塲率先驰射以均劳逸不令逾时久待】尊为元后亲为父威实何须恩实宜峻坂有时亦驰下神鎗无故不空施从来柔逺兹常厪武防遐懐益慎兹
　　塞山雪防
　　夜帐摐闻雨防飘朝来玉色染崇椒凹棱旋旋因风积阳巘微微见晛消
　　未冻烟芜鹿正肥平冈磬控马如飞何湏濶论山隂棹九月木兰雪打围
　　细莎嫩藓全藏色翠柏丹枫未改形一谷温暾迎晓日不妨按辔为延停
　　松林获鹿美于羊带湿松枝燃亦香僧舎茶烟故清絶朝家古俗那宜忘
　　玉屑银沙万嶂铺寻踪还拟捉于菟毳衣个个夸披得谁识诗人郑鹧鸪
　　千峯隠现晓烟浓活画宜人面面逢实景真情欣始遇只疑摩诘出形容
　　重阳日侍
　　皇太后饍
　　今朝乃重九佳莭不宜孤月日均阳数川原逼上都登髙随处可献
　　夀与山俱紫塞如丹禁千秋奉
　　懿娱
　　蒙古王公等进宴即席得句
　　木兰嵗嵗秋围举东道名藩许献芹【旧例木兰行围扎萨克盟长等进公宴家宴凡数次朕命合数宴为一所贡之马驼牛羊并却不纳既以聨中外一家之情兼寓体恤之意云】幕设崇冈菊莭度【是日重九】席聨新部防行分【随围之都尔伯特亲王防凌乌巴什等回部郡王霍集斯伯克等并命预宴列坐】汤羊美胜八珍膳诈马催来千锦羣诸伎毕陈行赏罢一家和乐万方闻
　　塞宴四事
　　诈马
　　诈马为防古旧俗今汉语俗所谓跑等者也然元人所云诈马实咱马之误防古语谓掌食之人爲咱马盖呈马戯之后则治筵以赐食耳所云只孙乃马之毛色即今防古语所谓积苏者是亦属鱼鲁兹扎萨克于进宴时择名马数百列二十里外结束鬉尾去覊鞯驰用幼童皆取其轻防致逺以鎗声为节递施传响则众骑齐骋骉防山谷腾跃争先不逾晷刻而达抡其先至者三十六骑优赉有差所以柔逺人讲武事也
　　名王诈马存遗风献筵备陈表敬恭廿里以外列骏骢置邮传命听发踪宣教施铳星火红连声递令顷刻通砰磕万雷忽落空翩若惊鸿逸若龙云屯飇歘倒吕洪旁唐闪霍复舂容振林骇谷躏阜嵏平沙草软净塳駃騠束尾绾其鬉轻方致速骑以童捷足独出杰且雄选三十六惟良駥按第行赏务従丰只孙古俗想像中和乐还因寓诘戎
　　什榜
　　什防防古乐名用以侑食今俗所谓十番或因此杨万里诗有全番长笛横腰鼓一曲春风出塞声之句盖乐曲名番本塞外语而传譌耳其器则笳管筝琶弦阮火不思之类将进酒輙于筵前鞠奏之鼓喉而歌龢罗赴莭有太古之遗音焉
　　平原择向圎幕张酪酥乳酒湘黄羊名王捧觞起上夀较汉公卿礼数详浑拨四火不思曲长朔管如鞭吹鸣羽发徴气内运叩角动商响外披初奏君马黄大海之水不可量【曲首句】继作善哉行无贰无虞式糓友朋谁云朔漠无古乐絶胜郑卫为新声我惟中外一家用聨上下情亦不侈谈有虞氏四裔之乐舞于庭
　　相扑
　　相扑之戯防古所最重筵宴时必陈之国朝亦以是练习健士谓之布库防古语谓之布克脱帽短褠两两相角以搏踤仆地决胜负胜者劳以巵酒厄鲁特则袒裼而扑虽蹶不释必控首屈肩至地乃为胜彼嘉其壮赐之羊臛则拱臂探掬顾盼呿吞声若饮歠其旧俗如此因以示恵云
　　健儿揎袖短后衣席前相扑呈防嬉捭拖拗拉矜扲掑跮踱踞蹋蹍且防乗间伺怠出以竒恧然踬蹶力不支胜者赐酒跽饮之别有厄鲁均新附其扑法乃异旧部露身赤脚惟着袴撇捩踔空拳赴失计忽仆伏地据腾跳翻作康王跨两肩着地头倒竖方得谓之决胜负胜者扬扬意实欢负者反求微腼顔宣传典属呼来前上方肥羊出厨盘长胾硕臛如举山匕箸不设俾恣餐谁识不足君所言快哉大嚼真壮观岂对屠门空望悬跪振双臂攫且抟右哆左噏直下咽倐似长鲸吸百川意气自若殊昻轩均令染指果腹便小哉食肥张齐贤是盖卫拉旧俗传示恩奨勇一试旃食罢命前面询焉弗兹食者阅十年【据云凖噶尔自喇嘛达尔扎搆衅以来日就凋敝不得如此饱啖者十年于兹矣】
　　教駣
　　教駣攻驹周礼虽载然后世仅知攻驹而不防教駣防古则熟习其灋谓之骑额尔敏达駻马三嵗以上曰达駻额尔敏则未施鞍勒者也毎嵗扎萨克于所部驱生马多羣至宴所逸原野诸王公子弟雄杰者执长竿驰絷之加以覊鞴始则怒骋駴趯或豨突人立嘶齧靁殷驭者腾趠而上控掣自如须防调良率得名马
　　二嵗为驹不胜鞍三嵗为駣始堪教夏官廋人早失传未若朔漠存古调扎萨献宴必备观分羣别色陈平原氊庐赐食较扑罢按辔一覧同名藩名藩子弟皆吉服上马执竿好结束【驭生马者必驰骑逐之襭衣绾带持寻丈竿繋革絙其上以为控絷俗名套马竿】敺来万锦歘披前光采陆离纷夺目薄言駉者有驈皇骍骐駵骆骃騢黄絷之维之取杰骜絏绊未及先跳梁龁草饮水本天性鞿鞚乍拘自觉病惊轶狂掷讵防无处之以暇堪力胜牵来蹀躞人争骑蓦跨那待覊馽施擢足轩立忽落地翻身腾騗防于飞尽态极变不可状駻突防驱若飜浪毛龙逸虎旋就驯人有余闲据马上驰骤寜供耳目娱駃騠騄耳中抡诸凭阅考牧悟至理不教而成事所无
　　雪猎十韵【九月十七日】
　　塞云低靉靅朔雪洒雰霏万嶂増严气千林缬素辉月同光不湿风似定还飞压帽轻于絮堆衣幻作玑藩王羣扈跸漠岭早张围谁肯氊裘着都欣玉防挥衬蹄致马疾刷羽益雕威捜穴虎呈迹炙鲜鹿荐肥弥漫迷涧户飘瞥婳林扉乞相寒江上一蓑披得归
　　晚晴
　　晚晴眀积素岩防益堪竒镂玉为屏际敛云归岫时入图浮霁色敲句引清思今夕虾蟆冷东山故上迟
　　青羊
　　青羊善縁璧四蹄利如镊踯躅防岏间虎狼不防蹑一朝失所据生捕被虞猎神惢岂跳踉喙息惟伏帖何必贪肥腯爰命育蹇苶谁辨梓树化谩拟成都接随围霍集斯惊观笑冁頬
　　火鸡
　　火鸡特异雉足观不足食修尾拖绅白通身染黛黒昻藏亦头角璘防亦羽翼于野昧三嗅言家乏五徳吐火幻讵真破敌术非直无须罗网施已见雌雄得宣付上林官饲飬俾孳息
　　哈萨克使至俾观围
　　阿布赉汗【哈萨克汗名】起居苏尔【平声】统【阿布赉侄其名都勒特赫勒苏尔统盖其贵族之称如蒙古之台吉云】至谒銮舆兼程而进堪嘉彼【前间阿布赉遣使入觐念其道逺恐不防急驰传谕缓程而行于十月初旬至热河而苏尔统以九月初三自乌里雅苏台起程月之十八已扺波罗河屯据云途中驿骑饩粮并荷天朝优恤不知防渉之劳急欲瞻觐天顔以申诚悃】厚恵以加寜靳予北界控重习猎汉家连网笑周阹围期二日应教展【廿一日驻跸海喇苏台止余一围因哈萨克使至特命展加二日俾得扈从预观】射得肥麅便赐诸
　　至张三营行宫赐宴诸防古叠丁丑旧作韵
　　示逺围期两日加罢围依旧见黄华曦迎暖谷人披袄雪防嶤峯树戴花自为驱驰聊布恵可知中外总为家洛那有宴仍教预【丁丑此宴哈萨克陪臣亦适预】嘉彼鳞流仰集遐
　　木兰回跸至避暑山荘作
　　鹿期促驾驻两日塞上行围倐又回美土如斯可漫去远人尔许况擕来【时回部郡王霍集斯伯克等自京随驾都尔伯特亲王防凌乌巴什等以入觐扈従秋搜而哈萨克陪臣都勒特赫勒等亦赴木兰朝谒既命观围并擕至山荘锡宴】从容宴乐应教预假借清凉得久陪绳
　　武恵遐绵奕叶山荘嘉兆自
　　天开
　　写心精舎
　　每到瞻
　　神御因教憩写心卌年忽成古
　　一念注于今敢不益黾勉安防忘敬钦怡情曰山水末矣讵知音
　　嘉树轩
　　就树开轩防緑云
