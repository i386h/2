<!-- { "loadSidebar": true } -->
　　天初适百常懐半九书谁识帡幪
　　恩锡昊竟符精一训传予戸封刑措曽何有正已安民慙尚余
　　邸地仰瞻忆髫嵗流光望九电如诸
　　新正幸御园即事言志
　　授玺防耆典具彰更欣雨雪及时旸幸叨深沐
　　苍灵佑愧切羣称太上皇那即御园耽有逸仍斯训子敬无遑新年所遇多和顺益惕于衷莫可当
　　题文源阁叠去嵗乙夘诗韵
　　廿五难期八六时何期
　　昊贶竟符之既然勤倦诸应简【去嵗乙夘新正题此阁有明年归政应娯老言简心闲合罢诗之句】所幸康强尚若斯羲卦箕畴吟已备【自戊申嵗始每年上元镫词八章依次嵌一卦名六十四卦名中平声二十一皆押为韵仄声四十三则于诗中见本字至上年乙夘而易卦适备又自辛亥嵗始以洪范之九五福为题分年联句亦至乙夘阅五年而五福俱全】爱民训子念无遗【上年各省秋收丰稔是以新正无可加赈之处惟去嵗闽省漳泉一带徽歉米价稍昂虽早经降防蠲免并优赏口粮以资接济不致失所此时无需再行展赈而心殷民食仍不能不为之缱念也】迩来心绪翻増闷望防徒成七字诗【今嵗元正以来诸钜典以次庆成仰沐　　昊恩雨雪时旸农祥早兆而外藩各国来朝具见升平之盛且精神强固起居康适允宜恱志怡情以酬庆节惟因盼望捷音为之萦念不置聊以觧闷拈毫想此时擒渠蒇绩之奏已在途中惟望旦夕遄至以慰悬切是以虽陈节事心实不怡耳】
　　上元前一日家防亲藩及曽元成句
　　归政应教简咏吟节前宗防恰逢今绮茵已自君臣辨【每嵗上元前一日例于奉三无私殿内宴近支王公及皇子孙曽元等坐次咸依辈行排列今年嗣皇帝已受玺登极与诸皇子等有君臣之分自应在予座傍随侍隅坐不当与皇八子皇十一子两兄序齿矣】福酒钦惟父子斟【今日为嗣皇帝初元　　祈谷吉辰予虽不与对越灌献之仪而三日斋期仍不举乐放镫以致诚恪幸荷　　昊苍贶佑天宇晴和嗣皇帝肇禋将享礼成回御园宴间即以　　大祀福酒捧觞躬晋予既饮即以余酒回赐嗣皇帝同霑　　神恵钦感之忱不可言喻】授玺以来诸事顺观镫益励寸衷忱昨虽复阅擒凶信凶首伫闻指日擒【昨日福康安和琳奏称自前次攻克擒头坡骒马硐一带后又将中间险要大山及后路百十里内逆苗均加散于十二月二十三四等日出其不意分兵突进将溪岩蜡鸡等寨一概焚毁痛加殱戮贼匪于两岔河百果窑川硐山梁修砌石卡分插旂帜排立放鎗希图抵御其对面金岭冲山顶木城一道甚为髙峻有骑马贼目红布里头往来猖獗防降苗等咸称贼中有陇莽牛一名与石三保一同起事系属有名凶悍逆苗等呼为将军此路即系其人福康安和琳察看形势即于二十七日督率额勒登保徳楞泰花连布及巴图鲁等挑选满汉屯畨劲兵进发奋勇扑入我兵鎗箭齐发争先竞进所杀贼匪僵仆遍地夺路者纷纷奔窜不可胜数立将金岭冲山梁夺据复督率官兵鼔勇罙入于次日五更有降苗陇三棵陇老柔二人将骑马贼目陇莽牛生擒解送讯据该犯供称原名陇老二因平日为人凶横多力是以有莽牛之称自黄寨破后即赴平陇同石三保及吴八月之子烧抢抗拒今所管三十六寨或或降官兵攻围更急实不能扺御等语因即将该犯押历各寨寸磔示众现在相距平陇不逺赶紧设法长驱务将渠魁按数生擒及早蒇事披阅为之欣慰想贼首羽翼尽已翦除势益穷臧无所逃命俘获喜音即在指顾间矣】
　　按大雅行苇之诗所以防父兄耆老示慈恵而敦亲睦也予每嵗元旦及上元前一日家防近支宗藩自壬戌年始有诗纪事戊辰以来上元前日宴必有咏已成例事今入座者皆予子孙曽元之辈若防
　　天
　　祖眷佑再阅四五年即可望得来孙之喜而今嵗元日授玺归政为千古第一全人明年庆节曲宴为子皇帝之事予但当随意拈吟似此例成之什可以从简矣并识
　　上元夕作
　　昨嵗遭逢不可诠【昨嵗乙夘正月朔望俱值剥蚀虽躔度所经千载以前可坐而致然上天示警相继见于悬象予心深为怵惕惟是应天以实不以文幸蒙　　苍昊鉴宥垂慈诸凡得以平顺】幸防
　　槖籥宥重【平声】愆上正授政诸凡顺【今嵗自元日大廷授玺以来　　天泽频施农占有庆而每逢举行盛典之日晴霁暄和　　天意人情胥征大顺今当元夕廻思上年所值既深感荷而兢凛之忱犹不敢释也】元夕回思敢释防虽曰用兵灾以解【自来占騐家以正月朔望日月食为兵象若偶值地方不靖有征调师旅之事其灾即可解释不致有他故考诸史册自汉迄明其事屡騐即以近年而论丙午嵗有平定台湾之役而上年突有逆苗跳梁致烦征讨虽曰事属前定借可以解释灾愆然自昨春用兵至今已阅经年惟兾昊穹助顺速蒇大功俾楚民早得安集此非予之黩武实出于不得已之意谅亦可以共白于天下耳】亦云黩武慎其延防章悬望镫词罢况是吟完六【十】四篇【自乾隆丙寅上元始作镫词每年四章六章不等辛未以后例作八章至戊申嵗计至归政之前恰省八年因用六十四卦名分年嵌用至上年乙夘适符大易之数即此亦仰沐　　天恩所致功已十全事臻美备上年镫词后已识明六十年内综得词四百一十二首是以今嵗不复依例摛毫矣】
　　上元后一日小宴廷臣作
　　文筵翼节有恒由题什飞云四壁周【向来翼莭小宴廷臣之作俱书悬御园飞云轩壁间至上年乙夘四壁已满】忆昨已成获麟句【予于庆节锡宴必即事成吟以纪嵗时而志盛典即杜甫诗史之意也上年以今嵗元正授玺后可以随意吟咏不必一切依例成什是以有获麟絶笔或云堪之句今幸符初愿诸事顺成宴毕复成二律志事亦结习难忘聊抒佳兴耳】祗今乃作翦鸮讴风和日丽
　　天恩厚凶缚武耆已望悠满拟十全増一咏不知足固我之尤
　　去嵗移筵不可思【旧例上元日于正大光明殿锡宴外藩及王公大臣等去嵗因遇月食是以移于十四日而将十四日宗藩之宴移于十六日其十六日廷臣之宴移于燕九日】胥予过也肯虚辞幸无大故两灾逭饶有稔收各省知【上年正月朔望均值薄蚀予心深滋悚惕幸荷　　上苍慈佑不特诸事平安而各省秋禾丰稔统计牵算收成竟有百五十分之多感谢之衷非可言罄惟有额手敬叩而已】佳节是宜豫以度逆苗犹未靖其遗晚来飞爆鸣雷急防祝防音似此驰
　　迩日
　　迩日每作云却乃未成雪亦知弗亟望遇隂望复切我固不知足加以盼报防佳节竟虚过无时放眉睫近省佳信屡新年泽不缺初正得雨霑豫疆折开列【今嵗新正初间京城两次共得雨雪四寸实为北地所难得近据河南巡抚景安奏称开封省城于正月初三日得雨二寸并据附近之中牟陈留杞县归徳府之永城虞城河南府之永宁南阳府之唐县邓州淅川汝宁府之确山正阳新蔡西平遂平信阳罗山陈州府之商水项城陜州暨所属之灵寳光州暨所属之息县禀报俱于正月初一二三四等日得雨二三寸不等阳和初动甘雨应时足征农庆现在市粮价值平减民情甚为欣恱】山左山陜西数寸被正月【山东巡抚玉徳亦奏称东省冬雪优渥麦根已固入春以来正需雨雪滋培兹省城于正月初八日得雪二寸其济南东昌秦安武定究州曹州登州莱州青州临清济寕各报所属徳州聊城等六十二州县均于初四初八九等日得雪一二三寸而髙唐长清等十四县则各得雨入土二三寸不等又据山西巡抚蒋兆奎奏太原平阳潞安汾州大同朔平宁武泽州蒲州等府属辽州沁州保徳解州绛州霍州等直州及归绥道所属各厅先后报称除上年十二月内各得优雪外兹正月初一初三四等日复得雪二三四寸至五六寸不等又据陕西巡抚秦承恩奏西安省城于正月初三日得雨四寸并据西安汉中兴安商州四府州属具报于正月初三四日得雨三四寸不等延安凤翔榆林同州邠干鄜绥徳八府州属具报各得雪三四五寸不等】均与畿辅同【又昨据直总督梁肯堂奏保定省城于新正初五日得雨二寸与京师相同其顺天府属之宻云等十二州县保定府属之清苑等六州县永平府属之卢龙等四州县河间府属之河间等十一州县天津府属之天津等七州县正定府属之正定等十三州县顺徳府属之邢台等九县广平府属之永年等十州县大名府属之大名等六州县冀州并所属之南宫等五县赵州并所属之栢乡等五县深州并所属之饶阳等三县定州属之深泽一县各于正月初三四五六并初八日得雪自一寸至六寸不等当此春气发生之际溥得甘泽寒则为雪暖则为雨霑润麦田益形畅茂节次披阅各折北省溥被春膏更早往嵗实堪欣慰惟盼驰报擒获凶渠实信不能片时释然耳】次第阅情节是宜欣以慰筹农讵众别惟萦急擒凶有兴懒吟说
　　观厯年诗集即事
　　五集诗成四万多【自乾隆元年丙辰以后所作诸诗每十二年编次为一集兹六旬年满共得五集凡　　坛　　庙祭祀用人行政省方问俗闗心旸雨廑念农桑并几暇辨订经史子集阐发儒先奥义或逰览所至或一名一物抚笺染翰不觉已成四万二千余首作皆有为□却匪夸多今虽授宝子皇帝应娱老罢咏而训政勅几未敢自耽逸豫每闗几务之大及课量晴雨涉笔成吟犹不能自已也】每慙杜老有前哦【赋诗何必多杜甫句也】既为太上吟应简可奈随时【随时爱景光蘓武句也】景若何讵以倦勤耽静寂仍因训政励研摩消闲唐宋观惇史授受其间似此麽
　　节后万夀山乐夀堂作
　　佳节怱怱倏已过好山遣闷阅如何生擒二宼信犹待却觉初春景欲蹉小盎梅香微讶减长隄栁色渐看多向题乐夀居然践【是堂命名原取知水仁山之义后乃知宋髙宗禅位后本有乐夀老人之称屡见于诗鄙其义予仰防　　昊眷今年八十有六在位六十载得符初愿向所命名今乃践其实岂如宋髙之不能复河北迎二帝耽玩湖山只图自逸盖名虽同而实则殊也】实岂同他名弗讹
　　恵山园八景
　　寻诗迳
　　望防心烦佳节过兼归政合简吟哦偶翻诗本减十五【予向来吟咏不为风云月露之辞每有闗政典之大者必有诗纪事即游艺拈毫亦必于小中见大订讹析义方之杜陵诗史意有取焉自乾隆元年每十二年编为一集初集自丙辰至丁夘计得诗四千一百八十余首二集自戊辰至已夘得诗八千四百六十余首三集自庚辰至辛夘得诗一万一千六百三十余首四集自壬辰至癸夘得诗九千八百余首五集自甲辰至乙夘得诗八千七百余首综计六十年中诗凡四万二千余首初非有意与古诗人夸多较胜盖惟即事抒懐阅年既乆遂赢巻帙今年归政后一切承祭视朝经筵阅武耕耤行师诸典均为子皇帝之事虽训政勑几劭农课量不能不见之篇什而例成之作可以大简于昔矣今年诗本自元旦过燕九日得四十七篇较之上年过燕九诗计已减十五篇可知】歩迳一寻可罢麽
　　涵光洞
　　假山砌石本以实真洞迎岩乃作空真假实空齐置却其光得在孰涵中
　　墨妙轩
