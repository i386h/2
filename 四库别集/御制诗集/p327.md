<!-- { "loadSidebar": true } -->
　　苔皴松盖防石激泉琴鼓假山四百年冈峦郁吞吐草木虽未芳阳和已将煦徘徊阅淑清世界即上古墙外市声疑是修月户
　　千尺雪
　　流泉不冻表垂氷动作雪花静雪凝此是六霙真面目寒山阁上得何曾
　　题鉴古堂
　　檐楣标鉴古鉴古意聊论讵玩豹奴帖非珍虢叔尊缥缃足神徃劝诫在思存义府真堪乐休言众妙门
　　植秀轩
　　阶下猗猗緑竹栽林丞分付善滋培怡然揽秀翻余愧几见菁莪乐育材
　　虚白室
　　谽呀望中深既深始宜静窈窕一径通希夷六情屏妙达目为明寥朗意因永克已顔四勿守约曾三省殊途而同归虚室其首肯
　　藻韵楼
　　金碧楼台阆苑邉八鸿只在镜中悬不经意想天然得月露风云总道诠
　　春及轩
　　畴咨罢几暇不可孤良辰韶春行将及柳稊藓已皴是处亦三迳松竹扶嶙峋缅懐渊明翁清风穆如新我当勤思政安能效其人
　　补桐书屋作
　　新桐如旧桐交枝伯仲伍书屋每朅来輙忆其初补披芸恰羲经旡咎一絜矩如云借取资吾懐仲山甫
　　聼鸿楼
　　阳鸟云中未发声髙楼何不可为名一般聼有百般意宵雅劬劳切我惊
　　沈周溪舟夕照图用吴寛题句韵
　　无碍溪烟黯欲迷挐舟几曲只沿溪渚旁小泊廻头望却见厜防茅屋低
　　摘梅
　　梅花无仰开云善避风雪騐之果诚然反侧枝间缬是谓具机智宁只芳且洁盆莳虽由人其性不可夺春来葩益繁累累纤条结韵妍以为清味郁而不烈太盛物所忌间摘非连折置之水精盘一色难分别几上扑鼻香不辨琼英设欲呼宋广平重赋心似铁
　　仲春经筵
　　文华春讲集羣英书义经微细讨评四海耕桑因所利万几勅毖省其成【是日进讲论语因民之所利而利之尚书屡省乃成】讵惟守注毋甚解亦曰尊闻在力行内外交修非二事隣哉思日赞治【平声】平
　　春仲斋居
　　仲月临上戊将以祈
　　右坛法宫肃致斋穑事筹大田去嵗沐
　　鸿贶二收颇可观稍以济灾黎吾心为少寛即今农方兴防防敢即安颙希旸雨若庻得绥丰连所厪万民食所凛为君难髙居非习静黙审敬怠端
　　汉玉双鸠
　　刻玉成鸠汉制遗双栖恒不离【去声】雄雌那因晴雨为呼逐可向榛桑想羽仪京索追求虽説俗长安变幻亦传竒老安本是宣尼志祝防扶危合廑斯
　　明一首
　　明讵曰尚髙闲辟达重华志仰攀越若临民愼防已克知图易在思艰
　　题韩干马性图
　　不求形沛艾端取性骁腾试看骅骝夀谁云凋丧曾
　　反韩偓鬬鸡诗
　　偓诗嘲其不问枭而害同羣葢有激而言之然枭本非鸡所当制而报豢飬以御来侮亦不可谓之害同羣也因作此诗以反之
　　狸膏芥羽主人施驱向羊沟鬬敢辞正是稻粱恩报处庾公抽矢亦何为【庾公抽矢孟子虽以为端然顾友谊而败其君事岂正道哉故并及之】
　　随安室八韵【在养心殿东暖阁内】
　　随遇得居安飬心左序端检身若不及容膝已为寛志与青年异【此予在青宫时即以名室葢取随所遇而安之义今则异曩日之志矣】题斯触处观【御园及行宫书室率题此额犹弗防昔之意也】敢求一已逸实觉万民难为是勤宵旰因之叶燠寒祈年无间意望雨或忘餐骄否【有韵】泰艰致今非昔所欢循名如责实赩尔祗三叹
　　安息雀卵【有序】
　　胚浑孕异宁闻累御探来孚翼遗珍孰辨姬邰覆去征赵宋而瑞图差小不胎讵出真龙订马迁则属国云详如瓮曾传大鸟旁证鲛人园客语斥搜神近参羽椭鳞圆形符博物爰定条支之种并摛安息之篇披旧制于上方纪年难溯兆新铭于西域即事堪欣纵品殊阗国球琳不贪是寳而光嫓伊犁鷟鸑可用为仪云尔
　　宋家龙凤率非真【见闻见后録】史记条支早见珍形大诚如陶茧瓮质轻稳借锦茸茵惟黄与白艰孚翼既椭而圆辨匪鳞库贮不知何代物先声应为【去声】逺方賔
　　延春阁
　　春为四德仁凤阁牓延春登必思元善职惟牧万民髙言谢容防切已在修身韶景将条鬯吾懐与物新
　　赋得玉壶氷
　　楼阁壶氷里襟懐清亦如帘旌风入静绮月延虚芝篆薫晨鼎莲檠检夜书军已独歩那更借吟诸
　　王鉴仿元四家笔意
　　不拟富春长巻艰兴来小景仿秋山爱他迎面金□意岂在踈皴仿佛间
　　右仿黄公望
　　数叠苍山松几株九峯为忆读书区绛云可惜咸阳炬欲覔真王正复无
　　右仿王防
　　淡淡乔柯逺逺山却因鼻祖溯荆闗草亭莫问应谁付流水行云好是闲
　　右仿倪瓒
　　山居粉本宛呈前津逮还教溯巨然匪説攸闻不师古亦云师意始称贤
　　右仿吴鎭
　　仲春祭
　　社稷坛
　　无事必躬亲祈
　　农逮仲春茏葱祥栢防肥腯盛牲陈
　　土谷惟神道
　　稷龙亦佐禋五方壤分色七奏乐鸣钧希
　　佑非闗已吁
　　丰总为【去声】民东郊将举趾膏雨愿依旬
　　题素尚斋
　　西坛举春祭西苑驻春旌问
　　寝已云濶传餐便以行韶廽树改色氷解瀑添声黻芾兹更服差符素尚名
　　望宝月楼未至口号一絶
　　庆宵已过又中春西宇眉痕掠影新恰似髙楼遥在望只应属目绛河濵
　　韵古堂
　　镈钟特磬均依古所为【去声】西江古器呈遂使笙簧无舛律乃知天地有元声溪堂在簴常含韵春祭聆章正叶平【本朝中和乐皆以平为章】邹孟设如诵服服放勲益切勉行行
　　春耦斋
　　候
　　安将欲御园廻取便春斋小憇来心切方兴东作矣况当祭
　　社甫成才
　　再题聼鸿楼叠前韵
　　乘烟前日忆其声嘹唳聼疑自唤名恰是令人识鸿耳流隂瞥眼那知惊
　　看画廊
　　山才向芳际水始欲波时栁带黄犹浅芜茵緑尚疑行行目因逺望望意方迟试问丹青者将何设色为
　　诣
　　畅春园问
　　皇太后安
　　经筵祭
　　社无非事蒇事平明诣
　　畅春欢喜
　　庭闱趋省谒
　　康强食履敬咨询壶天欲鬯园如绘爱日方长漏似逡内侍连朝驰问
　　豫岂如色
　　飬以躬亲
　　题和阗玉镂岩居图韘
　　与木石居鹿豕逰是谁肥遁许巢流吾惟从善重华企莫御机张一例遒
　　唐寅溪桥渔艇
　　野艇浮溪处处通芰荷香递网丝风个中眞趣谁曾得仿佛其人休与防
　　仲春静明园即景
　　初歳堂堂逮仲春烟宫偷暇始来廵波暄蠛蠓乘空起坡暖芜苔得气皴只彼苍松无改度待他众树又从新静明不在芳菲辏今日方知妙入神
　　华滋馆
　　春波弱胜舫春旭暖明轩渐欲丰裘换恰欣芳帙存来信因徃屈得趣亦防言底识华滋候韶光递水源
　　竹鑪山房
　　何必椎轮忆惠山欣兹享帚片时闲若非制斗评轻重【向制银斗评较诸泉惟玉泉与伊逊皆斗重一两余自赢二三厘至一分不等语具第一泉记】能不失之伯仲间
　　练影堂
　　上带烟空下落空虚堂心境两俱融一间法括三千界只在依稀影响中
　　题飞淙阁
　　天一本无翼淙空乃若飞势疑翔且翥色讶是耶非冲出气元漠擘开山翠微今朝观振鹭周雅辨依稀
　　含峭居得句
　　山居羣峭里云峭此中含日面将月面前三与后三本来无定象谁果契幽探小憇旋言去静縁宁得耽
　　岑华阁
　　谁道春山花尚无擢芳启秀迥标孤恰如佛掌青莲茁不共四时为菀枯
　　涵漪斋
　　初开春水一舟通水上轩斋镜影中偶咏壁题成隔嵗似看雁字不留空已欣皎洁如呈月何必波澜更忆风位置若还覔粉本辋川图里辨新丰【石渠寳笈藏郭忠恕辋川图是处位置畧仿之】
　　赋得廓然大公
　　顺应惟神用大公全体存祛从情好恶施因物威恩鉴不妍媸设衡宁轻重论铭屏常触目还似读昌言
　　分鉴曲
　　一片虚明成两鉴曲因山浸作崖垠恰如月印千江里谁识其间分不分
　　创得斋
　　创得由来此创成山庄亦用此为名不因数典翻推祖设论居前合号兄观物何曾有定象喜新率可识常情花芳未发知春入乍聼岩禽自在鸣
　　戏题试墨泉
　　每爱山清水复清輙教选字与佳名不工书法兼无暇笑我何曾命墨卿
　　仲春御园泛舟即景
　　法宫数日小淹留冻解居然可泛舟试舣兰桡观石激光阴却讶似兹流
　　嫩芷新花都未发头鵞回雁已纷来曰矰曰网全无用那更髙称三面开
　　迎歩廊
　　人歩廊而前廊似迎人歩谁主更谁賔妙趣个中寓曰徃即具来谓新已成故可以掞毫翰可以供绘素曼回自超超乃于不知付
　　再题开鉴堂
　　春池氷解水潆洄今日真看鉴影开兴趣毎因殊所遇不迁于境者谁哉
　　烟月清真楼
　　春月真谁比春烟清以嘉宁须轻拂栁且未淡笼花凝处半轮暎挂时一缕斜古来两契友风韵特无加
　　得全阁
　　牓题逐处选名言责实循名意每存不取沈家传八咏端思枚叟有佳论
　　静娱书屋
　　石秀松苍别一区雅宜朴斲谢轩朱庭前花事犹辽待架上芸篇伴静娱
　　赋得水村图
　　山村称北逺【北逺山村中傍水筑村舍因以名静室】亦有水弯环可课农桑事无非烟霭间蚕筐求叶出渔网受风还宝笈藏松雪【石渠宝笈藏有赵孟頫水村图】置身中不悭
　　琴清斋
　　书斋临水号琴清正是春温和且平何必七弦虞拨剌由来太古自然声
　　君子轩
　　一迳入琅玕三间藏宛委众芳尚迟迟万个祗如此标形皆玉亭作响乃金止雅宜风月契宁借龙凤比惟斯不改度信足称君子
　　唐寅沧浪濯足图
　　不系舟浮万顷沦何妨濯足坐船唇天空水濶浑无伴应是三闾问罢人
　　御制诗三集巻三十六
　　钦定四库全书
　　御制诗三集巻三十七
　　古今体一百二十三首【甲申三】
　　仲春唘跸恭谒
　　泰陵
　　春露兴悲春风唘跸初宁称行嵗例业已隔年余植栁髙笼路来牟茁暎舆西瞻
　　云巘回切切渺愁予
　　过卢沟桥咏氷解
　　水黒为卢氷亦然隆冬冻合泽腹坚东风一夜入长川解之只在须防间青气鼓动槖籥宣元英不得施其权层叠黝玉巨如山累而置之河两边其髙峩峩长连延黄流在中泻激湍方当初解竒可传礌硠砰磕声喧阗快马斫阵鸷击鸢似神而非三似焉亦不冲荡石桥堧信非人力斯由
　　天襟带皇州亿万年
　　雨
　　夜半起春云浓隂逮卓午轻舆过卢沟雭霏丝雨东作尚遅兴实未望延伫望外得所希岂不欣所覩是时地气苏冻解泥融土益之霡霂滋自利耕犁举稍厪怨行路大慰歌农父权其轻重间况吾司相辅
　　良乡行宫晚景
　　往来曽几宿今昨率逢春雨过树如沐寒花待嚬马嘶墙外客鸟诉座中人西北纵遥目峯皴一带银
　　晓行
　　近山迤逦雨为雪破晓登程扑面凉过虑非关御寒计发生之可无妨
　　吉阳
　　良乡城西四十里吉阳古村过迤逦村翁不识为何名我独欣其协易理善诠斯者更曰谁三筞天人汉董子昨朝西望雪意浓今来积地犹尔尔为虑酿寒碍彂生幸是麦苖尚未起国以民本民食天随防农功厪筹揣曦光曭朗照迷离渐觉皑皑向融矣原成膏泽滋大田吉哉阳徳真无比
　　望大房山襍咏
　　设险王公守大防【图经古称大防】奚如礼义固金汤一家燕晋寜堪数【上声】西界新开万里强
