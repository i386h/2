<!-- { "loadSidebar": true } -->
　　熹孤陋如昨近得伯崇过此讲论逾月甚觉有益所恨者不得就正于髙明耳它日伯崇相见或通书当能备言之或有差误不吝指诲幸甚李先生教人大抵令于静中体认大本未发时气象分明即处事应物自然中节此乃龟山门下相传指诀然当时亲炙之时贪聴讲论又方窃好章句训诂之习不得尽心于此至今若存若亡无一的实见处辜负教育之意每一念此未尝不愧汗沾衣也脱然之语乃先生称道之过今日犹如挂钩之鱼当时寜有是耶然学者一时偶有所见其初皆自悦怿以为真有所自得矣及其久也渐次昏暗淡泊又久则遂泯灭而顽然如初无所睹此无他其所见者非卓然真见道体之全特因闻见揣度而知故耳窃意当时日闻至言观懿行其心固必有不知所以然者洎失其所依归而又加以歳月之久汨没浸渍今则犹然为庸人矣此亦无足恠者因下问之及不觉怅然未知其终何所止泊也东平先生遗事猥蒙垂示得以究观前贤出处之大致先型问学之渊源与夫髙明纂辑成书以传世垂后之意幸甚幸甚更容熟复续得具禀也语録顷来收拾数家各有篇帙首尾记録姓名比之近世所行者差为完善故各仍其旧目而编之不敢輙有移易近有欲刻板于官司者方欲持以畀之前已刋行当得其摹本以献今无别本可以持内也孟子集觧本欲自备遗防抄録之际因遂不能无少去取及附已意处近日读之句句是病不堪拈出它时若稍有所进当悉订定以求教今未敢也见所与伯崇讲论敬仰之深然有少疑尝与伯崇论之恐未中理更乞垂谕以警不逮幸甚幸甚
　　答何叔京
　　昨承不鄙惠然枉顾得以奉教累日啓发蒙陋为幸多矣杜门奉亲碌碌仍昔体验操存虽不敢废然竟无脱然自得处但比之旧日则亦有间矣所患絶无朋友之助终日兀然猛省提掇仅免愦愦而已一小懈则复惘然此正天理人欲消长之几不敢不着力不审别来髙明所进复如何向来所疑定已氷释否若果见得分明则天性人心未发已发浑然一致更无别物由是而克己居敬以终其业则日用之间亦无适而非此事矣中庸之书要当以是为主而诸君子训义于此鲜无遗恨比来读之亦觉其有可疑者虽子程子之言其门人所记録亦不能不失盖记者之误不可不审所取也孟子集觧当悉已过目有差缪处切望痛加刋削警此昬愦幸甚幸甚伯崇云论语要义武阳学中已写本次第下手刋板矣若成此书甚便学者观览然向上尽索眼力若在本领处久不透彻则虽至言妙论日陈于前只是闲言语也广文更欲刋通书此亦甚善今人知趣向如此者亦自少得徃徃伯崇游谈之助为多也孟子看毕先送伯崇处近成都寄得横渠书数种来其间多可附入者欲及注补也渊源録亦欲早得邵氏且留不妨也本欲专人致书以谢临辱又苦农收乏人只附此于伯崇处未知逹在何时临书怅惘不自胜
　　答何叔京
　　专人赐教所以诲诱假借之者甚厚悉非所敢当然而此意不可忘也谨当奉以周旋益思其所未明益勉其所未至庻防或能副期待之意耳杜门奉亲幸粗遣日无足言者前此失于防计妄意増葺敝庐以奉賔祭工役一兴财力俱耗又势不容中止数日衮冗方剧防无食息之暇也来春又当东走政和展墓南下尤川省亲此行所过留滞非两三月不足徃返比获宁居当复首夏矣光隂几何而靡敝扵事役涂路之间动渉时序虽随事应物不敢弛其警省之功然客气盛而天理微才渉纷扰即应接之间尤多舛逆如来教一言未终已觉其有过言一事未终已觉其有过行者在髙明未必然而熹实当之矣以此常恐因循汨没辜负平生师友之教尚赖尊兄未即遐弃犹时有以振德之也前此所论未能保其不无纰缪乃殊不防指告来谕勤勤若真以其言为不妄者何哉岂其以是进之欲其肆志极言而无毫发之隠因有所择取于其间哉不然则庸妄所闻必有偶合髙明之见者矣欣幸欣幸中庸集说如戒归纳愚意窃谓更当精择未易一槩去取盖先贤所择一章之中文句意义自有得失精粗须一一究之令各有下落方惬人意然又有大者昔闻之师以为当于未发已发之防黙识而心契焉然后文义事理触类可通莫非此理之所出不待区区求之扵章句训诂之间也向虽闻此而莫测其所谓由今观之始知其为切要至当之说而竟亦未能一蹴而至其域也僣易陈闻不识尊意以为如何孟子集觧重防颁示以遗说一编见教伏读喜幸开豁良多然方冗扰未暇精思姑具所疑之一二以求发药俟旦夕稍定当择其尤精者着之觧中而复条其未安者尽以请益钦夫伯崇前此徃还诸说皆欲用此例附之昔人有古今集验方者此书亦可为古今集觧矣既以自备遗忘又以传诸同志友朋之益其利广矣语録比因再阅尚有合整顿处已畧下手防冗中辍它时附呈未晚大抵刘质夫李端伯所记皆明道语余则杂有至永嘉诸人及杨遵道唐彦思张思叔所记则又皆伊川语也向编次时有一目録近亦修改未定又忙不暇拜呈并俟它日渊源闻见二録已领西山集委示得以披读乃知李丈之议论本末如此甚幸甚幸其间有合请教者亦俟详观乃敢以进也髙文委示尤荷意爱之厚大抵必根于义理而词气髙妙又足以发夫中之所欲言者非近世空言无用之文也易说序文敬拜大赐三复研味想见前贤造诣之深践履之熟故辞无枝叶而蔼然有笃厚慤诚之气它时若得尽见遗编何幸如之遗録行状并且归内改定后更望别示一本幸幸孔明传近为元履借去示喻孔明事以为天民之未粹者此论甚当然以为略数千戸而归不肯徒还乃常人之态而孔明于此亦未能免俗者则熹窃疑之夫孔明之出祁山三郡向应既不能守而归则魏人复取三郡必齮龁首事者坟墓矣防众而归盖所以全之非贼人讳空手之谓也近年南北交兵淮汉之间数有降附而吾力不能守敌骑复来则委而去之使忠义遗民为我死者肝脑涂地而莫之收省此则孔明之所不忍也故其言曰国家威力未举使赤子困于豺狼之吻盖伤此耳此见古人忠诚仁爱之心招徕懐附之畧恐未必如明者之论也妄论如此如有未当因便有以见教幸甚杂学辨出于妄作乃蒙品题过当深惧上累知言之明伏读恐悚不自胜宗礼处亦未有便因书当如所戒也伯崇近过建阳相见得两夕之欵所论益精宻可喜其进未可量也大抵学者用志不分必有进益惟熹懒堕日甚不觉有分寸之进世间无有不进而不退者然则其却行也必矣自此予书当痛加鞭防庻乎不为小人之归舍是而唯唯焉殆非所望于直谅多闻之友也
　　答何叔京
　　伏防委撰味道堂记前者已尝恳辞今又辱贬喻尤切悚畏熹于文辞无所可取使为它文则或可以率意妄言无问嗤防今欲发扬先志昭示后来兹事体重岂宜轻以假人切望更加三思无轻其事则非独小人免于不韪之讥亦不为贤者失人之累幸甚幸甚戒杀子文近建阳印本纳上数纸其间虽渉语恠然施之盲俗亦近而易知不为无助幸以授邻里使张之通涂要津也吕公之说龟山尝论之亦以为不过喻以利害其论尤粹而切向喻元履令附其说于后今不见恐是忘记别纸録呈若邻里间有可说谕者令别刻一版附此吕説之后为佳不然则别得老兄数语防之却于防中载龟山之语一道发明庻几曲终奏雅之意尤善如何若然则防中更不须说禨祥报应事矣
　　答何叔京
　　熹奉亲屏居诸况仍昔所忧所惧大畧不异来教之云而又有甚者焉耳躁妄之病在贤者岂有是哉顾熹则方患于此未能自克岂故以是相警切耶佩服之余尝窃思之所以有此病者殆居敬之功有所未至故心不能宰物气有以动志而致然耳若使主一不贰临事接物之际真心现前卓然而不可乱则又安有此患哉或谓子程子曰心术最难执持如何而可子曰敬又尝曰操约者敬而已矣惟其敬足以直内故其义有以方外义集而气得所养则夫喜怒哀乐之发其不中节者寡矣孟子论养吾浩然之气以为集义所生而继之曰必有事焉而勿正心勿忘勿助长也盖又以居敬为集义之本也夫必有事焉者敬之谓也若曰其心俨然常若有所事云尔夫其心俨然肃然常若有所事则虽事物纷至而沓来岂足以乱吾之知思而宜不宜可不可之机已判然于胷中矣如此则此心晏然有以应万物之变而何躁妄之有哉虽知其然而行之未力方窃自悼敢因来教之及而以质于左右不识其果然乎否也遗说所疑重蒙镌喻开发为多然愚尚有未安者及后八篇之说并以求教有未中理伏惟不惮反复之劳有以振德之孔明失三郡非不欲尽徙其民意其仓卒之际力之所及止是而已若其心则岂有穷哉以其所谓困于豺狼之吻者观之则亦安知前日魏人之暴其邉境之民不若今之外敌哉孔明非急近功见小利诡众而自欺者徙民而归殆亦昭烈不肯弃民之意欤钦夫传论并熹所疑数条请求指诲幸以一言决之味道堂记诚非浅陋所敢当故有前日之恳非敢餙辞以烦再三之辱既不蒙听察而委喻益勤益重不敏之罪谨再拜承命不敢复辞矣然须少假歳月使得追绎先志之所存俟其畧见彷佛而后下笔庻几或能小有发明可以仰丐斤削耳下喻行已临官之道此在髙明平日所学举而措之则夫世俗所谓防谨公勤有不足言矣区区乃方有媿于此其何以仰助万分之一乎祠堂记推尊之意甚善而所谓人心天理不容亡灭学者于此百世以俟圣人而已者亦佳但亦有可议者如以字谓诸先生一也立不教坐不议无言心成乃庄周荒唐之说非圣贤授受之防二也以穆尹欧阳文章末技比方圣学拟不以伦三也明道无恙时学者甚众今曰未尝为师四也吕正献之未薨伊川已去讲席盖其道有非当时诸贤所及知者是以难合非特以两公之在亡为轻重今曰二公薨而伊川去五也又曰正叔自谓道已大成可以无媿气象浅狭恐非先生之志六也世传了翁所序明道中庸乃吕与叔所着了翁盖误而今又因之七也摭其语而论之其失如此盖其大概切切然以辨谤释言为事亦浅乎其知先生矣尝爱明道墓表有云学者于道知所向然后见斯人之为功知所至然后信斯名之称情盖此事在人随其所至之浅深而自知之彼不知者岂可以口舌彊争彼知之矣则又何待较短长而后喻哉记中所称兼山氏者名忠孝语録中载其问疾伊川之语然顷见其易书溺象数之说去程门逺甚而尹子门人所记则以为忠孝自党论起絶迹师门先生没不致奠而问疾之语亦非忠孝也然则其人其学亦可见矣愚见与所闻如此不审明者谓之何哉歳前报叶魏登庸蒋参预政陈应求同枢宻知院事南北之使交贽徃来元夕有防州县张灯山间所闻者不过如此罗李之除则未知也闻相麻以四事戒理财用省冗官汰冗兵其一则未闻盖未尝见麻但传闻尔宰相帯知国用参政同知皆入衘并恐欲闻之金声玉振之説改定旧说写呈求教不知是否诸葛传所疑琐细不能尽録其大者帖于册内矣
　　答何叔京
　　昨承示及遗说后八篇议论甚精非浅陋所至或前儒所未发多已附于觧中其间尚有不能无疑者复以求教更望反复之幸甚
