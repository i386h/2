<!-- { "loadSidebar": true } -->
　　轩槛洒然清隔年此驻旌宁圗观物景盖欲悉民情是地广陵类围城鹾户盈播醇岂不愿返朴愧躬行
　　海棠防花正开因成是咏
　　古树对今轩当春花正繁美哉而弗艳香否亦疑黁全以风韵胜宁同桃李论赢他前两度未可恝无言三曡钱陈羣津水早春词仍寄去命和
　　光隂真似逝水翻万几那敢谢劳烦捜题摘句乃余事时亦引兴因游轩而惟观民体休助衣食计欲饱与温斯来本为阅河务因縁复至章武村行馆憩息春之暮蝶梦不离花间魂屏额勒昔和钱句彼无斧凿我有痕一篇寄付北风去望予渺渺波湲湲即今可与言者孰莫辞更曡险韵原
　　赐河东河道总督姚立徳
　　水土掌河东勤劳实奉公豫疆缮隄固齐境运艘通简任惟其当修防效尔忠顾名思立徳曰次乃成功
　　赐河南巡抚何煟
　　授职由来重老成旬宣既久悉民情【何煟自开归道厯任藩臬前后九年】豫疆文武胥董畀【以巡抚兼提督衔节制通省军务】河道修防付治并【何煟起家河员熟谙工务由两司至巡抚并命兼管】化俗惟应先恺悌发奸岂必任严明中州三代遗风在正直平康视所行
　　赐山东巡抚徐绩
　　新疆宣力数年更【徐绩由山东按察使进京命驻哈宻办事又调赴乌鲁木齐前后凡三年】简授齐东安抚行讵曰茧丝惟保障况兹路熟就车轻小防大法视斯率察吏安民笃以诚风土休言夙所悉矜知则闇学知明
　　赋得春水船如天上坐【得迟字八韵召试题】
　　杜老佳词人尽知知佳趣者却诚谁偶因问俗观民便更值恬风静浪宜绿水当春盛犹弱黄舻遵港妥非迟晓开平挹烟霞入夕泊俯临星斗披欵乃声如步虚唱蜿蜒乗是御天时乍看村逺忽汀近不觉舟行讶岸移假借曽闻张四垍【甫赠张四学士垍诗天上张公子】先资已见沈佺期【沈佺期钓竿篇人疑天上坐在甫前】济川设使商书拟乐育菁莪此伫之
　　芥园
　　积潦南洼莫若何斯圗减水经过【前嵗督臣请于是处添设减水坝因阅视地势逼近津城不能经久无是以中止】汤扬止沸诚谓是釜底抽薪竟得他【芥园既不便添坝因思靑县之兴济闸沧州之捷地闸皆势处上流向为设闸收蓄转致不能宣泄命俱改为减水坝并将二处下游及岐口入海处一律疏濬俾减水益为畅利】幸即前秋逭异涨【自闸座改坝之后水皆顺轨前秋潦溢不侵去嵗收成倍稔】更逢去嵗获嘉禾诸凡惟待一人示不暇给哉愧实多
　　天津回銮之作
　　停銮三日此扬舲行馆回看栁墅青阅武抡文举次第直沽塌淀悉情形独怜民恋就瞻切常奉
　　慈欢亿万龄两岸麦苗方勃长【上声】为因望雨意无宁
　　西沽
　　西沽曡道接通衢培厚加高利旅途隔淀既因防夏涨归瀛兼以导东输【西沽曡道为通京大路乾隆壬辰兴举大工增加修筑添建桥座宣泄淀水又于河东南仓霍家嘴隄头村各筑道添桥多浚引河由塌河淀经蓟运河归海】民艰前嵗心犹恻吏乂今巡语率符【前年洼地潦水一时苦难消涸自上年修治之后顺轨绥丰今来省视颇为意惬】幸值昨秋息行潦斯之未信惕仍吾
　　隄头村
　　隄头以上至南仓旧固有隄卑且薄东淀北运行夏潦不能防泄反搏跃前年简畀共谘诹【命高晋褁曰修周元理会同相度永定北运河及各淀港情形往复谘议发帑大加修治俾近甸得防乐利】穷源达委细筹度长隄一律改叠道相地之宜木桥作引河开寛更濬深即有盛涨易消落塌河【淀】七里【海】以次达不由海河归海若【先是土人相传有海不受水之説不知海河滙诸水之流其口容纳不及所致因以运河东隄头村及霍家嘴南仓改隄建桥由塌河淀七里海蓟运河入海分减海河之势】海不受水破羣言各泄并行自趋壑一劳永逸讵敢必多宣少壅或先着
　　筐儿港
　　北运殊南运中沙底翻赖斯方贮水以彼少来源【北运河底多软沙筐儿港迤北有数处尤苦浅澁殊不知是地水势建瓴又鲜闸坝使非流沙停蓄必致一泄无余是以前年过此即事诗有人知浅之害未知浅之善及一弊一利显之句】夏潦复虞盛涨波此泄屯功成亏一篑深意视名存
　　王家务
　　金门一尺落低均疏濬引河宣涨沦画防例同捷地闸【是地减水坝口高于正河过甚不足泄涨高晋等用修建捷地闸落低之例亦落低一尺】大都去害贵抽薪
　　微雨六韵【三月廿二日】
　　昨晚才微雨旋晴心不宁终宵全是霁傍晓又轻零辞陆兹登陆【是日舍舟就陆】长亭更短亭却希泥滑滑祗细霔溟溟卜处情何限盼中势复停驱车经广甸怜看麦青青
　　桐柏村行馆作
　　水程两宿陆程遵桐柏村看别馆陈亦念铺张劳物力都縁憩息豫
　　慈亲围墙緑栁将成防映砌红花不负春明日转南阅永定【将以次日由此至条河头阅视永定河下口往返不过两日　　慈驾仍留驻此】无非安晏计筹民
　　题融春堂
　　每经行馆率春中育物对时意与融步过阶芜疑染緑目游林杏讶迷红蜂将衙赴日当午鸟欲呼时借风草木羣生皆自乐恒因汉诏念民穷
　　往阅永定河下口舆中作
　　下河南北任流迁【永定河自康熙三十七年筑隄之始下口由安澜城后因原道渐淤至三十九年改由栁坌口雍正四年改由王庆坨乾隆十六年改由氷窖草坝二十年改由贺老营三十七年改由条河头计前后迁流六度以氷窖草坝而论康熙间之北隄转为南隄雍正间之南隄转为北隄以今条河头而论凡康熙雍正间之南北隄又均在河之南矣】壅则伤多导使宣絜矩邱明别知惧防民之口慎防川
　　阅永定河下口诗以示裘曰修周元理何煟
　　七十年间六度移【永定河下口初由安澜城后改由栁岔口而王庆坨而冰窖草坝而贺老营及今之条河头或北或南凡六徙】即今下口实权宜便微盈酌虚剂者不过补偏救弊斯煟则扈舆资博采【何煟素习河务于行水机宜具有见解兹以河南巡抚至天津迎銮即命其扈随阅视下口以资询访】禹之行水在无为委源源委勘一再【此次初阅头工二工今复视其下口于全河首尾情形略悉梗概兹命裘曰修周元理何煟三人由此寻源而上至头工沿河再加讲求斟酌具议以闻】同事诸人共朂其
　　雨【三月廿三日】
　　入夜霏春雨声闻武帐稠不徐仍不疾如断复如悠才种禾兮黍深滋麦与麰那能无后乐宁可弗先忧
　　经采育里咏事
　　闾阎富庶擅畿南明设上林有旧谈苑监犹称遵汉制中人杂用信隂男可知保障非他任假曰输公济已贪牟利已乖王者政属之若辈更何堪
　　夜雨【三月廿四日】
　　竟日雨浽防时零时复稀明知三寸逮终觉一心希入夜遂酣畅倚檐望雵霏那能便安寐额手庆民依
　　晓行三首
　　晓云欲泮尚糢糊画出襄阳墨戯圗舆路分明见麦色我心与尔正同苏
　　郊村野店逺相连緑栁红桃带湿烟农务欣霑三月雨何妨余事凑春妍
　　围墙南苑已观其接驾千官路陲自是今朝多喜色无斯雨未易言斯
　　至南红门行宫作
　　南苑由来禁苑同向惟三处建行宫依常理事宣部院以暇合围御矢弓有数轩楹资憩息无多花栁亦春风少年景况如昨日白发云何防鬓丛
　　题畅逺襟轩
　　朴斵书轩静以深晚风小坐试清吟翕河观淀胥蒇事回忆居然畅逺襟
　　夕
　　春云散以尽春气润而清适值离宫坐犹当几暇并不殊昔年况忽忆旧经横内圣外王学咄哉何所成
　　晓行
　　破晓乗轻舆行行厯广陌微风送土香轻芜含露泽是景岂易遇为之手加额猎骑不须排弓鬯掤应释一以畅生物一以防躏麦然于鞍马间自知弗如昔
　　徳夀寺
　　祗园向平楚树古百年余【寺建于顺治年间】僧彻静烟火【向有僧住持以遭回禄遂彻去以慎火烛也】鹿游到砌除是为契宗旨夫岂在钟鱼大徳得其夀
　　慈龄仰正如
　　永慕寺
　　建置始
　　神尧额名永慕标斯干开梵宇
　　贻厥奉
　　东朝意净钟声度心安旛影飘巡檐阅前什嵗月个中消
　　旧衙门行宫作
　　流水声中过石桥行宫栁色近招邀少年恒此经春日往事那知鉴胜朝今昔闲忙诚迥异臣民仰望敢逍遥郊搜罢试芸斋坐咨政旋教宣众僚
　　防榆书屋口号
　　一树老榆发叶迟轴帘仍看挺枯枝寄言欲速荣华者曷不思乎耐久斯
　　新衙门行宫即事
　　新衙门是旧行宫向逺虚明驻玉骢入室圗书自清閟补槐枝叶已菁葱【向于此有补槐之作】今何今也昔何昔月亦月而风亦风蒿目民艰圗不易羞称必世祗慙躬
　　裕性轩
　　人性善犹水就下裕之则近激之戕子舆书自幼曾读今日才明告子章
　　恭奉
　　皇太后回銮至圆明园即事成什
　　陆舆水舫
　　起居安奉
　　养承
　　欢万姓观视履考祥旋元吉咏归言志戒磐桓祗欣春雨膏三寸那数【上声】园花锦百般愿扈
　　凤銮恒豫意益增
　　康健益心寛
　　山东巡抚徐绩奏报得雨
　　津门迎驾俾回辕悉我时当望雨烦归去连朝遇春泽奏来同日沐
　　天恩【昨回銮驻武清东安廿三四两日微雨亷纎入夜益霑透兹徐绩奏报自天津回程廿三日行次静海冒雨而行廿四日至南皮雨已深透并据徳州平原禹城厯城等州县均报于廿二三等日得雨四五寸不等与畿辅所报得雨之日相同春膏逺近优霑足为麦收卜稔】迤南更报多霑渥知节真称遍隰原近逺民皆吾赤子为之祈嵗讵殊论
　　微雨【三月廿八日】
　　已渥春膏四寸真云生仍复望檐巡宻隂虽是经宵永微霔祗如泛水匀再霈讵宁辞既足便晴又觉惜犹频鲁论患失非闗我我自当今患失人
　　山西巡抚巴延三奏报得雨
　　麦熟资春雨普兹希正殷飞章披奏报渥泽利耕耘同日均叨贶优霑益足欣【巴延三奏太原等七府沁解等五州已于三月初十十五十七八九等日得雨一二寸至四五寸不等兹省城复于二十三日寅时至二十四日亥时得雨七寸有余浓云四布势甚寛广既喜春泽渥霑且与畿辅山东适当同日尤徴二麦普丰之庆】惟应励翼翼遑敢诩云云
　　题董邦达山水画
　　素壁黏来弗计年乍看宛悟画中禅不凋真树常葱郁如活流泉自澓漩佳迹每嗤珍过后竒縁那重【去声】失当前分明空白待题句小忆西清一惘然
　　雨【闰三月初二日】
　　昨宵细霔达晨垂京兆晓称二寸滋继润固欣其有济优霑益善我宁辞自辰逮午仍霏洒间【去声】宻或疎艰霈施慰与惜哉两难措摛吟惟是寸心知
　　喜雨【闰三月初六日】
　　喜雨应为雨实霑筹农今始放眉尖连朝隂作复聚散一夕霈施非雭已见浮鸥存曲砌更听防滴落前檐未经渴望逢渥赐自审滋惟敬畏兼
　　题春雨轩
　　春霖三四值优渥实兹畨披冒聊游舫因縁小憩轩沃心那知渴润目解除烦不可无言纪幸哉黏壁存
　　松簧馆
　　防径有苍松屈盘势攫龙因风籁常奏过雨韵偏浓中徴还应【去声】角是簧间【去声】作镛肩舆驾言返云外听舂容
　　河南巡抚何煟奏报得雨
