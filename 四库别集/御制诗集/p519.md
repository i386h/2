<!-- { "loadSidebar": true } -->
　　我实年年秋驻避暑庄山庄有山亦有水固知四时无不佳而其最佳为秋耳千林绚防高复低倒影湖中黄间紫极望只见银浪翻遥岸绣帧刺谁指心知其妙未能图逺岫秋林今见此先得我心之同然彼何人哉南田子
　　右秋林逺岫
　　别传益友弗朝阳湖石庭轩月色凉看去精神真似董借来临仿乃因王【夀平自识云董文敏有图为娄东王氏所蔵余曾僣临此帧即得其意】痴僮未解烹茶鼎瘦鹤孤鸣立石牀试问主人乍何徃独教芸简照清光
　　右三梧月色
　　初看疑是米【芾】细玩悟摹高【彦敬】变幻烟云状神竒笔墨操溟蒙村屋辨突兀夏山韬津逮大姚法【见夀平自识语】不羁意自豪
　　右夏山烟雨
　　下榻白云楼伊何石谷子【二语用夀平织语】贤主防佳賔良夜清无比万里水涵空一轮月如水同是个中人未冝孤负此写景聊因王赋色原由已【夀平识云石谷作此景金戯为赋色以志一时兴趣】合璧成双絶超尘鲜并美独弄舟者谁仍欲其心洗
　　右万里清光
　　侧岸栁眠高下浅滩石露两三莫谓断桥难渡攀枝踏步犹堪
　　右断桥卧栁
　　岂因近得益州书倚杖人浑逸少如【用王羲之卭竹杖事】秋水长天不计里望中飞兴过犹余
　　右溪山曵杖即用其韵
　　渭川淇澳然疑幽人小立依迟子猷无过爱耳渊明乃可似之劲节防曾腰折清风常得身披最意云栖寺路劚笋其下春时
　　右清风劲节
　　科头箕踞背崚嶒天际潮来一揽凭怒鼓神竒无目骇浄湔厓略有波兴能识妙者此石谷【是帧有王翚题语】弗借言哉彼枚乘
　　右观潮图
　　法抚王家画景传栁氏诗寒江渔不饵此事每相疑【南方水虽不冻网鱼或可垂钓必待鱼食饵北方过霜降节鱼即不食饵如何可钓岂南方鱼异北方鱼乎】
　　右溪山渔雪












　　御制诗四集巻十七
　　钦定四库全书
　　御制诗四集巻十八
　　古今体一百四十七首【甲午二】
　　新正恭奉
　　皇太后幸御园之作
　　撰辰晓出鳯城垣烟市镫棚景物繁甲午今年新甲子【是日甲子】
　　春舆此日驻春园璇霄瑞气霏银粟【同云宻布已霏稷雪益盼优霈不宁】姬室
　　徽音奉
　　夀萱吉旦王师兹进勦【阿桂等奏各路将军俱定期约于正月初十日分道进兵防勦金川今日正当师征吉期而雪霰应占天龙送喜伫问捷奏】月闻三捷吁
　　天恩
　　夜雪【正月初十日】
　　入夕依然洒细霙或疎或宻最闗情三重暖阁安能寐一夜祥花问到明晓起铺庭余二寸遥思遍野润新正愿移玉垒兹优渥【是日适当军营进兵防之期而嘉雪恰慰盼望畨境多雪惟昨冬晴暖胜常愿移彼之多优霑于此处则军务农田两得其益均赖　　上苍嘉佑耳】缱彼王师适进征
　　新正万夀山对雪即事
　　侵晨益宻六花霏有暇名山欵墅扉若雾非烟春闇蔼凝华积素玉雕几经冬曽是颙而望此日方知惬所希京兆誊章真不误已称三寸渥郊畿
　　玉澜堂口号
　　昆明漫惜未开氷湖岸蜃窓恰可慿今日居然惬神会不生波处得心澄
　　宜芸馆
　　书馆冻池濵氷光不叠沦却因心定处堪问古为津馥馥芸香递明明藻鉴陈淑躬审诚伪利物在君臣讵只言无射端应行有遵近方搜四库益觉味亲人
　　乐夀堂
　　镜水屏山地夀仁乐知堂新年问俶景一雪报真祥庭积玉是湿树生花不香三清漫烹茗早沃渇心肠
　　含新亭
　　春来万物总含新却是虚亭趣识真桞眼花心虽迟【去声】待依韦生意已宜人
　　停霭楼口号
　　恰合拖成横岭白未妨蔵却竖峯青可知烟霭无情者到此殷然也欲停
　　对鸥舫
　　几架虚轩水裔临过冬鸥鴈聚氷浔君王既得光辉借江海何殊朋侣寻白芷青蒲聊结望寒芦衰栁是知音对之位育廑吾勉底论无心与有心
　　无尽意轩对雪作歌
　　春山偶问有余清文轩恰坐无尽意经冬望泽不宁心诘晨对雪忽满志攅团竖洒复横棑昆明湖水面前开入波正与练纹合亦有冻者镜光揩玉泉咫尺乃不见汗漫糢糊连一片倐然露出两鍼尖霏势略停塔影现既停复霈变幻奇白银世界游迷离在兹真佳多益善悠乎心绻金川师一时莫定愁与喜无尽意哉有若此
　　怡春堂
　　怡为乐未发孟实仲初基堂额有如此予心岂异斯舂容犹足味艳裔且敎迟汉诏分明道思当絜矩之
　　题圆朗斋
　　披以大圆镜对兹髙朗斋静惟鲜比拟光岂借摩揩有照原无示非奢却是佳小亭便言去那得永澄怀
　　石舫二首
　　桂檝兰舟蔵坞里却看石舫岸傍披篷窓慿处氷花入访戴山隂有若斯
　　谁云冻浦涩行舟玉海波澜宛若浮滕六不禁兹技痒羽舆直使傲金钩
　　清可轩
　　归途循山隂岩轩所必至拾级弗劳步凭几实畅意千林蔚偨池无叶有花缀画格在可中诗品合清致屏息礼金仙银世界游戯
　　味闲斋
　　山西转山北书馆必经由聊以片时憩几曽半日留云闲闲岂得曰味味非投自幼读无逸尔今可忘不
　　搆虚轩
　　峯顶书轩在既登聊憩诸烟郊俯览近镫节恰临初乐趣愿同彼静思还啓予譬之春物鬯其搆亦因虚
　　咏痕都斯坦玉椀
　　劚出云腴擎来雪椀磨是西蒙之水挹殊北斗之浆圜规径四寸而赢轻縠比五铢以薄截肪既美超魏扎镂氷况巧压吴工无翼斯飞有怀朅咏
　　良球本是出昆墟中【去声】器成珍亦鲜【上声】如巧制水磨贻喀吗【古时四巧匠名】羞称吴匠富专诸【呉中玉匠多居专诸巷】羊脂比色脂嫌腻楮叶方轻叶欠疎精玩弗求廼频致每因擎用率惭予
　　雪后御园即景
　　过午春云淡以轻慰将惜并一时生不知足固人恒有善遇亨当我戒盈银沼铺氷互融化琼峯晃日益晶明速教収取培林木行赏推恩例视成【每逢雪后命步兵及苑户埽取培壅树根因即行赏歳以为例亦推　　天思之意也】
　　赋得乐安和【有序】
　　顔寝殿之额曰乐安和意虽一贯义亦各具昔汤之盘武之席莫不各有铭所以触目警心也盘席祗日用物犹亟亟焉而况朝夕所处之室乎各成六韵以勑一躬
　　乐亦六情一因而额寝斋弗耽斯得正从欲实为乖花鸟引机绪诗书蕴道荄当思不可亟恒念与之偕应在雨旸若宁须丝竹排山端姑彼置五字识吾怀
　　右乐
　　向祗随所遇【旧顔所居书屋曰随安室取随遇而安之义】今惟安在斯朝乾实切矣夕惕亦居之适已非为合图民乃得宜礼经着和乐尧典仰文思建乆贾生防计情氏辞更殷深念者永固万年基
　　右安
　　和者寛仁施【去声】是诚得众縁温而厉则可柔以发斯偏性命保合正起居安养便莫慙衾影独那溺景光妍无欲心常泰有为身弼肩春台一气鬯与物共訚然
　　右和
　　再题安澜园十咏
　　葄经馆
　　何处春生识得元翻书曦影照窓温近因四库防详校乃悟穷经未易言
　　四宜书屋
　　图来陈氏隅园景搆筑居然毕肖观每月奏闻涨沙势何曽一日忘安澜
　　无边风月之阁
　　栁眼梅心孰为开清吹淡照两徘徊可知风月无边景都是东皇一气迥
　　涵秋堂
　　当春何必遽言秋而我成吟亦有由试看乾元含四徳欲教阙一可能不
　　逺秀山房
　　三架山房恰向西西山秀与坐床齐叅云彼岂不为迥在逺于斯望乃低
　　染霞楼
　　红则为霞白则云总为一气所氤氲欲询赩赩容容者红白于斯分不分
　　绿帷舫
　　水阁式教学舫为朗然氷镜倚窓披一般真舫难开泛却得饶他卷緑帷
　　飞睇亭
　　叠石为山峙碧崚层梯信步摄齐登偶然飞睇还同乐墙外烟村閙野镫
　　烟月清真楼
　　月照烟如烟澹澹烟笼月似月溶溶清之至乃真之至便是丹青那写容
　　采芳洲
　　小立洲亭不碍凉岸林突兀映氷光楚人欲起作骚者试问如何斯采芳
　　素心堂有感
　　春意又依依春堂坐载晖芸编披古道梅缶防清馡静阅今和昔难评是也非人同素心者祗觉迩来稀
　　戯题活画舫
　　近水斋称活画舫舣来氷岸却成孤欲矜藏坞真舫者可得平湖浮漾无
　　虚明室
　　室置蜃窓明且虚瓯香几净称观书方将深造搜四库寜诩多闻富五车惟是返躬恒彼愧可知弃暇莫斯如循名设更通乎政义着濓溪正切予
　　题钱维城狮子林图
　　一角狮林璧未完【见维城自识语】补成全景运毫端为泉为石分明忆若竹若松髙下攅倪氏岂知黄氏占今图又作古图看笑予几度亦吟仿何似金刚四句观
　　上元前赐宴外藩即席成什
　　穹窿黄幕寳灯垂锡宴诸藩取习知【穹庐氊幕每于园西敞处张以赐宴外藩亦向例也】广席遍巡金凿落遥山犹积玉防差行时阳气资生始施惠需云受福宜物象人情胥浃洽际兹惟益励勤寅
　　陆治上元丰乐图即用其韵二首
　　雅会元宵太史家【见治识语】论文酌酒庆年华纸灯也足艶时令火树寕须缀万花
　　东华不逐软红埃古屋同人节防开饮到夜深还散去却教明月送賔回
　　上元前夕小宴宗亲
　　瓞绵万禩受天庆前夕元宵例有常虽喜升堂多晩辈顾怀侑爵少尊行舞陈偃武兵戈洗歌遇兴贤奎壁光【今歳系乡试年】逺宇春云复轻布继霏六出愿徴穰
　　上元镫词
　　镇日浓隂傍晚晴盼膏庆节两萦情丰隆合让月天子初歳元宵放夜明
　　人人都喜晚晴好灯有辉煌月有光我独惜防未继雪优霑乃可庆农桒
　　一轮初满月方望万烛齐燃夜未深防喜西楼向西眺雪光犹暎逺峯隂
　　瀛西漠北毕来賔喜会楼前许接茵设曰光明开曶爽耀华直到贵山垠【哈萨克汗阿卜赉遣其子阿第勒蘓尔统入觐命与朝正外藩及年班囘部同列坐预观】
　　广陵富庶四临知灯火今宵想益奇已慙【去声】还淳非易事那更术借叶天师
　　闲坐谁能古有由炬辉蟾影闪如流东坡便谏浙灯买也自无端杭市逰【宋刘克庄灯夕诗清于坡老逰杭市】
　　灯王说法觉愚昏竺国轮髙十丈鶱摩竭陀风本如是【见西城志】岂曽太乙读龙门
　　火戯节筵次第完云兴西北举头看人情于泽宁辞足愿霈祥花入夜漫
　　上元后一日小宴廷臣
　　御园前殿集簮绅翼日方筵例合因同此深心惜未雪讵宁悦目赏新春掞牋应是兼规颂在簴还听奏翕纯漫道不经传俗节由来生计为农民
　　司天应为惜华节举首今宵月始圆【昨虽上元而宪书于十六日方值望故云】弗卜夜临申防啓厯多年率未灯燃甘醪羽爵宁须再庶品蚌盘漫笑前虽是同堂斯恺乐良臣进勦正心悬【阿桂等奏各路将军俱定期于正月初十日进兵会金川计连日正当得胜冞入之期盼望捷音甚切】
　　新正含经堂
　　例逾节事始来过率以灯筵庆赏多岂似芸编资古汲已看梅蕊受春和诸家执臆说诚伙一室操戈理则那删驳折中信非易吾方勉此敢延俄【近命词臣校勘四库全书毎取原书披阅或缮冩进呈见其中有义解踳襍纪载失实辄为题识辩论书之巻端亦有举其譌舛处谕诸臣随时订正者】
　　淳化轩
