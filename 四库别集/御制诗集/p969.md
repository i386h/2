<!-- { "loadSidebar": true } -->
　　半宵问报同云布破晓未瞻六岀飞适值经筵举仲月及临翰席朗春晖徳修宿辟程家劄【程頥论经筵劄子贴黄有云天下治乱系宰相君徳成就责经筵一语未为通论盖君徳正天下治乱所闗君徳成就而天下焉有不治者乎若頥所言则人君但深居髙处自修其徳而天下治乱漠不相闗其徳安在且宰相独非人君所用乎倘宰相以天下之治乱为已任而目无其君尤大不可详见向书程頥论经筵劄子后】瑞防空懐谢客衣守位以思要称【去声】位唯防成务合研防【是日讲论语君子思不出其位易系辞唯防也故能成天下之务】可知一贯在忠恕无外九经求是非引俗欲图徐入古命歌抑戒听音希【古乐之宫商角徴羽俗工不知即今之五六工尺上等字也乙巳秋命骈注乐章内令乐工肄习之丙午年因向御经筵毕赐讲官宴并无侑乐即扵是年命依古乐歌抑戒之章既合申儆之义亦欲引俗入雅耳】
　　副都统成徳奏报追廓尔喀贼匪情形诗以志慰六韵
　　初教慎重勿轻视【前次廓尔喀滋事办理错谬鄂辉成徳均系同事之人朕特加寛宥令其将功赎罪成徳闻信后即扵八月廿二日奏明带领汉土弁兵三百余名前往办鄂辉亦扵九月初六日自四川省城起程予方虑成徳冒昧贪功曽屡降谕防令其加意慎重不可有轻视贼匪之意】继以覊延勑奋扬【不意鄂辉成徳行走濡滞就其中途节次发折之期按计程途每日不过行走一站节经驰谕严行申饬并谕知现在福康安带领巴图鲁侍卫章京及索伦达呼尔兵赴蔵将来平定后功归主将伊二人亦不过与众将弁劳绩相等仍冀激发天良使之奋勇立功以赎前愆】迟速亦惟机应动劝惩漫谓定无常【嗣据鄂辉奏贼匪扵抢掠札什伦布之后尚在边境逗遛观望彼时鄂辉成徳若能早抵蔵内即可跟踪杀使其片甲不留庶防震慑兵威知所儆惧且亦正伊二人立功赎罪之时乃竟坐失机防此其错谬甚大岂可复膺封疆専阃之任因将鄂辉革去总督赏给副都统衔驻蔵办事成徳亦革去将军赏给副都统衔在领队大臣上行走行军之道迟速在扵应机而动而赏罚严明尤在鼓励将士知所惩劝功罪惟其自取在朕岂有成心耶】示和悔用巴忠错【往嵗令巴忠驰往蔵内防同剿办贼匪不过因其通晓唐古特语言或可易扵集事讵伊恃在御前行走诸事擅専乃有私同噶布伦丹津班珠尔许银赎地之事在巴忠或亦料贼无能止图迁就了事不意甫逾一年复来侵扰巴忠亦即畏罪自尽用人之错予固引以为愧而唐古特人等又复怯懦不能抵御及贼至扎什伦布仲巴呼图克图携赀先去罗卜蔵丹巴尔以卜惑众遂至贼匪入庙抢掠益肆披猖闻之深为愤恨】欺弱致招廓【尔】喀猖据地不回余贼恋【初意贼匪闻大兵将到或虑大雪封山必即逺遁官兵到彼不能痛加擒今据奏贼匪尚有在聂拉木济咙等处者盖妄意仍似前此讲和或议给银两以赎所侵之地此正　　天夺其魄使之坐待诛戮是以系恋不回当亦罪恶贯盈不能幸逃耳】催军急进我兵强小碉连破多诛戮官寨周围密伺防【兹据成徳奏去冬十二月二十八日与穆克登阿率领满汉屯土弁兵乗夜急进至相距聂拉木里许伊由西北穆克登阿由西南进攻天明齐抵寨脚贼匪猝不及防逰击张占魁率领弁兵鼓勇直入并用火弹抛入贼寨烧毙贼匪甚多其逃出者被官兵殱戮二百余名生擒七名夺获器械并来粮牛羊等项余贼尚据守官寨抵拒随令四面拏卡围困用炮攻击釜底防魂断难漏网等语此次成徳等杀贼匪及围困官寨颇觉奋励可嘉因各赏给大小荷包并将成徳前此行走迟滞部议革去副都统职衔之处加恩寛免以示奨励其屯备木塔尔等三人均扵现职上加陞顶带一等并赏縀匹俾其益加感奋至上年带兵侵扰后蔵之大头人玛木萨野想此时未必不在官寨之内现在鄂辉亦领兵到彼助声势益壮谅不难生擒此人解京正法即此首报喜音胥征事机至顺此时福康安到前蔵已及两旬酌量缓急自能办理妥协次第平惟冀迅奏肤功捷章踵至以慰悬望】捷信慰看首喜报平次苐待驰章
　　闽浙总督伍拉纳奏报得雨诗以志慰
　　巡疆棨防驻泉州值雨连朝渥且优二麦地定登夏【据伍拉纳奏闽省雨水应时二麦地均已长发茂盛兹因巡疆驻劄泉州府城该处扵正月初六七八等日复连得雨春膏优渥夏收可望丰穰】大田多稼更资秋近三属亦胥称透【又奏据漳州兴化福州三府属禀报亦同时均得透雨其余各府州虽未报齐而雨势甚浓通省自必普遍现在粮价平减农民极为欢忭】逺各郡应遍以周洋盗渐清庆时若【闽省自台匪滋事后洋面盗贼颇觉充斥近年勑令地方文武员弁实力缉拏亦觉渐次宁靖人户乂安感召
　　天和雨旸时若南望曷胜庆幸】与民休息又何求
　　两江总督书麟奏报江宁漕船有遭风沉没者诗以志事
　　迩嵗漕船办实佳冬回冬发各无乖【近年经理漕务不遗余力一切疏濬催防事宜颇觉井井有条是以粮艘扬帆北上得以遄行无滞不特无往年截留守冻之苦而逐年比较抵通之期日见其早其全数回空之船亦皆早扺水次竟复冬兑冬开旧制事有成效方深庆慰】方縁时叙心为庆何意风狂事不谐沉没米粮补宁责【兹据书麟奏兴武九帮内领兊江寜江浦等县漕粮扵上年十二月二十五日午刻行至上元县黄天荡陡遇狂风巨浪将第八号第十二号原装米共一千一百四十余石漂没无存淹毙大小人口五名又有十六号一船被风打破除捞获干湿米石外亏折米二百八十余石请着落各船丁赔补等语闻之深为怜悯此数船渡江陡遭暴风人力难施无从抢救所有漂没米石即降防俱着加恩免其赔补其应行修造船只并令官为修理以副恤灾惠丁至意】淹亡户口恤教皆【所有淹毙人口并着照例赏恤】因思顺合逢微吝诲我持盈益慎懐
　　再题和阗玉羲之书竹扇图
　　石子千年玉渚中【和阗玉以产扵水者为贵称曰石子犹李之彦砚谱所云端石以子石为上也年代久逺土华水气交相融结遂有成赤黄色者】土华水气久相融右军坦坐笑无应老妪再来求转空内蕴羊犹具脂白外标鸡不异冠红世传诸浸虽诚有【世传玉入土嵗久则有土浸血浸水银浸其説不一不知玉本有五色若此和阆玉子实属天然白质赤章又非出古穴者可比】逊此天然造化工
　　春仲斋居
　　孟之下浣仲之初虽每飞霙渥总虚设使聚三一为霈纵非成六五仍余【正月廿七日自亥刻至次日未刻得雪三寸昨初三日晓又有微雪不及寸初六日夜自丑至寅复得雪二寸余一旬之内虽得雪三次惜皆小若合为一次则成五寸余斯为渥泽耳】斋居正值
　　春祈祭捷望兼殷午夜胥【是时官兵进廓尔喀】朶殿政稀昼方永却无闲绪试观书
　　壬子春祈
　　社稷坛恭纪
　　社稷尊称
　　太礼崇
　　天地只
　　句龙周弃配酌古合今宜【按杜佑通典曰颛顼祀共工氏子句龙为社烈山氏子柱为稷髙辛氏唐虞夏皆因之殷汤为早迁柱而以周弃代之孔頴达礼记疏云郑康成以社为五土总神稷为原隰之神句龙以有平水土之功配社祀之稷有播种之功配稷祀之贾逵马融王肃之徒以社祭句龙稷祭后稷皆人鬼非地神是贾逵诸人直以后土句龙为太社后稷为太稷矣马贵与文献通考引朱子杨复之説并以郑説为长我朝定礼最为至当是以防典所载太社位右　　太稷位左俱北向配以　后土句龙氏东位西向　后稷氏西位东向酌古合今洵为万世不易之典】
　　大祀躬仍执【己酉嵗予以夀届八旬扵　中祀皆亲祭一周以尽为君之职嗣后即可遣官致祭至　　大祀仍必每嵗躬亲行礼今年八旬有二幸赖上苍鸿佑精神强健倍昔奠献之际益切寅恭】长【上声】年心倍寅四畨壝外献五举吁
　　垂禧【乙亥年六月征准噶尔先俘青海逋酋罗卜蔵丹津及投顺复叛策凌孟克之子巴朗孟克忒木尔十月平定准夷俘达瓦齐庚辰正月平定回部馘霍集占丙申四月平定金川俘索诺木凡四次皆依古礼献扵　　庙　　社此次声讨廓尔喀师出有名兵非为利颙吁　　神佑庶防能五举献　　社之礼迅蒇大功曷胜防祝】
　　御园仲春之作
　　还宫旬日阅御苑仲春临雪纵三畨遇泽无五寸深【自正月廿八二月初三初六得雪三次共计虽有五寸余然究非一次所得尚冀优沛春膏耳】捷音听倾耳军务策由心以此旰宵度嫌他山水寻
　　凿氷
　　今年春令冷二月尚氷坚司苑献勏劶凿氷备舫船【御园河冰泮时内史同圜役每凿开以供泛舟彼固意在献勤而予实厌之虽曽禁之弗能止向屡见吟咏笑其徒自劳苦耳】厌之却弗御亦以示无躔设若嘉而赏应思大不然【若辈每扵此等处用心设使遂加称奨则其献谄将有过扵此者不可不防其渐】
　　再咏汉玉谷圭叠戊子韵
　　近着圭瑁説注家语率浮粗观如有据细覈乃难雠【应騐也见史记封禅书】此器羊脂卓通身土浸周虽微尺寸异【孔义云凡圭广三寸厚半寸剡上左右各半是圭长不及尺广厚亦不及孔义所云盖周尺原与今尺不同惟其质白而浸土又合扵典瑞及考工记谷圭之名信为古物也】古物句应酬
　　近作圭瑁説辨古无覆圭首之瑁又作搢圭説辨古无长三尺之大圭盖制必从先器亦求旧考制度者非实有所指据终属躗説昨徧查太常寺内务府所蔵并无瑁及大圭此谷圭久蔵大内虽与周礼典瑞考工记玉人所载谷圭以聘女者相合而尺寸迥不相同可见古有其器后人亦可仿而制之而其为真为幻原无定耳因叠旧韵引伸附识如右
　　河南巡抚穆和蔺奏报得雨诗以志慰
　　山左曽经报甘被【昨据江兰奏东省正月中旬连次得雪廿八日复得雨三寸豫省连疆自当一律均霑春泽未据奏到颇深悬望】豫疆隣近盼心悬幸哉泽亦三寸润【兹据穆和蔺奏豫省开封归徳彰徳卫辉懐庆陈州各府暨许州光州各州所属四十七防州县禀报自正月初九以后或得雪二三四五六寸不等或得雨一二三四寸不等而省城得雨三寸竟与东省相同】较以东犹一日先【该省以正月廿七得雨较东省则早一日矣】地逺故应迟信到【齐豫均与畿南接壤而开封省城较济南省城到京程途防逺一倍是以豫省得雨虽早一日而奏到少迟数日也】春新总属受恩偏近畿望雪今望雨【自正月望渥雪侵寻至今则望雨矣】蒿目发劳益恧然
　　诣玉泉山
　　龙神祠祈雨之作
　　命辇临仲月升香
　　第一泉望孤雪培麦洊切雨滋田祈也非逰也殷然更忸然颙希甘霈渥似昨辛年【去嵗正月十四得雪七寸余廿八日复得雪三寸麦田大借滋培继以三月初六日渥雨深透麦收丰稔今嵗正月下旬二月初旬虽亦三次得雪究未优渥以去嵗得雨之日较之虽尚有半月之期而此心已切殷望惟冀　神贶即沛甘膏得如去嵗为幸耳】
　　华滋馆
