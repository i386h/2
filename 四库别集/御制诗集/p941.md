<!-- { "loadSidebar": true } -->
　　【御制】俯愿臣民各偓籛【上古纪事荒逺存而不论惟周公所陈无逸克夀其理可信予用是自亹即以自颐汉书王吉云敺一世之民跻之仁夀之域予尤愿亿兆臣民秉敦厐淳固之气享和平悠久之福生在勤而恭则夀与予一人同之】开八喜从一更起奉三凛勑万几防敬吟
　　天佑敢曰必符望惟希初志全





　　御制诗五集巻六十一
　　钦定四库全书
　　御制诗五集巻六十二
　　古今体七十五首【辛亥二】
　　降防加赈直山东昨嵗被灾州县诗以志事
　　新正恩防讶颁稀【毎嵗新正于上年被灾之区加恩展赈今嵗则幸上年各省普获丰收惟直山东江南数省中间有被水之处是以新正恩防较稀】灾少颁稀幸庶几畿辅山东为地近秋霖潦积念民依【上年直山东以夏秋雨水较多河流涨发低洼处所田禾被淹致成偏灾】两疆州县分轻重一例赈蠲详指挥【两省灾区上年已节经降防令该督抚加意抚卹分别蠲缓并拨帑截漕即行赈济毋令一夫失所惟是今春正赈已毕青黄不接之时小民生计维艰口食尚恐拮据因再加恩将直隶之文安寳坻等三十州县所有八分灾极贫九分灾极次贫民俱加赈一个月山东省之平原禹城等二十七州县及坐落衞地被灾九分极次贫民加赈两个月其七八分灾极次贫民俱展赈一个月至直隶被灾较轻之六七分及八分灾之次贫山东省之被灾五六分及两省勘不成灾之区仍令各该督抚查看情形或酌借口粮籽种或减价平粜酌量筹办务饬属实心经理俾灾黎均沾渥泽以副普锡春祺至意】大吏叮咛善承布春祺敷锡莫遗违
　　戯题吾自己一律
　　修已治人非两事作君当识作师并未能民物复其性肯以诗文炫自鸣惭愧之中朝与夕较量无外雨和晴戯题七字胥实语吾老矣而竟底成
　　诣斋宫作
　　预日斋宫此敬趋尚能式礼敢疎吾松隂积雪余恩润曦影含春鬯
　　化枢万古帝王胥对越一生得失戒昬逾谒
　　坛循步里将半惟是跪兴微借扶　　【大祀前一日敬诣斋宫例先谒皇干殿拈香今日自坛门外降舆步以出入防丰里未觉其劳惟跪兴之际防借人扶非力有不足亦正以将只肃之忱也】
　　新正上辛
　　祈谷礼成述事
　　昨嵗防
　　恩度八旬即今开一
　　祀初辛敬承骈叠
　　贶于已益切殷勤念在民所戒佳兵期偃武恰当祈谷肃元春幸惟世泰时和防方寸持盈倍惕寅
　　白玉如意
　　俗制都交磨洗清天然本色乃全呈偶题七字若无字因识六情戒有情意与心应为所发心生意实在乎贞寄言如者如何是四勿之中仔细明
　　题景祺阁
　　新正迓景祺层阁副名斯敛锡由
　　天贶钦承慎已为八旬增袠庆四嵗近间期【开嵗八袠増一年距归政之期仅余四嵗又近一年矣】能否符初望吁惟
　　昊惠施
　　三友轩
　　三友轩名屡用之却思无逸恐乖宜阅春秋四来居是乃得高闲恒乐斯
　　寻沿书屋有防
　　耽书是宿縁此语向爱之【元蒲道源诗得句因新意耽书是宿縁向在尚书房时爱此二语曾以之镌宝】自幼攻芸编岂因老废斯书屋待归政遂以寻沿题彼时当得闲更可枕葄怡沿流在溯源尊闻无穷期匪曰效武公实觉念在兹
　　撷芳亭
　　山亭搆为【去声】野芳开春意方舒殿里梅四柱漫怜迟所撷韶光得得逼人来
　　旭晖庭即景
　　岩庭耸向东岩室俯玲珑初旭先得照祥晖却受融诗书独沃意温饱普厪衷五字非赏景行时汉诏同
　　题李公麟画三马苏轼赞真迹巻
　　轼赞序言颇难解今并为叙明且反其意
　　公麟神笔画三马賛书苏轼意颇雅效以章青宜结是二人昔擒者其一奚官无姓名同牵骏入天圉厦画之得神不待言賛之深意诚非假闭关汗血却之竒【轼賛序内有云蒋之奇为熙河帅西蕃有贡骏马汗血者有司以为非入贡嵗月留其使与马于边之竒为请乞不以时入事下礼部轼时为宗伯判其状云朝廷方却走马以粪正复汗血亦何所用事遂寝于时兵革不用海内小康马则不遇矣而人少安云云轼之意以为闭关却贡防黙思道可以息事宁人乃其时洛蜀之党已立门户相轧内不修而外不靖却马正复何益真所谓知其小不知其大者矣】意在安民兵革舍然而元祐朝廷间邪正相参门户把卒之正终不胜邪内之不修外自惹轼也曾亦虑兹乎洛蜀何为自分社今之服逺殊贰师良骥天闲牣汗赭竒形既命世宁传神韵更教廷标写【癸未嵗爱乌罕贡四骏命郎世宁为之图形极相似但世宁擅长西洋画法与李伯时笔意不类且图中有马而无人因更命金廷标用公麟五马图法用郎之竒肖李之韵为四骏冩生并各有执靮人即用回部衣饰更为萃美佳迹】欲问苏家玉局翁斯举尔谓何如也
　　新正
　　雍和宫瞻礼
　　龙飞防
　　旧邸象教叩新禧雍若春生矣和兮物识之贞元转鸿运
　　顾复溯乌私来每逢人日成人本在兹
　　题画舫斋
　　分明是斋室画舫强安名作古非由我居今多任情米欧一已往氷水两无营研净瓯香际权因五字成
　　奥旷室
　　奥以言其蕴旷实展厥司廊固曲而折【奥也】室乃虚且夷【旷也】虽曰即境名所包理无遗内圣与外王廓然顺应为
　　焙茶坞
　　生叶还须细火焙云林诗咏识其艰【辛未南巡至龙井观采茶作歌有慢炒细焙有次第辛苦工夫殊不少之句盖未经目睹亦不知其艰也】安名缀景聊烹茗依媚民情永念间
　　沁香亭
　　小亭临埤堄其下液池横夏日荷当发香风沁以清山庄常避暑纱牖似孤名吟罢复莞尔拘墟太着情
　　题道宁斋
　　双文出召公宁志即修躬交养贵内外图安慎始终防心胥至理淑景自鸿防更绎题楣义咸宾惕不穷
　　快雪堂得句
　　补石砌廊更收板【己亥得冯铨快雪堂石刻中有木刻三板未为全璧因命补摹泐石筑堂为廊砌石其中仍将木板弆堂之西室以存其旧】明端类聚室之东【庚子复得明周王有炖摹刻兰亭叙及图画诗防端石十四段其中亦有缺逸不全者嗣取益王续刻全搨本补摹刻之原石背面以石板长短不一难以砌廊因即置之堂之东室以从其类】似兹位置堪称妥那识应【去声】求毎致同【自名堂后数载以来每得雪益觉名实相副】松柏有花幻防缀峯峦无玉不玲珑然予慰处渠【去声】祗此润共心芽宿麦芃
　　题宋徽宗手勅巻
　　细绢联篇色异章起居宣荅逮嫔嫱【宋初皆天地合祭至徽宗始定方丘之礼此勅乃政和二年五月方丘礼成所下巻末桷防云故事圆丘明堂孟享宿斋之夕六宫起居奉表学士所撰翌日复命它学士作宣答词云云勅中并有乃頋嫔嫱不忘协賛等语天地之际何与内职似此崇尚虚文甚属无谓】瘦金已费齐家术守玉可关治国方节用徒传始自蔡理财兼叹法从王【徽宗不崇实政专事繁文以致浮费无度国事日非故桷防又有自元祐以后罢合祭仪文悉倍旧规国用不足二蔡之徒悉遵王安石熙丰理财之法等语桷此防实具论世之识】袁家跋语堪论世赵氏仪文实太详
　　咏汉长生无极瓦头砚
　　雀台较后未央隣【汉时宫殿之瓦工料坚致故未夹宫铜雀台瓦后人多制为砚此长生无极瓦头亦汉初萧何所监造者较之铜雀台成于汉末建安时者更前四百年矣其云长生无极盖与长生未央长乐无极同为吉语云】犹是檐头圆体真欲问长生无极者经营可识姓萧人
　　题淑清院
　　紫光将赐宴待备淑清宜【扁额为　　皇祖御题每嵗新春于紫光阁赐宴外藩率先憩此以待众人齐备】春稚恰如此昔隂迅若斯唐花识生意人柳复初时【昔年人字柳仆于风命补种之荏苒光隂已三十余年矣】善矣【谓淑】未妍【谓清】际
　　尧情正可思
　　千尺雪
　　位置虽当逊自然却应久近论其年雪千尺松四百嵗【是处虽以寒山千尺雪名之然此西苑乃元时旧址其松石皆四百余年物视寒山为尤古矣】宁愧彼三与并肩【寒山不过明时赵宧光所搆热河盘山之千尺雪则我所名也】
　　臈雪频繁素积春玉花兼与落嶙峋谁名谁实浑难辨且作忘言梯牖人
　　韵古堂
　　西江献古钟阙者为之补【己夘年江西献古镈钟十一枚因为补成十二以为中和韶乐之用古钟弆此堂中而顔之曰韵古】律吕十二全金声玉振举【既即仿铸镈钟按月起调并制特磬用备声振之节】因就斯旧堂数典称韵古即境偶思之乐云讵钟鼔睾想三代风斯民那能覩
　　同豫轩口号
　　每临此地待春筵思义頋名为恧然暑雨祁寒怨咨有谓云同豫岂其然
　　宝月楼自警
　　液池南岸嫌其逺搆以层楼据路中丗载画图朝夕似新正吟咏昔今同俯临万井诚繁庶自顾八旬恐脞丛归政五年亦近矣或当如愿
　　昊恩防
　　紫光阁宴外藩即事有咏
　　层构光春淑气含南瀛北漠例恩覃【每嵗防古西域囘部朝鲜各外藩朝正至者例于是处锡防宴赉今嵗西北则又有哈萨克南则有缅甸暹罗各使臣亦随班入宴】壁图歴阅犹生惕阁绩频标岂易谈外域大功成者六【准噶尔囘部金川台湾四处俱经我师荡平奏绩其缅甸安南二役因有瘴疠未经罙入乃罢兵后缅甸孟陨先遣其头目等于戊申秋输忱归顺安南阮光平先遣其侄阮光显于己酉秋赍表乞降而阮光平亦即于昨嵗万夀节前至避暑山庄躬亲祝嘏凡此六大功或事非得已或功成不战俱仰荷　　昊恩黙为佑顺事后追思洵非易致也】内潢小丑弃其三【至王伦苏四十三田五三小丑发兵讨罪不过一两月即已勦灭无遗然在内地正所谓弄兵潢池不足数耳】持盈保泰惟今日防祝风和及雨甘
　　咏张照枯枝梅
　　写梅原弗以梅名鐡骨香身【用其语】自貌贞不落杨王窠臼里法从游戯米家行
　　新正幸御园即事
　　八旬开一叨
　　干贶新嵗撰辰行令宜帝里春和鸣爆竹西山雪积见横眉敢因飨节忘无逸亦曰柔遐惠有施【每嵗新旧外藩来朝正者嵗前于大内之抚辰殿新正于瀛台之紫光阁御园于正大光明殿皆赐宴晚间例陈火戯并令同观今嵗外国则哈萨克朝鲜暹罗缅甸也】人事
　　天时幸康泰持盈増惧日孜孜
　　题四得堂
　　昨嵗
　　天恩八袠临论成四得谨为箴旧堂遂与顔新额切已因而慎志心遇此何修恒作愧逢之以偶只增钦频繁于位申明义靖觊觎人意独深
　　昨嵗以仰沐
　　天恩夀跻八袠曾着四得论以自警继着续论申明位字之义所云圣人之位天子之位非好为区别也实有见于圣人不必皆居天子之位而为天子者未必皆有圣人之德若以必得为必为天子是既无以解有圣人之德而不得天子之位者反无以戒其欲得天子之位之心而妄自谓有圣人之德耳是以引用系辞圣人之大宝曰位既而转疑与此章德为圣人尊为天子语意殊不相侔因复忆欧阳修十翼之疑不为无据矣盖指当时天子为圣人乃三代后献谀之词加之有圣人之德者虽可无愧而妄生觊觎者实亦增彼窃附于圣人以自逞其不轨之谋是岂非献谀之称有以启之哉由位而推之禄与名夀莫不各有正理然则续论之辨予之意正欲立天下之大防靖后世之人心非自诩读书之得间也既以四得顔堂因成是什而并识其意于后
　　清晖阁
