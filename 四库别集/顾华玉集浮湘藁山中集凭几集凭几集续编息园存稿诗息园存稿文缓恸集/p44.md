<!-- { "loadSidebar": true } -->
　　湖寺观雨
　　湿云吹墨溅湖波急雨翻盆落涧阿江郭众山当面失寺门孤树柰风何浮生白髪余高兴暇日清尊且浩歌蓑笠醉归还自笑晴天曾得几回过
　　和刘光禄观潮
　　江楼再上思前事十度流年指一弹满目波涛还自至旧时宾客不同观玉龙气涌澄江动雪练光揺大海寛欲挽灵槎上霄汉只愁风露弄秋寒
　　游三竺后暮泛西湖归城呈汪按察
　　风度疎钟出万山天成楼阁挂岩间松林落日晖晖白石涧幽花细细斑脩竹禅房堪载酒乱峰云树暂怡顔兰舟荡漾西湖水怅望严城暮始还
　　云居送蔡武库赴南曹有懐故国
　　云寺迢遥来送客松关缭绕不逢僧堪怜把袂临秋草转愧斋心对佛灯旅况乡愁依去棹月华风影乱寒藤高岩总是销魂地天畔危栏莫尽凭
　　思归和刘介夫中丞
　　寒月满天鸿鴈飞中宵独立明星稀栖迟东省愧官俸怅望西湖思钓矶采服家园三径逺白头天地一身防才迂嵗晩竟何补早晩孤舧江上归











　　息园存稿诗巻十三
　　钦定四库全书
　　息园存稿诗巻十四
　　明　顾璘　撰
　　五言絶句
　　春日郊行三首
　　条风曵防云山色差可美日出湖上行春光满湖水麦垅揺新叶梅塘泛落花前村天欲雨云里见人家白石明春泉苍林暗春雾马蹄从东来失却山间路
　　寄杨太康
　　明月生遥岑清光转华薄楼上忆君时秋风动罗幕
　　送客归吴
　　草际日华淡水边云意闲翩翩五陵客骑马入秋山
　　与陈鲁南
　　浮云淡秋水落日横暮山与子有幽抱时在山水间
　　幽人
　　竹静风己归亭虚云自过幽人了无事坐玩闲芳堕
　　咏扇画寄诸故人八首
　　咏松寄乔白岩光禄
　　青松髙千尺知是何年栽独有憇阴者时为清风来
　　咏山水寄易后斋进士
　　故乡宛如昨近郭多池台一别同心侣无因数往来
　　咏葵寄郭东厓侍御
　　花色亦何贵画葵爱葵心岂无桃李顔要非君所钦
　　咏芙蓉寄张南园太常
　　旖旎芙蓉花荡漾木兰檝相思隔湘水欲采不可得
　　咏菊寄潘团山侍御
　　寂寞东篱下幽花裛露黄自縁寒节至不是爱秋霜
　　咏桂寄王阳明主事
　　明月皎如银中有丹桂影怀人坐良宵衣裳露华冷
　　咏芍药寄李崆峒郎中
　　春芳已揺落一枝开庭阴迟暮不自惜东风讵知心
　　咏菊寄何白坡中舎
　　寂寞三径下亭亭带晨霜行人爱嘉色君子怀清香
　　夜泛
　　四波浩浩一苇向空渡月近星斗寒始识天上路
　　忆殇女
　　爱尽哀还积年逾恨未除空堦残日里愁见旧罗襦客里维舟夜怀中拜月明迩来三五夕见月倍伤情
　　衡山杂画二首
　　岩壑飞尘絶孤亭压水云偶来乘野兴非是厌人羣雨霁春湖濶扁舟坐不还放情亲白鸟覔句赠青山
　　叶澄杂画四首
　　雪积千山素行歌履迹穿腰间有樵斧猛虎莫当前钓竿青嫋嫋孤影照云汀莫遣青天上浮光动客心古琴调古调今人谁爱闻独往山中去因声寄白云平湖泻明镜上有脩竹林把酒对山月谁同秋夜心
　　和张水部杂咏八首
　　栁溪
　　春雨夜来急溪流朝已深栁丝揺浅緑垂影到波心
　　桧径
　　苍桧夹芳径蒨饶佳色霜天独不凋然后知尔徳
　　看竹
　　水曹爱看竹一日分几时峩冠不须着美酒聊自持
　　蕉雨
　　髙叶战风雨歴乱不堪数诗思与翩翩坐深良独苦
　　荷风
　　峩峩红粉妆冉冉出清滓风来忽倒垂照见新莲子
　　水亭
　　清溪坐来澄白鸟望中度酒熟无人开诗成有神助
　　江楼
　　野望面苍茫海思坐超越云生鹳鹤林日射蛟龙穴
　　鱼陂
　　朝啣新藻游暮托淤菹息幸无涸辙忧不望监河泽
　　和见素林公云庄杂咏八首
　　英英岩际云相将庇幽独肓风自震荡慎勿憾我屋朝暮耕鲜云结子如黍密煮作山中饭还共山人食
　　孝思亭
　　苦心日宛转九原竟寥寞服尽泪随尽此道今人薄髙风亦有隳明祀亦有匮千秋万若心直与云山对
　　见素洞
　　白玉开洞房药田元气湿老龙雨四海向晩随云入
　　临沧亭
　　隔海望三山银涛立青璧神逰挟飞仙玩弄扶桑日
　　三影池
　　三峰峭而尊凝神入虚靓青天动光彩灭尽浮云影
　　隠屏
　　石屏在岩幽不习见冠盖时有明月期散髪坐相待
　　赠严别驾
　　春到鹤林寺川防花最红使君幽兴剧独步问东风
　　萧侍御丽川杂诗三首
　　曾行丽川路解道丽川景山停鸾凤形水动鱼龙影星岩七曜丽风洞四时秋玉壶揺小艇日日醉中流羣峰夹江流十里余百折春来诗兴多凿遍千岩石
　　秋霁会王履吉朱振之诸君
　　良友四方至秋月此宵明斗酒集虚舘踟蹰无限情
　　秋海棠
　　阴叶翠瑶湿薄英红粉香絶怜秋苑下复尔见春光
　　兰
　　幽兰两三花清香暗中起日暮望美人盈盈隔湘水
　　画竹
　　阴丛含雨气燥叶领风声即是图边见犹令客况清
　　书画上二首
　　平江浮夜色逺鴈带秋声渺孤帆去前山月正明防风被芳渚菰蒲乱如髪为问红莲花含香待谁发
　　题画二首
　　吴山碧相续具区深不流孤舟行薄暮短髪照清秋野旷平峦小云寒古木垂自縁诗思苦非闗归骑迟
　　雨山图
　　云滃雨翻盆千厓互吐吞归人愁路窄切莫近黄昏
　　凤仙花
　　碧玉青楼女盈盈妆粉红不应试醮甲翻令妬守宫
　　倦绣美人幛
　　罢绣非闗暝含愁讵为春秪恐燕台下花月解留人
　　白莲便面
　　玲珑白玉斚置在翡翠盘清池明月夜怪尔生秋寒
　　史知山纳妾以翠珉斚为贺
　　碧玉雕螭斚鲜于翡翠毛美人春夜饮芳晕渍樱桃
　　定公房小画二首
　　斵来东海骨长惹老龙争写作如来供犹含风雨声洗尽尘埃色湘江暮雨余谁将明月影留照草堂虚
　　对菊
　　野客爱寒芳经旬再举觞名花不在色美酒独宜香七言絶句
　　阻浅拨闷十首
　　船腹沉泥尾生坼风日更燥莫禁当鸬鷀鸂喜川涸滩上啣鱼来去狂
　　白昼风号夜不休那能寸水为人留千艘并注江湖想万室兼怀云汉忧
　　上闸闭水絶防滴下闸水生辄复开我舟公然阁平地碧波银浪曷从来
　　七十二泉元自多水曹防导力如何宋公不作陈老死沙满防防黒马河
　　尺水无柰众相争大官髙艑鼔先鸣估人漕卒且安坐勿谓尔曹舟重轻
　　万方舟楫赴天门表颂椒宫庆至尊海若纵无波泛辙云师湏遣雨翻盆
　　三日不下一闸门几时端可到清源老夫白饭尚可饱漕卒赤拳谁可论
　　正月楼船发古杭三春棹汶河傍未愁緑酒追行乐却恨班衣逺故乡
　　吴苑出门春草萋汶川行色栁依依故园蔷薇絶堪赏水阻风归未归
　　岸头古栁緑丝轻傍石系舟非我情黄鹂不知客愁思时来底枝送春声
　　苦热絶句十首
　　斋中五月暑太甚纵到天南知不如岂是衡山移岱岳东防分与祝融居
　　作书海上讯龙公耐可停舟烈日中天外洗尘须法水波心清暑借离宫
　　家住江南古帝城江风长夏绕门生不知头白縁何事两月官舟触夜行
　　迎风观上天如水寒露台前月似霜好待甘泉新赋就持归此地献君王
　　原尘勃勃草全稀林木炎炎鸟不飞纵酒须逃十日饮乗风那挂一絺衣
　　赤云西拥火为峰红日东驱烛作龙闻道峨眉多积雪若为飞去荫长松
　　周武殷汤在眼中今王圣徳古人同禾枯即洒桑林雨道暍仍嘘栁下风
　　西照人家昼掩门船窓浑是暑风屯清川沸作汤池热凉樾蒸为火树繁
　　云中夜滴金茎露天上冬藏玉井氷安得九重怜肺病一时传赐解炎蒸
　　葵扇桃笙湘竹床卷帘髙卧汗如浆何如赤鲤澄波冷不及蝉密树凉
　　积雪楼上把酒四首
　　髙楼映雪雪生光云外神仙白玉堂枉杀相如新赋就定从何处谒梁王
　　雪满空林万木寒玉峰巉倚楼看银瓶酒緑狐裘热六六文窓夜不闗
　　楼上题诗满砚氷城头残雪晃踈灯瑶台月白青云冷下有寒潭漾列星
　　啾啾寒雀拂檐来榾柮炉深欲作灰雪上红缨髙大过王孙西去猎黄台
　　公宇纳凉四首
　　庭树重重拂院西更无残日透帘闱胡床一片堪吟啸却付余阴众鸟啼
　　散髪乗风怯病身出门途路触黄尘每愁入夏妨髙兴不似青春解着人
　　防涉山谿气欝日中生恐鬓毛焦南薫忽借闲庭爽羽扇氷浆不消
　　不愁赤日绕檐来但取清风洒面开尘事尽抛心似水使君何必愧无怀
　　偶题
　　云连树色千嶂合雨挟泉声一道飞尽有山林溪涧趣好将佳境畅天机
　　舟入天津
　　天际乱山横暮霭水边乔木起秋风扁舟欲过聊停棹明日京尘便不同
　　村居
　　山回水合树成村不是桃源是鹿门但有扁舟能送酒莫言人世五侯尊
　　再过仲木舍对菊四首
　　旧摘黄花半已稀重来相对莫言归甆緑酒深如海判取新霜防客衣
　　陶令旧无栽秫地杜陵新借浣花堂白衣緑酒今重至翠葢金钱晩更芳
　　嵗寒心事特相亲莫恠留连倒葛巾夜半苦吟寒烬落锦屏愁杀按歌人
　　露渚芙蓉次第残风林桂树不胜寒青霜素月萧条地独有黄花耐晩寒
　　月夜饮九峰山人快园二首
　　露橘霜榴接叶存古藤修竹覆阶繁谁家池舘深秋后能遣髙歌尽玉尊
　　桂树檀栾荫小山夜深留客不知还池头月起光如镜更为殷勤照醉顔
　　丽江同萧侍御作二首
　　笑共江妃采采霞锦袍乘月坐浮槎桃花两岸知何处中隠秦人数百家
　　圣主乗龙日好文髙贤簮豸起青云长才渐入麒麟画雅兴犹悬鹿豕羣
　　同黄防军登巾子山二首
　　上客牵萝到石门老僧分涧引瓠尊青山万防浮东海落日慿阑望不昏
　　一上髙亭野兴幽坐慿松顶瞰江流海中楼阁三山霁天畔风烟六月秋
　　康谷道中见梅花
　　万木萧条积雪寒空斋愁坐嵗华防春风十日知多少己得梅花道上看
　　鸡鸣寺访钱元抑遇雨
　　触热寻君汗似浆坐依髙竹挂冠裳浓云忽送空林雨人与青山相对凉
　　夜泛罨溪
　　铜棺山月二更生罨画溪流百里平一夜棹歌歌不尽倚蓬斜坐到天明
　　自荆溪问道往锡山
　　荆溪一水逶迤去震泽羣峰歴乱来纵使路迷都莫问秋光随地可啣杯
　　京城西湖漫赋
　　万顷澄波浸太清先皇开凿拟昆明锦帆不羡扬州路艣艣谁夸下濑兵
　　寄李献吉二首
　　一醉洪都金屈巵再唫台海赤霞辞梁王台上青春月共折桃花未有期
　　太史论文战国同杜陵诗体次王风即看今代词林伯未觉前贤采笔雄
　　赠寄张童子合二首
　　羡尔伯兄来万里锦嚢诗巻烂珠辉今看十嵗能长赋何用从前咤陆机
　　麟子凤雏难可见碧蹄丹喙定堪夸词源莫倚翻三峡经笥还须富五车
　　赠夏敦夫守恵州二首
　　问于胡为到海陬仙人共去住罗浮莫辞荔子开樽酒无柰梅花绕郡楼
　　欲采芙蓉赠使君满江红锦涨秋云相思莫道音书逺南海春来有鴈羣
　　髙吏部公次奏绩自大江防弟入荆州却赴京师
　　猿声霜夜忆三巴姜被凌寒路不赊直到荆州始分手将诗徐转入京华
　　送徐来秀才
