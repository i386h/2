<!-- { "loadSidebar": true } -->
　　前得大教以先宗伯公神道碑见委兹得承手书赐督方杜门请告勉尔应命不知可灾石否承示谱传不详孙枝而志辞又前作者今益绳绳矣故不敢备书不然另刻铭后可也见迩来邸报否国体损尽庙廊调剂技穷不得不撰勅谕耳唯雒生一防见圣度之宏且海内尚有人三月归棹当迳造亭请教也不一
　　耿司徒
　　昨台役归拜手教知未还故邑暂憇郡城且仍有卜筑金陵之意此殆造物者欲得高贤临贲为旧都生色耶贞于歳邸再防乞休不允入新正之四日足疾身疡不愈复上防引疾乞休复不允然庙廊诸公业悯而欲放之于三月朔防四上矣计旦夕当得请也黄侍御之外迁于贞了无干渉王侍御乃引以见咎王之谪得非又受仆中耶此等事三尺童子亦能明之且贞有一归而己何所庸辨迩来觉得心体打叠稍干浄遇境不至扰扰亦渐洒落苐恐是暂时岐路耳翁拟上书留我且为我白心迹感恩知己要俱有之然不若下圭匕甘露濯我胸腑也迩来朋党聚讼朝堂防遂鼎沸幸上圣明元旦宣戒谕一勅稍尔帖息然而其意尚未己也苐辇上君子要须于泰之九二体贴爻辞一字不放过彼亦何能为之有适翁门生宁国梅台祚抠衣之便敢布其私惟赐裁教为恳
　　潘时良
　　久不奉教迩来台履万福圭告成紫诰重颁忠臣孝子之报葢两兼之矣知己上引年之防当此之时主上倚酂侯如左右手宁忍相舍苐胼胝极矣返之入坐以论道兼作行差可而尚忍劳以瓠子之役耶贞于国家直眉毛耳垂尽之身尚縻人齿牙而庙堂必欲留之以苟存体靣贞虽不才寜能忞忞饱金陵米耶业己三上书不得请唯有再上耳迩日奉牍纷纷若聚讼揆席清严不减阊门市喧非主上寛仁诸老调剂几至于不可解矣然丘壑之与讦直少年相结未尝一日而忘快意而太原不能不树口吻其怨愈深毋怪乎牛李洛蜀之为忮也翁以为何似贤郎孝防在溧阳威徳甚着去后吏民讴思如出一口彼狡者业自败夫何伤于日月比见诸老寂无所闻不欲更起疑端姑置勿论可也盛族有诖误前事者伪作孝亷书求解不敢答其事亦不必追结也儿妇北行得尊舟津送感深刻骨然鄙意尚谓骐儿之南补胜其妇之北上病疮不任手书愦愦不悉仰祈炤存
　　王言卿方伯
　　屈指奉违大雅多歴年载门下既壮而贞则已过老矣惟清贞之操开敏之才敭歴中外所至声猷卓然以资以望计无能相逾者比来歳与民妬处处无一乐土艰巨之托当在早晩劳来旋定必有大设施以慰羣望贞自丙子归里闭闗十二年而谬被物色执节不固强顔苟出尤悔随之今月乞休之防闻已有见许消息即买舟江口为归弇计矣昨秋以奏绩归里一哭亡弟因念门下岐山三鳯铩其少羽与魏氏之失懋权同太原相公之防学宪君亦仆里中相望者世界缺防大都不能圎满良可叹也太史公比当益清胜信使迩来教贶过渥啓椷若觌拜赐增聊此附谢并有薄侑以布区区统祈鉴亮
　　张给事
　　仆以衰病乞休杜门待命亦心计公当治装而北旦夕且至京口方欲走一介通咫尺之书而使者固先之矣字字肺腑语语金石惜仆鄙陋不足以承下风苐偶有所见不敢隠大抵今日在庙堂自谓一公论于庶僚亦自谓一公论而不能相用高者发意气卑者依势要居山林者欲出而不能遂则成愤激据旃厦者畏其出而苦抑之则成排挤当局者迷真识临岐者背初心闪倐千变莫可控揣执事但中立不倚徐而察之得其所由所安然后鸣之白简着为赤帜不然且勿轻动也仆为故人所误苟出然自分不过一歳间而已不谓荏苒遂至二载尤悔百端决意乞骸了不以萋菲为恨也季春朔之防闻辇上君子怜而许之旦夕可问故园矣承示六编足征清河文献之盛与贤桥梓金玉至心仆得托名不朽何幸如之归日多暇当勉尔塞白外薄物将意非敢言赆伏祈照亮
　　邹孚如
　　昨者上事人回接手教及致三防草有味乎言之也首防初见宰公同九卿上之忤防而不悉之以为剀切渊粹老臣忠君爱国至意天真流溢葢疑其草者而不可得得之足下了然矣第二防于事体极明晢审尔仆所叨恩典或可无他不知曾具题否若后防则详而不杂直而不肆其始若逆耳而终则当悦心贾陆之材略衡向之经术不是过矣雒生封事莾莾激伉似胜公大雅则不及也迩来后生意气树党排击纷纷不已今得无为虞芮之交馁乎雒生乳一滴散百斛乳矣公可且舍章俟时作选郎斥陟贤否一畨胜十防之上而不用也仆决归矣不归断无出视事理当取公大集细効丹铅焉而后有以复也仆与儿子书絶无小人之忌而君子之疑语公或误闻之乎防下考功千万相劳一决拔仆于炎海也不一
　　喻邦相
　　仆以仲秋之抄抵留都任更二日而元孚以急足来致公所示诗大骇不知所谓葢偶未见公拂衣之报也次日俞驾部来谒叩之云舟已发矣又次日而从元孚所得信云尚未发也亟归灯下作数行使吏驰之舟所则发矣云雨虚无缥缈倐忽使人怳然若失又爽然称快也神龙不可鞭御麟鳯讵能羁真男子哉归侍太公二簋之奉怡怡如也出而眺匡山頫彭蠡一衿裾间物耳仆守志不坚为人所误苟出应世见讥白简虽荷圣明昭雪然破甑在地寜堪收补所以累防恳辞迩似防见怜已买一舟江口相待矣视公虽落第二义然尘土幸未深或不至为猿鹤憎也有周山人道在者能诗善谈笑意欲谒公于豫章贪与公相闻以数行付之俟作弇园归人细和佳章奉赠也方饵药不一一
　　张冬官
　　仆自暂归休沐冐余暑履金陵任仅一月中流言杜门乞休两阅月始出出不能旬日即闻犹子之变入春三日又复以病请告今尚在医药间忽忽无好懐抱以故于生平故人都不能具竿赤初从邸报得大防心窃疑之岂其有霜露之恙耶既而知其无恙也乃曹子念极道公杖履游从之乐不减东山且时时见谢公捉鼻语令人神思爽然仆真小草矣今者似不逺之复旦夕得请即老不能追随防跋于少年塲一觞一咏步武当不逺也子念又言公有迁葬之举且为令先叔备极情文自是厚徳高谊非仆可赞教翰雅贶专使逺存毋乃破公不作洛中书例耶国是纷纷尚在迷局固不敢出仆口亦不当入公耳聊发一慨而已薄侑附椷伏惟鉴纳
　　宗良君侯
　　栁陈父来得老兄笺教如奉顔色比想道履佳胜宗正约束渐寛匡山彭蠡之间不妨轻刀篮笋当尽吐胷中之竒以示不刋仆老矣齿落已尽右目渐昏忽忽笔砚所见窘几无复生趣况以簿书酬应杂之所得几何而掷此桑榆之日以故决意上书乞骸只在旦夕矣昨秋归哭亡者屈指生平交知称兄者于鳞徳甫子与子相公实称弟者肖甫及吾家阿敬今仅明卿伯玉及仆无恙耳洪都朱邸三儁已失贞吉兄与用晦白头昆弟也如闻尚有参差私所不解名者外至之物何容置我方寸耶昨有一僧号达观者与之谈觉得一切都放下唯于回向处尚嬾散此味不敢独享敢以荐兄不一一
　　傅金吾养心
　　仆生燥髪而习闻公侯世家列传慨然念傅颍公之功大而报防也既登朝则再上书一报闻一议而竢后命然不知公之后絶与否也今者得执事书世系志乃知执事之曾王父后于季公者季虽后于公友仁而实颍公之子也以颍公之功与傅之多明徳执事又贤而好文能无忘其先而蔡子故人也又为之介绍以请则何敢辞恨荒落不文无以报塞至意耳得蔡子古文数十篇遒劲峻洁仆之畏友也执事高斋中可谓得人矣玉带非病骨所胜且仆例不曾受人润笔谨领二币以见来雅本草发明甚有条理执事刻之其仁逺矣谢谢书刻侑椷不一
　　王都阃
　　移疾杜门两月与春色相负得故人一信盎然自愉况乃重之以珍味乎后信乳柑尤佳絶今年温郡无运艘王大叅失约龙博士迁刘将军死分絶此味久矣剥之则香雾蔼然咀之而甘露溢齿便若与王防稽相对也仆乞休移疾凡四防矣今晨似有生还消息想所欲闻者有贵司公牍小迟已托之府大帅矣手疮草草不一
　　王松屏
　　当不孝兄弟伏阙时辱先宫保公盼睐如骨肉又辱为先尚书作传葢时时在心腑矣而山川阻脩鳞羽阔焉亦尝再奉书而不防报岂令先公保啬天和于一切竿尺皆谢絶耶将无所托之人皆殷洪乔也毎从蜀中士大夫窃闻起居皆云朱顔宣髪气充而神王若有得于素之秘者彭佺所不足道也迩覩邸报则已游帝廷矣天不慭遗指南何托苐上厪圣衷于太宰宗伯太常司空之所职司咸举焉而宫保公灼然中兴一代名臣孰得而拟之贞衰病强出处非其据已杜门三请告矣适贵邑之旧吏来告别仓卒中不能具一些而仅以不腆之芗帛徃道逺而其人未可信不敢从腆唯长者亮而存焉以宫保公之高朗令终显融昭明老丈可稍抑性以为天下计矣余不能多及
　　沈箕仲大叅
　　昨春承使者専讯草草裁报计彻记室久矣执事行部多在匡山彭蠡间涵贮方寸发为文辞与斗文争雄胜何快如之前得贤叔氏书叙病状使人酸鼻旋闻已勿药甬东江阁有海王之输杯酒啸歌膝下幼子稚息娟娟如玉何必嗫嚅侯门博冷酒炙耶仆老矣虽忝列常伯而实无深知者亦无以自见虎欲囓人不避豪贤势殊可畏以故前后乞休凡四防闻辇上君子怜之旦夕可觅莼鲈乡矣朱虞崶学宪凡三四寄问而不值遣信者且涉嫌疑不能作报烦为一致声喻邦相真男子也干旄亦时过从否不可失之适周山人道在便附此不悉
　　倪仁甫
　　仆至都门憇观音阁诸故曹长皆防而独不见执事怪之则知以内艰归矣为执事分哀则不能欲有所效生刍之敬则无繇方在恻恻间而使者至矣出所致教辞读之然涕涔涔也执事通家故人也为先慈以不朽请仆虽困笔砚寜忍以不文辞既得卒业大状草则执事之文钜丽极矣中间挥表淑徳及尊公与贤昆季之令行嘉祯所不敢废若贤昆季交游之盛无关内则者窃有所汰矣尊公在法不当称太称太不无触忌也子女嫁娶之详或刻于铭左或执事增入之亦不妨厚币所不敢辞却有不腆之敬惟登之几筵是恳
　　张伯起
　　昨过吴门急欲归哭逝者不能叩求志园精庐为恨归病脾已病右目稍起即为乡人腰项所困忽忽不知作何状念抑之太宰逝矣典刑渐沦知己遒尽仆小于此公十年而长于亡弟亦十年昨哭吾弟今又哭抑之中间何以自存能不悲怖唯吾兄与仆齿在雁行庶足相依共此桑榆之日苐望箕颍高踪当息心而却虽然中秋后必强一相见献歳入春不妨共斜川之纶也不一
　　张防于
　　前冗次草草作报计己彻记室矣抵家仅月余病与人事各得半而又有上冢及吊海邑潘氏之丧间之忽忽又将治装矣衰与懒防意殊不欲出而又不能不暂出崦嵫之日能复几何而轻以道路掷之且念抑之太宰奄逝使人神沮此公名位禄寿殆无可憾所惜者典刑渐沦知己垂尽耳姜宗伯得请且复加白香山分司之秩足下亦一之否兹遣信相闻为中秋后期念劬丈烦致声亦于彼时当领教也不一
　　王百谷
　　金陵旅中毎辱足下书至满一小箧而来谒者以足下为筌蹄不索报径去故不能尽酬仆顔小草报政至淮而返过吴门不入急欲归哭亡者到家仅月余上冡及吊上海潘氏防忽忽复将治装矣计中秋后两日可专造半偈斋贺老蚌生珠尚可补汤饼之防母爱子抱知当不靳也谋野集盛行市肆间纸为贵而不以见惠者将无不欲不佞尺牍小进耶唯念之
　　答张元春
