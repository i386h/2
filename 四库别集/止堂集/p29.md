<!-- { "loadSidebar": true } -->
　　开禧乙丑十一月朔旦表侄徐仲洪作尉南安以西园伯氏药石之辞要余赠言顾余疲苶如此安得佳思要不可已亦以八絶塞命然伯氏之言君臣品也如鄙语真佐使辈耳若以泄其太过济所不及或庶几焉
　　仲洪作尉南安县示我西园药石辞莫道近民民易扰官清民近更相宜
　　圣朝寛令捷惊霆尉不留心竟不行万事闿端皆在我安危便可到苍生
　　催科莫作扰人看趁此登场早了官坐视贪残败吾子不如自放一分寛
　　若见村中小校师教将义理训童儿四端五品人人有莫道顽不与知
　　椎牛酌酒是民顽明约科条墟里间若更寛他衣食路桑间陌上自闲闲
　　血气谁无未免争腰牛公牍角蜗情半非半是先须识但要吾心似水平
　　作尉之难似胗尸一生一死总吾为是心倘有分毫歉脱手翻车悔莫追
　　手弓皆是虎狼才巡徼宁无去复来倏去倏来无滞迹蝗螟虽过不为灾










　　止堂集卷十八
