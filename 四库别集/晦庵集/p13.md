<!-- { "loadSidebar": true } -->
　　忆昔秋风里寻盟湘水傍胜逰朝挽袂妙语夜连床别去多遗恨归来识大方惟应微宻处犹欲细商量积雨芳菲暗新晴始豁然园林媚幽独窓户惬清妍晤语心何逺【谓日与择之讲论】书题意未宣【谓数收伯崇近书】悬知今夜月同梦舞雩邉
　　九日登天湖以菊花须挿满头归分韵赋诗得归字
　　去歳潇湘重九时满城寒雨客思归故山此日还佳节黄菊清樽更晚晖短发无多休落防长风不断且吹衣相看下视人寰小祗合从今老翠防
　　归报德再用前韵
　　几枝藤竹醉相携何处千峰顶上归正好临风眺平埜却须入谷避斜晖酒邉泉溜寒侵骨坐上岚光翠染衣踏月过桥惊易晚林坰回首更依微
　　雪中与林择之祝弟登刘圃之宴坐岩有懐南岳旧逰赋此呈择之属和并寄敬夫兄
　　风雪集歳晏掩闗聊自休今辰展遐眺倚此寒岩幽同云暗空室皓彩迷林丘崩奔小涧歇飞舞增绸缪仰看鸾鹤翔俯视江汉流乾坤有奇变澒洞惊两眸三酌不自温倚杖空防搜悲歌动华薄璀璨忽满裘向来一杯酒浩荡千里游亦复有兹赏微言寄清酬解携今防许光景逝不流懐人眇山岳省已纷愆尤对此奇絶境一懽生百忧茫然发孤咏逺思谁能收










　　考异
　　拜张魏公墓下　劒履【一作劒几】　精忠【一作精诚】　孤愤【一作忠愤】
　　国威【一作国势】
　　敬简堂分韵　　斋扉【一作斋房】
　　大雪马上次韵　羽旄【一作羽化】
　　马上口占　　　歌酒【一作饮酒】　烟村【一作前村】
　　马迹桥　　　　生志【一作生意】
　　髙台次韵　　　留清【一作流清】
　　石廪峰　　　　家家有廪高如许大好人间快活年
　　【一云教人镇作丰年愿乐圣何妨万亿年】
　　林间残雪　　　忽复空枝堕残雪【一作忽听氷条堕清响】福岩读张湖南旧诗　白云未属分符客【一作今朝暂豁平生意】奉别敬夫　　　要眇【一作要妙】　岂知【一作岂无】
　　渊乎斋　　　　澹浮【一作湛浮】
　　雪梅　　　　　野桥【一作断桥】
　　答林择之四诗　家客【一作家乐】
　　再和油字韵　　羽人【一作新诗】　日定【一作日寄】
　　观西山　　　　悠然【一作悠悠】
　　进贤客舍　　　同行【一作同舟】
　　山行至金歩　　悲重叠【一作伤緜邈】　税驾有期心转迫
　　【一作欲近慈闱心转切】










　　晦庵集卷五
　　钦定四库全书
　　晦庵集卷六　　　　　　　宋　朱子　撰诗
　　和人逰西岩
　　平生壮志浩无穷老寄寒泉乱石中闲去披襟防清泚静来合眼听玲珑不知涧寺晴时雨何似溪亭落处风吟罢君诗自潇洒此心端不限西东
　　次知郡章丈游山之韵
　　前峰鸾鹤去无踪邂逅荒寻得故宫但觉风烟随意好便惊尘土转头空提壶命驾幽期逺授简哦诗妙处同安得西山一丸药共随箫鼔向云中
　　题周氏溪园三首
　　循涧辟芳园结亭对虚壁澄潭俯幽鉴空翠仰寒滴主人心事逺妙寄尘壌隔岂为功名期而忘此泉石【溪亭】危亭竹栢间悄蒨日幽絶朔风一以厉爱此枝上雪仰悲景驶俯叹羣芳歇不用此时来那知歳寒节【雪亭】手种篱间树枝繁不忍删新亭最佳处胜日共懽颜景晏春红浅雨余寒翠澘光风囘巧笑桃李任漫山【嫣然亭】
　　寄林择之
　　故人千里寄书来三复尘襟顿豁开劝我从容深燕飬莫将占毕苦沉埋杖藜此日应同趣挥麈何时得共陪珍重相期俱努力自惭殊未竭渊才
　　送林择之还乡赴选三首
　　青骊去路欲骎骎囘首犹须话此心一别便成三数月有疑谁讲过谁箴
　　门外槐花似欲黄高堂应望促归装个中自有超然处肯学儿曹一例忙
　　今朝握手送君归马上薰风拂面吹不用丁寕防曲学寒窓久矣共心期
　　题林择之欣木亭
　　危亭俯清川登览自晨暮佳哉阳春节看此隔溪树连林争秀发生意各呈露大化本无言此心谁与晤真懽水菽外一笑和乐孺聊复共徜徉殊形乃同趣
　　择之诵所赋拟吕子进元宵诗因用元韵二首
　　何处元宵好山房入定僧徃来衣上月明暗佛前灯实际徒劳说空华讵可凭还教知此意妙用一时兴何处元宵好寒龛独寐人月窓同皎皎灯镜自尘尘静鉴通天地潜思妙鬼神却怜迷路子狂走閙城闉
　　次韵择之梧竹二首并呈季通
　　竹坞深深处檀栾绕舍青暑风成惨淡寒月助清泠客去空尘榻诗来拓采櫺此君同一笑午梦顿能醒永日长梧下清隂小院幽自怜风嫋嫋客赋雨浏浏作别今千里相思欲九秋更怜同社友复此误淹留择之寄示深卿唱和乌石南湖佳句輙次元韵三首
　　未识南湖景遥欣二子逰赏心并胜日妙语逼清秋防欲携书卷相将买钓舟防吟归去晚杜若满汀洲平湖渺空濶积水暮生寒但见緑千顷不知深几竿人间元迫隘世路足艰难若了沧洲趣无劳正眼看年来年去为谁忙三伏炎蒸忽变凉阅世谩劳心悁悁尘人空得鬓苍苍诗篇眼界何终极道学心期未遽央安得追寻二三子舞雩风月共徜徉
　　小诗奉送择之仁友赴漕台之招后篇喜赵公之得士而不敢致私怨焉然别懐黯然不能成章亦足以见区区也二首
　　之子论交久深衷两自知提擕方有頼离索遽成悲圣处应无数书来肯见私临分莫惆怅努力共心期珍重东台老英声旧所闻能懐吐哺意岂但枉书勤得士看如许持心定不羣愿言推此志清浊见朋分择之贤友归途左顾示以四明酬唱焕烂盈编三复咏叹想见聚逰之乐輙用黄山即事之韵赋呈择之兼懐子重老兄顺之贤友
　　十年身卧白云堆已分黄尘断徃回不是幽人遗俗去肯寻流水渡闗来三秋风月从头说千里湖山觌面开久欲过逢须一快岂知劳结倍难裁
　　夜闻择之诵师曾题画絶句遐想髙致偶成小诗
　　一幅潇湘不易求新诗谁遣送闲愁遥知水逺天长外更有离骚极目秋
　　次林扩之开善避暑韵二首
　　炎官虐焰遍山村也到萧萧栁下门水玉秋菰那可得羡君行处午隂繁
　　山斋几日旱尘昏欲拂朱弦已惮烦凉意感君持寄我雨声花思满胸存
　　送林熈之诗五首
　　君行徃返一千里过我屏山山下村浊酒寒灯静相对论心直欲到忘言
　　仁体难明君所疑欲求直截转支离圣言妙缊无穷意涵泳从容只自知
　　天理生生本不穷要从知觉验流通若知体用元无间始笑前来说异同
　　十年灯火与君同谁道年来西复东不学世情云雨手从教人事马牛风
　　古镜重磨要古方眼明偏与日争光明明直照吾家路莫指并州作故乡
　　春雪用韩昌黎韵同彭应之作
　　既有阳春曲那无白雪謡连天飞不断着地暖还销未掩髙人戸难齐衲子腰稍开银世界渐长玉枝条兴尽愁烟艇行迷认野桥酒肠浑欲冻吟笔为谁摇残腊成三白余寒又一朝香随梅蘂落轻伴栁花飘神女羞捐佩鲛人敢献绡东皇应好事避舍亦相饶
　　次彭应之餐雪韵
　　雪水瀹清茗自谓絶世清终然犯烟火况复劳煎烹岂如午霁余探此竹外楹柘浆发甘和寳盌凝寒晶心胸既清凉齿颊亦锵鸣吞腥期永谢饮玉希长生
　　次彭应之鱼乐亭韵
　　亭前活水破轻氷渐见游鯈傍石棱老子自知鱼乐处不须庄惠与同登
　　与刘德明祝济之胡子寛晚歩偶成
　　雨罢寒逾劲霜威正凛然不知荒迳湿行到野桥邉旷望情何极徘徊意莫传清波涵众影日落暗晴川刘德明彦集祝弟以夏云多奇峰为韵赋诗戏成五絶
　　出山防何时归来便长夏端居心不怡散防长林下为客厌城市还家辞世纷朝昏何所见但有四山云闭门事幽讨歳月忽已多客来无可问与君共弦歌干时本已懒胸次况无奇若问中林趣婆娑祗自知炎蒸不可奈云气满前峰向夕风吹尽微闻逺寺钟仙洲新亭熹名以昼寒紫防张公为书其额判院刘丈乃出新句輙次髙韵二首
　　闻説藤萝外神龙旧所蟠擘开千丈峡写尽一襟寒赏寄三杯酒归投六尺竿若无诗律好清絶不成欢悄蒨非人境寒蝉夏已稠阳崖惊素雪午扇怯清秋共说新亭好真堪妙墨留赏心元不厌仙梦肯来游【时已闻国之计】
　　次韵昼寒
　　行穿危磴尽林表见孤亭涧泻千寻白峰囘四靣青尘襟元落落风腋自泠泠一醉今何许无心赋独醒
　　次院判丈昼寒亭韵有懐平父
　　把酒懐人处幽寻记徃时新亭劳指顾胜践阙追随为报层櫩出莫忧浮柱欹惟应旧飞雪想象合心知
　　次判院丈清湍之什
　　明灭青罗带周遭碧玉环孤亭感陈迹茂树喜重攀爽气琴尊外泉声枕簟间诗成无写处絶壁藓防斑
　　游密庵分韵赋诗得还字
　　我行得佳友胜日寻名山春山既妍秀清溪亦潺湲行行造禅扉小憇腰脚顽穷探意未已理防重跻攀入谷翳防密俯涧随湾谁将百尺绡挂此长林间雄声殷地厚洪源泻天悭伟哉奇特观偿此一日闲所恨境过清悄怆暮当还顾歩三叹息人生何苦艰
　　游密庵分韵赋诗得絶字
　　闽乡饶奇山仙洲故称杰巍然一峰髙复与众山絶传闻极目处天水逺明灭万里倐徃还三光下罗列我来发孤兴竟欲跻嵽嵲病骨竟支离何当攀去辙
　　次韵宿密庵
　　忽作经宵别胸奇莫与陈暮归夸得句寒苦顿生春道义知无斁文章自有真它年应共说此日自由身
　　游密庵
　　弱龄慕丘壑兹山屡逰盘朝跻青防外暮陟浮云端晴岚染襟裾水石清肺肝俯仰未云已歳月如飞翰中年尘雾牵引脰空长叹旷歳一登歴心期殊未阑矧此亲友集笑谈有余欢结架迫弯碕徙倚临奔湍共惜前古秘今为后来观落景丽云木囘风馥秋兰林昏景益佳怅然抚归鞍谅哉故山好莫遣兹盟寒
　　游昼寒以茂林脩竹清流激湍分韵赋诗得竹字
　　仙洲几千仭下有云一谷道人何年来借地结茅屋想应厌尘网寄此媚幽独架亭俯清湍开径玩飞瀑交游得名胜还徃有篇牍杖屦或鼎来共此岩下宿夜灯照奇语晓防散游目茗椀共甘寒兰皐荐清馥至今壁间字来者必三读再拜仰髙山然心神肃我生虽已后久此寄斋粥孤兴屡呻吟羣游几追逐十年落尘土尚幸不逺复新凉有佳期防日戒征轴宵兴出门去急雨遍原陆入谷尚轻埃觧装已银竹虚空一瞻望逺思翻蹙恧袒跣亟跻攀冠巾如膏沐云泉增旧观怒响震寒木深寻得新赏一篑今再覆同来况才彦行酒屡更仆从容出妙句珠贝烂盈匊后生更亹亹俊语非碌碌吾缨不复洗已失尘万斛所恨老无奇千毫真浪秃闻季通德明诸友入山以诗迎之仍请先徃观瀑布
　　胜友南窓底看书老歳华不因寒瀑响肯到野僧家古径开能久新亭去岂賖跻攀那可缓寂寞有雄夸
　　次观瀑布韵
　　快泻苍崕一道泉白龙飞下郁蓝天空山有此真奇观倚杖来看思凛然
　　和季通昼寒韵
　　万壑争流处千年树石幽危亭因我作胜日为君留酒笑红裙醉诗慙杂佩酬尚嫌心境窄更约九垓游
　　次韵谒忠显刘公墓下
　　理乱由来今古同覆车那肯戒前踪纷纷误国人无数不昩丹心独此公
　　次季通昼寒亭韵二首
　　不信髙懐与世殊清游试问与谁俱相将静听潺湲水洗涤尘襟肯自汚
　　山行前后有光辉扑扑浮岚翠染衣直到仙洲奇絶处昼寒亭下白龙飞
　　饮清湍亭石上小醉再登昼寒
