<!-- { "loadSidebar": true } -->
　　其十八
　　卫人迎妇人上车戒笞马至门教送母防灶将失火入室见臼曰徙牖妨来者此岂非所言于时未为可荆棘横周道雷霆纷来下硁硁小人哉君子言不果
　　其十九
　　严仲怨韩相避之轵深里顾盻屠酤间聂生为知已百金何当道片言杀心起老母既以归为君报睚眦阑入白刃林瞥然刺侠累皮面不可迹欲以存其姊人间捐生士殉名安足齿
　　其二十
　　力见距山浑夕出肥遗軨軨娯空桑鹿台啸鳬徯念欲耕沃沮妖氛纒四维回首盼天阍沈深叩无期相栁食九州膏血弥川坻巫咸不能招伥伥焉所归
　　其二十一
　　步出城西门踟蹰中不夷道逢一僊长自称广成师授我一丸药令我杜徳机揽镜朱顔凋隤然废威仪禽防无惊翼兽逐鲜辟蹄良玉岂不珍在璞全光辉惜哉和氏子三刖乃其宜
　　其二十二
　　西方有圣人自然坐莲花跏趺黄金相下照千恒沙庄严先帝释纷诡诸罗义种种明心地安在鬭毗夸奈何浮屠教土木被诸华求因还生障积幻遂成魔智士达其根愚者将奈何
　　其二十三
　　杨朱嗟旅人二妇不相当美好由心造贵贱亦何常屈平避上官楚材湛沅湘李牧中郭开赵氏血纵横俯念千秋感畴能竟其方揖莸登兰席虽尊故不芳投璧陨磻阶虽碎不移光
　　其二十四
　　衰周渝王纪战伐浩相寻兵戈无宁绪诗书故不任贾竖亦钓竒王孙折豪心片言双白璧一字千黄金虽非吐哺节收名良已深挟瑟华阳宫朱门日沈沈所以蓬蒿士宁为抱膝吟
　　其二十五
　　春秋宁无战国辞良已修获主称下臣伏剑不相尤虽靡赓歌代优然见文柔冯轼观士戯无礼为君羞况乃杯酒间语笑皆戈矛
　　其二十六
　　老父哀龚生天年胡轻掷孙登诮中散不能含龙徳被裘舍遗金恶在留其迹生名为杀身君平悟真易二士岂不显四贤胎余则知白而守黒乃为天下式
　　其二十七
　　越石豪贵姿贾氏为宻亲苟无晋阳操若濡意何伸深源苍生望何如渭川滨髙卧不克全北伐丧其真慎始固所贵薄终不足陈狐兔当衢跃豺虎争囓人七尺犹未掩是非遽难论
　　其二十八
　　赤水三珠树横条贯中天金气何陆离窃窥太乙躔执法不能纠紫微竟何言下土虮虱臣中夜心茫然岂无弯弓志腕弱意何宣矫首太阳升胡为向虞渊
　　其二十九
　　在天恶疾风飘飖无定期一决土囊口迭宕不支持强排浮云出又复拘阂之吹沙荡青冥日月改光辉波涛甘湛溺借汝发其私此物何足论但恐伤天威
　　其三十
　　吾闻共工氏力欲吞九州余愤竟何伸举首触不周天为西北摧地为东南浮万姓弃嬴秦项籍首相讐白骨填函谷濉水血不流虽无君人业千载起雄谋战伐浩无终吾生已马休
　　杂诗九首
　　季夏薄火旻出防汗徒御浮云迥生惨凛然被霜露戈甲满道周行留泣相顾匈奴为我讐安能罢遣戍往甘三时逸今征匪秋莫死地身独任焉用亲与故壮恐当军锋弱恐弃中路西隣贾人子一充嫖姚部黄金槖駞装貤封及千户瀚海天如赭彼人曾何覩
　　其二
　　日予追祸遘往者祅氛逼时平无二人难起有羣防英英赵司成抗节砺金石庭陛秋风生飒然万象辟徐卿探乱源杨子杜机逆将相伊吕俦皇仁示微责大泽丧明珠茫茫不可得斯物返其真吾徒斗间色
　　其三
　　甲兵举世隘贫贱百年轻扰扰时人意焉知肝胆诚吾贵中心悦何用等浮名泽云固易变溟渤亦可耕道苟后三光岂在凋其形
　　其四
　　客从东方来车马何偪侧昔者魏其里今趋武安宅武安髙楼台皇皇径百尺欢宴迷莫旦黄金为上客魏其里中人相与歌恻恻以此去时路等彼来时迹
　　其五
　　盈盈青闺女皎皎明朱顔迥步惜流影履綦戒前轩自爱鸾鳯音不闻中堂言君王下长秋掖廷或见填既忧入宫妬复愧黄金妍生业本田桑昏旦劳所安毁艳以自秘羞同狭邪传
　　其六
　　没人防大壑出入鲛鳄间手持瑚树口噤不能言务光岂有希亦自湛于渊各顾徇所好焉能两攀援道逢衣冠客毂击马不旋与子行苦殊何用见疑患
　　其七
　　公子敬好客髙义薄秋旻前堂罗钟鼓后厨击肥新千金一言夀琐琐何足云中夜杀声起鸟兽东西奔四顾皆荆棘安见堂中宾竭力前卫营乃是爨下人公子追自咎气结不能陈恩施岂不广各自顾其身平生国士言是非难等伦
　　其八
　　步出城西门雕甍横周络业篁上迫天菱藕弥陂泽问是谁家墅居人答相错春卉依都尉秋条属金吾问姓良欲陈后主恐复殊所遇多故物百嵗人焉俱贫冨生丑好来往为亲疎茫茫任宇宙何用竟其初
　　其九
　　如姬奉王寝公子得兵符君恩岂不深各报徇所圗秦王幸赵倡子政乃托躯谓为嬴秦祀千载永欢娯子政自有父赵倡自有夫将心向他人垂死心未孤冥冥移社稷讐敌安得如微衷亮何叩恻怆以长吁
　　偶成
　　白日未易归悄步庭中间蝉鸣髙树枝鸣声一何闲何知金飔袭微质坐来捐世末竟难期焉在夸少年亮无根株固误使百忧煎
　　秋日感懐
　　孟秋辞残暑稍稍澄露晞飞沙来填穴鸟逝安归行人筹往路还理箧中衣夜永尚易晨白日渐如驰不惜流光逝所惜来者非蝉虽征响哀思竟陈谁失志在饥寒饱暖不可挥
　　杂诗【为诸生时作】
　　东家有美人日日理红顔春风爱如花玉立当门前西家有美人曲局不成鬋觕衣蔽韶质深闺闲茂年荡子乐行防共夸东家妍愿君弃所知愿君重所捐
　　其二
　　庭前有丹桂西风吹落花贵者集防幕贱者泥与沙泥沙安足悲防幕安可夸既离本枝固焉能念芬华毋为计荣辱恻恻长自嗟
　　其三
　　吾闻上古世纯黙澹始太和渐以散皇纲荡无纪皜皜白日内昏风忽然起生人无常遘致福岂在已马以一鸣斥鳬以不鸣死生者岂必鸣鸣者岂不生所以贤达人顺时复安贞嗟彼儵与忽无乃营神形
　　杂诗六首【归后有感而作】
　　开巻意不怿躧步临清池好风从东来披拂中所宜羣植欣向荣谁能安后时踟蹰将西暝稍稍见清辉明月虽投懐不鉴中所悲非因一尊酒畴为蔽余思
　　其二
　　萋萋谷中兰素质何葳防仰不覩天日敢望雨露滋虽或微芬发寂寞聊自知萧艾升君堂左右争光辉与子固殊途安用迫相疑
　　其三
　　谡谡庭际松一生恒孤植幸以斤斧余风霜时摧击亮无栋梁具又乏桃李色安能春阳为人事雕饰去去勿复言敛分终山泽
　　其四
　　班姬奉増成衔理甘曲局宁知迫嵗晏商颷粟寒玉李平一侍儿咳唾黄金屋朝矜赐膏沐夕矜荐丝竹勿谗纨扇歌此歌本当哭
　　其五
　　山鸡具五色毛尾长离蓰顾影殊沾沾鳯皇当如斯不独时世人娄朱亦见欺栖栖檐际鳬颈秃爪距卑稻粱不时沾鼎俎偶见遗寄声于鳯皇何忍亦何疑
　　其六
　　采薇呉山阿行行日将夕道逢羽衣子授我药五色谓我当服之与天无终极生趣久已沦安能淹兹域饰申以待归留者翻为客顾叹此寸心千载谁当白
　　读史有感十二首
　　汉武棰八荒中原亦云蒿神鲛甘鼎腥天马以逰遨归来大受计栢梁造天髙赫哉轮台言黔首息讴谣肝腑授亲臣八柄唯所操钩防化为耝大农自称饶薄海颂明哲宁知贤者劳
　　其二
　　子长负竒气少多贤豪防堕身蚕室间戢影旃孟俦推毂岂不厪惧为君子羞彊戚防东都帷幨运竒猷金章耀左貂济济十九侯黄屋日以卑炎烬掷洪流唶哉履霜叹千载有遗忧
　　其三
　　秦王睨萯阳怒若彪虎哮尸者二十七末乃卿茅焦砺齿肉六雄分甘先尉缭如何云阳狱王孙中郁陶千古感説难逆鳞不可调所以商山客翛焉托渔樵
　　其四
　　长卿赋上林将以明得意及乎谏猎书凛然垂堂示驰骋私所便能无忽神器众知乗船危污轮诤何厉为谢张大夫晓人当如是
　　其五
　　白髪四老人汉皇不能致羽翼功既成飘然归地肺留侯虽强食未闻更延世萧傅辞旧恩怅然仇廷尉矫首前二疏冥冥在天裔寄言风云者倘来安足恃
　　其六
　　文帝繇代来王臣尽朱邸不闻昌武辈遂与绛灌齿椎朴据细旃节啬贻来轨洛阳一少年志欲扬汉美毋使元气漓长者意乃尔
　　其七
　　不韦泣酖杯业为钓竒误槖中千黄金易君十万户李斯泣五刑实以仓鼠故不见三川守车马辉衢路巧尽拙自来利往名独污所以西山客居然一环堵
　　其八
　　昨者饮魏其今来客田蚡朝事卫长平夕从霍冠军矫矫任与灌用志乃不分何如一嵗星濩落金马门醉来据地歌去就两无闻
　　其九
　　汉魏世云季王纲日下挠入则领尚书出则揆百寮隂晴薄太阳曀霭为不消喜怒变斯须威福惟所操魑魅窃天权雷霆废其曹大易戒履霜为渐非一朝
　　其十
　　武帝掊隂山失得与之均二李竟不归汉骨委边尘及乎元成世呼韩乃来宾舍馆葡萄宫奉表称外臣彼运偶成衰上防岂必臻所以外宁惧腼焉思圣人
　　其十一
　　平陵朱阿防请剑诛佞臣天怒再为折殿槛不复新优防平津邸笑谓薛赣君小生欲相吏而我岂其人所効苟不讐遂掷国士身是以达节者千秋恒自伸
　　其十二
　　淳于挟帝私公卿富交防婉防谁最亲丞相髙陵侯一旦淳于败丞相荷帝留白简二十人往往中所讐洎乎应大灾君宠外虚优累累北邙上恩怨同一丘千载读其书令人慕巢由











　　弇州四部稿巻八
　　钦定四库全书
　　弇州四部稿巻九
　　明　王世贞　撰
　　诗部
　　五言古体七十首
　　拟古【有序】
　　梁江淹拟古离别至休上人凡三十首明亳州薛蕙亦嗣响焉虽于汉氏未纯亦彬彬乎优孟扺掌矣夫物贵缔始则因述似易人具体裁则兼功殆难难矣然文通颇胜于自运易矣然灵运微短于邺中诗云唯其有之是以似之甚哉似之于有也不佞既以罢官陆还挟防仅文通一编忽忽无博奕之欢防绎穷愁窃仿厥体自李都尉而下至休上人凡二十九广自苏属国至韦左司凡四十一时代既殊规格从变虽未足鼓吹诸氏庶防驱驰江薛云尔其古离别一章请俟异日为后十九首故不更拟
　　李都尉陵从军
　　黄云被原野防马欲何之鼙鼓劲前林招摇动旌旗涕泪结为氷婵媛将告谁长当生死诀尽我酒一巵白露尚为霜安能鬒不移惟有金与石庶以表心期
　　苏属国武别友
　　驱车出郭门北风何惨凄良朋相追饯行李且光辉浮云为我停晨风为我啼四牡既骙骙御者安肯迟弹琴写情素柱促令弦移泠泠流泉水助我弦声悲何以将逺别杨栁吐青枝行人揷枝去往往自成围少壮若流颷逝者不复归常闻忠与信蛮貊可由之及时各努力王路正清夷
　　班婕妤咏扇
　　妾有氷纨扇云是齐宫作得尚君王手扬颷芙蓉阁秋气忽见憎氷簟同零落巻舒夙所易衔分栖中箔物代相迁君恩终不薄敢以南薰至逆笑狐与貉
　　孔北海融述志
　　栖栖岐山穴避狄如走兔扰扰歴下田鹿豕朝与暮时至偶有为人功竟焉数虞帝小鳏夫虚名攘唐祚西伯老秃翁脱身美人赂百兽岂自来鳯皇人谁覩垂死窜苍梧荐禹如有负戎马践幽王实以妖女故大运等循环智巧安能度十读九废书千秋荣朝露寄声谢时达毋为圣贤误
　　郦征士炎见志
