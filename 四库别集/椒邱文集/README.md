<!-- { "loadSidebar": true } -->
　　钦定四库全书　　　　　集部六
　　椒邱文集　　　　　　　别集类五【明】
　　提要
　　【臣】等谨案椒邱文集三十四巻明何乔新撰乔新有周礼集注已着録明史乔新本传载其厯任中外多着政绩人以气节刚方为万安刘吉所排故迄不得大用又载江西廵抚林俊为乔新请諡时中防诘乔新致仕之由给事中呉世忠为讼寃以邹鲁之劾乔新比于蒋之竒劾欧阳修胡纮劾朱子是诚太过然核其立朝始末岳岳懐方在成化治之间不能不谓之名臣也是集前三巻为防略盖科举之学次五巻为史论次十二巻为杂文次五巻为诗次六巻为碑诔次三巻为奏议外集一巻则往来赠答之文为婺源余莹所编辑乔新不以文章名而所作详明剀切直抒胸臆学问经济实具见于斯史称其博综羣籍闻异书辄借钞积三万余帙皆手自校讐著述甚富则有本之言固宜与枵腹髙谈者异矣乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀










　　钦定四库全书
　　椒邱文集巻一
　　明　何乔新　撰
　　防府十科摘要
　　经科
　　六经
