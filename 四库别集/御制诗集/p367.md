<!-- { "loadSidebar": true } -->
　　将谓莽子少猖獗不然刘藻何自刎幸予闻信早易督不然军务谁为准疥癣岂足兴六师土司遭燹亦堪悯緑旗兵虽非勇战守土之责调以近【莽匪侵扰土司邉境虽小丑不足烦申讨然土司久隷版籍兵燹遽罹情亦堪悯而刘藻所调緑旗兵不及千人未足以壮军声而詟贼胆因命多调滇省防兵七千余厚集其力克期进勦自此屡战皆捷】比及阁督至滇南【初闻刘藻自戕之信疑莽匪势或未能骤戢及杨应琚甫至滇中已次第告捷迅奏成功则其事本非难扵措置使刘藻居此亦未甞不可望集勲懋赏乃早以畏怯引决贻羞搢绅若非予预烛其无能先期易督臣驰往则军事将何所统乎】早报藻也小弗忍其时统军两总兵【总兵刘徳成华封分路进捣孟艮整欠勦平巢穴贼首窘急窜逃杨应琚闻报即檄两镇四路追蹑设法擒捕而扵善后诸事并筹画有方因敕部议叙】廓清边徼威已振【叶】因知莽子怯扵雀緑旗已足敺丛隼孟艮整欠实贼巢贼首弃之逃廹窘阁督驰檄二统戎务获贼首毋容隠莽子之伇毕扵此次第撤兵无事十三版纳昨蹂躙招徕荒土俾勤垦【杨应琚奏十三土司经莽匪焚掠多未耕作今边境已寜谕令各囬本土借给籽粮俾乗时垦种十三土司即十三版纳以其地俱以猛为名故又谓之十三猛因念此十三土司元气未能遽复降防将夲年正赋上年旧欠银米三千八百余槩行豁免以示优恤之意】土赋不多亦正供降防豁免苏穷蠢譬之庸愚御驽马弗进扵行徒伤吻庖丁防刃有余地事在人为言益允
　　西直门外
　　甫逾廿日复还宫殿选文材衡至公【廷试新进士命读巻官以前列十巻进呈阅防甲乙即拆名引见翊日御殿传胪】麦穂已齐禾茁青郊农况揽筹中
　　前度幸逄霑雨后迩来已逮望霖时情知数日虽堪待无那凭舆切切思
　　髙下菁葱景实佳因之益廑保佳懐得无前此慰为满以致而今燮变乖
　　御殿传胪
　　三年一举右文仪未可寻常例视之众对防皆摅所学亲抡颂在不忘防【昨阅前列十巻亲为抡防条对虽皆详赡而原拟之第六巻尚知颂不忘规因特擢第一】或逢甘雨随金榜【时颇望雨】且喜微风靖防旗必有真才济实用殷吾渇念竚扵兹
　　题素尚斋
　　抡魁礼毕西华出西苑憩寻泉石清脱却朝衣换常服果然素尚副斋名
　　由南池北岸至丰泽园望瀛台未至作
　　液池南北中一水分三界胜朝号三海椓人特张大瀛台实在南楼阁金碧绘以言结搆幽未若丰泽防况可课农圃
　　家法实超迈南池循北隄肩舆晓凉快一望与一至其中识劝戒
　　植秀轩对竹有防
　　山轩名植秀四面围緑竹试问植物中秀应让谁独【一解】竹亦有秋时梢头叶防黄不争众木青莭概故异常【二解】雨扵春夏交南多北艰致补助在人为汲水课浇埭【三解】暇即课浇埭园人前致辞权且不宜浇縁埭抽笋时【四解】问其故为何水多笋屈曲匪爱实害之郭槖言可复【五解】若然云栖林地洳雨且霪何以行鞭时十丈防森森【六解】对曰此实异雨乃天膏赐井寒河防汚其水不同致【七解】情知此巧言不复斥其非浇竹犹小事戒在莫予违【八解】自长河进舟至昆明川路即目得诗六首
　　倚虹堂畔进烟舟一泛长河溯逆流已爽人炎寜不廑知他縴路栁隂稠
　　舟移岸转防循廽乐善名园近水隈属我盼霖逰兴懒籞门徒望竟空开
　　沿隄陆陇复溪塍一例菁防象已凭再得时霖收可卜为兹渴泽念弥増
　　广源闸限水髙低登陆易舟复进西川路何妨较常浅莭宣原为【去声】灌鳞畦
　　岸傍万夀古只园禅衲红衣跪门写出都官诗里意不须到防向重论
　　溪路曽无廿里遥鸣榔径渡绣漪槗谁言拙速六章就也觉其间半刻消
　　鳯凰墩
　　非舫弗防至一年一再来似兹诚慢矣笑我何为哉岸树隂不到渚花香未开秣陵莫须忆太白早登台
　　恵山园
　　近岸维舟日未午小逰聊趂片时闲恰如墩适离皇甫便是园今到恵山松傍眀亭常落落泉淙暗窦自潺潺引思那在秦家墅祗在民情亲切间
　　微雨【四月廿五日】
　　傍晩西山殷其靁族云送雨须防来须防来亦须防止仰天眀见斗河魁地皮刚湿惜未寸麦禾焉防润及荄解之者曰夏甲子农占不雨幸为佳【是日为立夏后初甲子占书以雨或致潦因有以雨势未成为幸者】吾惟渴望济目下一惜一幸难为懐
　　赋得麦浪【五言八韵得翻字散馆试题】
　　自春徂夏首膏雨幸频繁以此幪幪秀宛成潋潋翻是波原不湿占未宜温那可縠纨拟应知饼饵存色同万顷碧声异一溪喧利岂楫舟用泽为衣食源其霑益颙望实颖庶堪言悯彼三农苦筹兹八政原
　　题杨大章四季花卉
　　碧桃
　　夭夭桃朶依依栁都占东风第一枝欲问诗人陌头态可如天上艶阳姿
　　长春
　　逐月枝间窈窕红天然头踏报春风草虫蝡动才苏蛰便趂阳和上露丛
　　木香
　　嬝嬝昌条黄和烟笼月不胜香相扶那借缚花架看取孤枝自在芳
　　虞美人
　　淡抹浓妆总觉娇弱枝犹学椘宫腰闻歌起舞曽何谓刘项沧桒事已消
　　右春花四种
　　萱花
　　青青叶衬夏花黄尽足风流祗少香我是先忧天下者便教树背那防忘
　　夹竹桃
　　亦复猗猗亦灼灼淡红踈翠特丰姿连昌宫向墙头望正是元家得句时
　　山丹
　　防丛防防绽隂艳叠红罗惹蝶寻比似淮南应致笑山人何得有丹心
　　万夀菊
　　非菊何妨得菊名黄中色暎日华眀玉阶金戺瀼朝露恰似称觞对
　　座擎
　　右夏花四种
　　凤仙
　　尾翅翘然象九苞寻常秋色短墙坳楚狂早是歌衰徳澷拟雝雝阿阁巢
　　秋海棠
　　防朶猩红软玉蕤秋风初试怯犹迟依稀七夕长生殿可忆无人私语时
　　牵牛
　　河畔黄姑不耐单服箱空望露华漙连延蔓引枫枝上抱树秋蝉为【去声】唱寒
　　鸡冠
　　叠巻层舒穂簇攅不同花样鬬花姗玉墀雅合成双种绛帻鸡人一例看
　　右秋花四种
　　蜡梅
　　梢头磬口艳含香撚蜡谁家制女郎何必区区较形状羶芗早是有苏黄
　　水仙
　　心镂黄金瓣裁玉玉金岂足累清高传神若问谁称防八斗惟应子建曺
　　山
　　浅红娜娜弄芳菲凌雪依然丽晓晖设拟唐宫鬬絶色梅妃侧畔有杨妃
　　梅
　　古淡丰姿清浄香贞元消息朶中蔵女夷若道无神解那令斯花殿众芳
　　右冬花四种
　　蔵纸扇
　　风里雷音演云中龙爪行动揺含妙谛空色离【去声】常情只此赅三蔵知他胜五眀如因咨半满犹属语言争
　　仲夏玉泉山
　　仲春曽一至仲夏此方临徒觉抛山静来申祷雨忱羣芳付梦阅千顷待膏斟岂不亭台好心烦懒去寻
　　玉河
　　玉河舟去复舟逥泉弱水微露岸隈一雨应教诸事美越难片刻锁眉开
　　题和阗玉五老圗
　　峯如列庐阜人似防睢阳意喜泉同洁形奇松共苍閙中鲜踪迹幽防足徜徉澷拟逰河瑞吾方愧望洋
　　端午日诣
　　畅春园问
　　皇太后安
　　本拟登秋歌麦含迩来冀泽实难堪数朝虽可霑濡待五日何能宴赏耽
　　萱戺尤同斯望切蒲筵寜只在调甘承
　　欢养
　　志胥应黾对莭徘徊用是慙
　　诣
　　黒龙潭祈雨得诗四首
　　灵湫由来
　　神所凭功防
　　帝载佑农登麦临秋禾临夏待泽躬
　　祈敬倍増
　　申酉诚然得酒浆春膏亦复兆农祥因之益愿绥丰继颙吁优霑切悚惶
　　畴稷垅緑芃芃景与常年略不同【去冬雪甚霑足今年春雨亦调匀故早苖已长彂晩田亦种植茁生惟自四月得雨以后未得透雨现在望泽颇殷然大田景象较常年迥异此时即得甘膏优渥秋成仍可望丰收】此曰慰尤此曰保两难为置念纷中歩
　　祷寜辞石级髙无防调幕首频搔两年前况依然在【癸未曽来祷雨甲申乙酉皆以雨调未来祈泽】请雨悯农一念牢
　　微雨【五月初六日】
　　龙潭祈泽逥晴宇无片云过午望西山英英吐雾雰倐忽殷【上声】其雷送来雨丝棼须防风散之润不及寸分坐立难为情瞪彂劳徒殷陡益一天愁那觉片刻欣
　　赋得鉴空衡平【五言八韵得公字朝考题】
　　随月轩皇铸巡方虞帝同呈如银魄皎悬共玉枢崇平准従绳木空含出冶铜妍媸那先设轻重应无穷形象非留滞循环靡始终旃摩寜底借瑶镂不须工是谓具神用堪因悟大公箴言思蕴古触目警吾躬
　　雨【五月初九日】
　　作势云容宻复踈盼晨问夜越愁予谁知傍晩优霖骤竟致通宵细霔徐五日为期真弗爽一犂不止觉犹余麦仍望获禾蔚惟是惕如胜慰如
　　晴
　　渥雨霑膏壤薫风喜快晴麦麰渐【平声】弗虑禾长【上声】如争池水侵寻涨树蝉一两鸣晓凉披露气颇觉縠衣轻
　　题宋瓷臂搁
　　质欲阅千嵗用堪佐六文铁钉犹可据薜暴那曽闻盈手竹裁莭通身氷裂纹持将赠逸少作字换鵞羣
　　西直门外
　　孟夏之初此出城时雨应方喜晴过望以逮五月朔展转盼泽千愁生其间一二亦微雨不及分寸徒劳瞪月之九日乃大霈以日继夜优霑并即兹
　　方泽应举祀预斋礼合旋宫庭城外农况歴歴阅二麦原可歌丰登黍稷粱菽緑遍野景与去年颇不争然则吾忧未虚掷又闻谦益损扵盈那无为慰那敢慰惟曰戒盈谦励増
　　题女史陈书画页十种
　　古木脩篁
　　子昻题句仲姬画【元时管道升画多有赵孟頫题此册乃尚书钱陈羣母陈书所画每幅俱有其父钱纶光题句相荘风雅故不减赵管云】颇有今人似昔人防个脩篁依古木厐公髙躅别传神
　　萝卜霜菘
　　畦蔬小摘供盘飱熨齿卜头与菜根咬得此中无限味写将清白示儿孙
　　果珎禽
　　飞来珎鸟自栖枝欲啄垂琼意且遅淡墨浅深兮向背清风林下有如斯
　　襍果【杨梅　枇杷桃】
　　杨梅酸与露桃甘可做寻常世味防一例琵琶弹别调前三三即后三三
　　眠犬
　　一团乌玉卧婆娑似解黒甜乐趣多如此宴眠不吠盗主人畜尔意云何
　　蝴蝶鳯仙牡丹
　　嬝嬝蠉蠉态各竒软红芳缀一丝丝采香欲识春驹意好是花丛未入时
　　怪石古栢
　　怪石碅磳古柏森烟霞之表结同心锦宫城外如相见【用陈羣父纶光题语】定是曽经老杜吟
　　春溪水族
　　青青弱藻泳鱼虾防片轻红贴落花试看【去声】春溪图越若岂殊秋水对南华
　　梅溪
　　清溪月影一轮孤厜防人真号防珠若问诗中传作者不扵髙唘在林逋
　　花篮
　　防般寒卉箬篮装不是春园桃李芳珎重齐眉成合璧自应绵庆继书香
　　此册为钱陈羣父母手泽贻留今陈羣欲登之石渠以永其年朕思石渠所藏陈羣母各种画颇多不忍更留此因各题一絶仍以赐陈羣俾其家什龙为传世之寳并命金廷标仿写成册録原题收入石渠艺林当増此一段佳话也
　　元制诰之寳歌
