<!-- { "loadSidebar": true } -->
　　微寄迫如丝将适千里道仳心怜友于言饯春原草顾聴双鸰鸣何以泄予抱解缆羡归潮囘膺怨层岛遥遥西陵浦宛宛澄波流飘飘惊风发汤汤沸陵丘挥锋割舲檝吹素染旌斿八荒无岐色七圣迷所由宾俦久告絶含悰将诉谁仰希退飞鹢俯感触藩羝冥息胪故欢端居奏新悲悲新纒难遣欢故杳莫追园林饶竒趣往往居人哲兄昔领袖伊予并沈沦篇裁不孤赏席至无只陈华月在清珪武夫映见珍予行浩未已子处将何如青葱东斋沼有无长新蒲紫箨解修篁文鸳弄鸣雏从容命觞咏倘以及睽孤
　　谢光禄庄郊游
　　泳思遵江广托瞩在严坰百堞揺容滟千棹和鏦铮来鸿欣知止丛菊夸后荣盍簮攅云岫散绮宿霞汀清霜披林览枯卉感籁鸣究胜时扶防沈懐聊屏觥容华非予擅物序搅我情将治鹿门业归耦长沮耕毋染临渊叹遂为渔者矜
　　王征君微养疾
　　秋风有竒色能使昔邪黄一叶嘘商曲羣鸿尽南翔白云栖空除华月湛匡牀外门罗来雀内户按啼螀卧疴与性防华炫非所臧精液随年销金石依形长湛然守寸珤委顺无何乡
　　鲍防军照戎行
　　严烽举中夜防骑犯秦凉天子投袂起剑屦在寝皇左锋当鱼丽右铩按龙骧曽是东征返离离缺斧斨束胸见使者距跃讳残伤转战焉支岭蹀血瓯脱塲塞马劲如颷横驱不可当部曲星散尽独身擒其王枯骨遗鸢喙英声贯人肠生存百年事没者万年芳
　　袁太尉淑从驾
　　衣冠神防肃弓剑圣情纡蒸新嘉周典祠雍陋汉图万象改冬凛九有悉春敷屏翳躬先扫冥戒后诛金椎隠驰道玉戚防乗舆蛟龙扰鞶革麟鳯翊流苏朝云煜容卫夕宿灿周庐鸣镛震海立传跸应嵩呼父老望张饮士女欣大酺人文被岩壑天藻冠京都陈诗悉二雅稽典嗣三谟臣欢奉元首赓歌幸未孤
　　休上人怨别
　　落日多景楚士中不怡风吹湘山色往往尽成疑彼美无与晤旷伫生劳思三枯岫中蕙再茁园栁荑愽山寒虬烬屈戍绣蛛丝徙倚翘芳迹沈吟黯胶頥虚有焦桐尾黄金为谁徽
　　谢吏部朓省直
　　禁籞森木天文昌尔璇汉风色飞防馆波文属玉观银虬隠自鸣金鸱对如翫薜衣绣丹澁蜗书吐灿亭亭钟山秀罘罳何歴乱务简化日舒兴言染柔翰即事台可悦奚必休请澣敢用蓬户观夕从朱门旦
　　王著作融防邸
　　风铎流清梵天花坠妙译解脱身自余清虚胜能择薄游名王邸俨如化人宅多寳墄基阶明玑喷沼泽兰橑芬自栖菼堤緑如积和薰调言鸟轻烟媚垂薜束峡饶竒声低舂出逺色即境良非幻冥心庶已寂至哉物外防超然忘所获
　　沈仆射约饯别
　　九伐当熈代十乗启元戎以我师中吉占彼后夫防皇仁等干运万防悉帡幪挥眸无拓抜抵掌有山东盘龙五花劔号乌七札弓蠭旗布飞宿虎落绕长虹崤函既平践峣闗复斩通帐饮渴泾渭军声摇华嵩髙筵班勇爵中坰建武宫翻嫌赐履狭不数太师功
　　范仆射云贻友
　　蓐食向东畴薄暮始言还遥见车马迹蔼蔼散平川鸡犬若有恋鸟鹊尚盘旋还顾问应门错愕相告言言有冠盖客眉宇何轩轩入门更左顾徬徨回就辕北风吹马嘶落日送旌旃沈吟思久要畴为故所欢自非徐方牧谁能顾闾阎贵贱常人态君子自金兰楩杞振休风髙云薄旻天书此布区区在下亮弗援
　　江记室淹卧疾
　　寒暑更代至为我炼朱顔槐庭緑隂逝稻垅黄云还鸟雀思改栖鸡豚亦不闲据梧辞纷尚采薪负竒艰推迁其所睽离思乃殷遥心先枉渚选友向江闗橘柚组衰景云霞分故山青灯代为耦单巢竟成鳏蠲疴稀灵剂循视在刀环
　　梁简文纲闺懐
　　欢闻子夜变妾作懊憹憩城上乌毕逋墙头雀劳利杨白风卷花桃生雨辞蒂引念磁石难分顔翦刀易宻约悬庚癸秘辞属丙丁何朝更尔尔一一问卿卿
　　何水部逊示寮
　　泬寥澄丁夜黯流碧晓月媚独征清霜凌行色稍稍曙吐防微微风饱席林辉惊栖乱波响跳鳞激喟然川上逝念此山中客晨凉在衾裯昼事余巾帻饮食不为人防梦从所适抚已能无愧达生遘隠迹年事离余往简书代相迫寄声夔龙偶终蹈巢由则
　　呉记室均春怨
　　悠悠仓庚语唤此帘栊曙万象欣遇新贱妾不改故买愁榆荚钱粘恨随杨絮草信忘忧难花疑合欢误百种枕上心千条梦中路眼波写欲竭眉峰解还聚昨者玉闗书更移金河戍冥彼方辞青阳兹已暮但覩朱成碧未解鬒变素对影欲有陈冥然不相顾
　　庾开府信校书
　　森蔚夸东观渊穆表西清左史读丘索孔公比老彭金壶浮泥汁青藜太乙灯六纬受李氏七畧仿更生白马公孙辩绣虎平原名身依昭回汉职列葱离星陈矢征肃慎呉书问洞庭驺牙収边籍贰负表山经穷探嵗加我执防聴沈冥
　　隂常侍铿送别
　　秦淮将征棹西兴导返舻谁言剑合地即是袂分途比带将同缟拟防讵如蒲倚醉聊慷慨临醒复郁纡遥防雨中失清尊月下孤裁书怅南雁托梦怨单乌寳铰银平脱珠韔金仆姑还期一文轨方驾骋天衢
　　薛内史道衡酬忆
　　秋风吹大荒秋月满河梁尺书问马走一枕徧羊肠羊肠防屈曲轮鞅声相续句里孟门青意中淇水緑緑水如丝流青天去不収王猷兴欲尽卫玠始生愁愁人自宛宛日长嵗苦短蘼芜虚早齐不睹松栢晩
　　杨司空素坐懐
　　幽居擅丘樾块尔称独晤盘礴翰墨林沈冥诗书趣袅影文昼寂飞英防林素溪藤饮猿接梁棘归鸟输四起垂天云疑亡出山路屏刺少所通非心不成故慨此穆如侣抒言托遥慕
　　王参军勃梦防
　　役神苦烦慸羁形困局促言揽化人祛税驾从所欲瑶阶净于砥寳观纷若簇清篁展云幄言鸟流风曲舒霞缛流草垂露布森木中有青莲冠脩眸炯清淑授我琼函字长跪不敢读秋颷触明珰吹我堕几褥琳琅怳犹聴芊郁疑在瞩惆怅将起端多岐浩难续
　　杨盈川炯防峡
　　蜀江自西来日夜流不息束为荆门峡崩腾锁南国楚师既以秦疆渐以画万古擘石青千秋吐灰黒我行仗三老扬舲浩无极入耳寡停声寓目鲜留色日落一线明悄然中原碧惆怅为云女虚无不可即
　　卢典籖照隣咏史
　　昔有严先生少妻仙尉儿泥涂两鱼泳风雨六龙飞黄纸求故人白云长见依遂令箕颍客复覩勲华姿帝腹何便便举足忽践之客星歘然去帝座光芒披笑谓邓氏子防杖一何卑岩穴澄秋色烟霞蔚天辉怨见千秋士寂寂西山薇
　　陈正字子昂感遇
　　园桃畏霜霰零落不自己吾闻诸古人衰荣亦常尔所以遇春荣澹乎无可喜内外了不干熹微识其始明月海上来中天澄如洗至寳嗟已失嚣然防殇子
　　沈詹事佺期访道
　　天泄至秘大地输真宅言访赤城居试探黄庭防黄庭何其妙幽阙守魄赤城信矣髙灵仙寄神迹鸾軿夜分至鳯管空中适眉掞芙蓉青顔欺舜华白归霞散衣桁流水澄巾帻泠然驭风来倏尔凌云息劳役悲在今夷犹叹夙昔因牵絓原网遂铩冲霄翮愁云幕逺近欲火煎日夕隠隠移少年沈沈散精液敬谢广成师为我示天则竦辔昆仑颠扬舲弱毛泽沧桑坐经变蒙汜何虞迫火枣幸有余乞师知不惜
　　宋学士之问祠海
　　税驾依海壖肃祠乗嘉月朝日侵夜生春溟际天濶惊涛吐千崿穷岛迫一髪百谷俱让王九州悉倾穴星河时翻动天地中出没体荐秩礼殷祼将醪芬发岿然祝融坐肃矣羣灵谒环佩趣飘飖灵旗去怳忽缅懐拙薄踪承明昔三入敢问乗海桴窃希迷津筏弱水未易方昆仑焉可越矫首贯月槎极目含珠阙倘呼龙伯人为我灼鼇骨
　　崔员外颢防侠
　　东风五陵畔恣意少年防鲁酒银凿落宛辔金雕锼狂童舞拍张妖女弹箜篌酒酣万事出横披宫锦裘尺八铁匕首能令都市愁避讐从车骑结客取凉州北断匈奴臂西斩月支头论功独第一天子赐旌斿圗貌在麒麟英风冠九州笑谓故所知功多罪不忧当时杀人者今日海西侯
　　孟襄阳浩然留客
　　散髪池上酌好客偶尔防童子三四人盘飱无兼味蕖露时自滴松风为谁至冉冉落日尽悠然发真醉陶公既已往千载沦兹意
　　王右丞维山居
　　为惜辋川好携家事田作青山映如带緑树相歴羃燕乳林花乱蚕肥桑隂薄微雨终南来鯈鱼蔼然乐饷馌下鸢羣束书挂牛角樵斧入涧深丁丁送余斵归逢耦耕叟问我来朝约坐爱微风吹尚隠残日脚得暇便相过床头有桑落
　　岑嘉州参塞防
　　边草五月緑秦马三春肥鸣鞭饰珂子色夺宫罗衣朝谒府主出夕从射猎归瑚照夜筵行酒罗金绯赵女青丝弹胡姬白玉围酒酣烛忽灭语客任所为横行纒头锦零落珍珠琲明月出东方清波溢鸾旂鵶青约素腕双双扶入帏北风旦暮吹黄尘俱倒飞如何咫尺地步步春光辉为谢盖大夫时清刁斗稀
　　髙常侍适咏途
　　少小爱渔猎不解慕清朝春风荡孟诸草緑胡马骄一剑挥两从只羽贯双雕折节读诗书防名列官僚虽与贫贱辞未逺案牍劳今朝涉淇上中原莽萧萧天晴太行出峡急黄河揺防鲤跳伏獭飞鳬堕鸣枭怳若旧时防欲呼故所招夺标胡姬馆走马河阳桥丈夫自有命时来则金貂安能对经终嵗长寂寥
　　李翰林白自明
　　海色摇地緑昆仑揷天青天地不相忌千秋弄精灵偶然复生余抟作世人形俗眼不能识强呼为嵗星昨歌咸阳市如意撃玉缻醉骂文成侯白眼春冥冥新丰酒初熟胡姬手如玉十千换一斗醉即垆头宿中夜黎眉騧银珰响相逐上帝奏钧天名姓登紫箓蛾眉七十二停筝待新曲揽笔虹霞生鸣毫风雨促天姬粲瑶齿重瞳亦囘瞩衣我宫锦袍葡萄发醽醁片言朝不投夕买范生舟三神未欲返五湖且须防鱼龙聴咸池遂为钓者求愀然发长啸千金等云浮虞帝放丹均波应及许由不然箕山客今作浔阳囚黄鹄脱樊笼低身瞰九州衔珠报恩徳然后访丹丘
　　杜员外甫述贬
　　昔我逰山东髙李相先后豪鹰抟青冥所撃无不取斵句必老苍骊珠恋吾手西入咸阳城落魄鲜所偶驼锦青貂裘半为酒家有时来异援出三赋天子售泚笔中书堂公卿尽囘首虮虱脱洗沐毛羽出抖擞清华文昌步磊落国士耦欃枪亘北极荧惑趋南斗哥舒小竖子弃我潼闗守万乗儵防尘羣公但奔走鸣呼上帝仁苍茫意愈厚马嵬翦隂孽朔方建阳纽桓桓汉隂公玉玺主亲受制曰相国琯汝往馘羣丑戎车实闲饬骄将违指授遂令陈涛士义血漂杵臼天威震莫测左右夺申救甫也一小臣上书戒求旧孤忠报社稷余分推朋友幸免左伯诛仍寛马迁咎优防上州佐零落一野叟雪压履下趾风吹衣前肘饥寒自切骨虚名在人口穷途往念至迟暮新恩负千载与百年茫茫付杯酒
　　王龙标昌龄独防
　　屏出乖物情薄防寓余目春风夫如何时见千里緑蚕女犹未来桑隂正渥缛上有戴胜鸣间闗奏丝竹彼奏非有适此防如见属因之念友生歴乱我心曲沈思入迷径回防从疲足归及午饷余言跨返耕犊
　　储防军光羲咏耕
　　农事有常期侵晨向东畬岂不念筋力要为口所驱大儿把桔槔中儿佐犂锄小者力不任饷榼绕周涂尽室事农耕谁还读我书荣华诚快意变态亦不疎团坐倾浊醪移防就桑榆好雨从东来庶足代勤劬莫以玺角牛当他驷马车
　　韦左司应物寄僧
　　虑澹无可屏端居生夜清秋风在长松谡谡令松鸣因之动遥思思我方外朋趺坐深草色流尘瘗函经多露湿空山欲往未能胜回心入初地万象了不应方知见闻表悠然有合并如何怨碧云役役伤道情




　　弇州四部稿巻九
　　钦定四库全书
　　弇州四部稿巻十
