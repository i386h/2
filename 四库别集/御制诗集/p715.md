<!-- { "loadSidebar": true } -->
　　望识夏之时风薫气郁滋是谁避暑客雅合拾遗诗荷笑披芳锦栁防动弱丝原臻画家美孰曰背而驰【见书画谱赵士雷传】
　　右赵士雷荷亭消暑
　　饯春迎夏侯人静日长时药已姚红锦栁将密緑丝迁乔鸟友意入聴耳官宜命仆抱琴至操弦欲谱之
　　右赵千里栁隂待琴
　　报春春也未防杖一探来巡径轻风馥临溪几朶开绘中真老手花里是仙材设曰如思训将军无画梅【见图画寳鉴】
　　右李唐防杖探梅
　　钱唐本是家画院受荣夸帧里传生貎笔端赋物华文禽占枝独芳杏拂风斜迩日分南北何心赏鸟花
　　右林椿杏花春鸟
　　界画中【去声】绳墨其先本木工心应薄旧习绘乃得神功冲淡人髙卧寥萧松聴风求乎规矩外是谓解幽通
　　右李嵩松风髙卧
　　弗鞍而有羁牧野草腴滋极望平皋逺曰休神骏宜仆縁近着説【昨嵗作上驷诗用庄子仆縁而拊之不时事葢仆为仆御縁即因也义训甚明乃向秀注云仆仆然蚉防縁马实属强为牵附详见上驷诗按语】兴至重【去声】题词何虑缺衔患拊之非不时
　　右陈居中平皋拊马
　　咏宋端云龙九九砚
　　石出旧坑六百年坚以为质致为理墨池容容蔚瑞云隠现骊龙率九子覆手柱亦九十九各各鸜眼活如视作者真具深意焉乾元用九戒其始黄钟数亦在兹乎绨几研朱钦妙防
　　仲春丁祭
　　先师礼成述事
　　月令徒闻释上丁用丁义未着明经【月令仲春之月上丁命乐正习舞释莱陈澔注用丁者以先庚三日后甲三日葢袭易解与释奠之义无涉也月令始见吕览汉儒编入戴记其所以用上丁之义原未有明文因思説文释丁云丁承丙象人心用丁之义或指尧舜传心之学而夫子承之丙者明也在明明徳即明心也是或释奠用丁之义乎】象心承丙前贤注内圣外王后世型疏十四年増怵惕当春仲月敢稽停【昨春恭録歴年　中祀礼成诸什成册并识云嗣后中杞诸典遣官恭摄兹值丁祭　先师精力尚可将事且自己丑至今越十四年因仍亲诣行礼】拟仍明嵗奠
　　阙里重道犹应励艾龄
　　题宋版聂从义三礼图
　　尚忠尚质尚乎文三代因之政以分何必衣冠定相袭要知和敬有尊闻观图可识闗雎意抚册犹欣旧茧芬汲黯谠言对汉武怀哉那复更云云
　　题米芾书蜀素巻
　　犹防蜀素存米老幸逭郁攸献晋卿【米芾书蜀素巻为额驸福隆安所进其家昨腊不戒于火惟此巻以付装获全信为丁甲呵防矣】堪与渔村为合璧【王诜真迹世不多觏内府所藏凡四渔村小雪巻笔墨纵逸有咫尺千里之势最为杰作瀛山图次之烟江垒嶂图两巻为又次因用诜事偶及之】似争兰畹擅连城【旧藏米芾离骚册笔意精到为米迹中最佳者此巻神采焕发洵堪竸爽】书虽涉放原归整辞固云颠颇具英磬折香光非谬誉谓狮捉象是精评
　　仲春
　　社稷坛礼成述事
　　丁戊必相连昨朝
　　释奠旋仍勤七旬嵗为吁万民
　　天土谷功垂后豆笾礼述前春霖继冬雪冀佑利农田
　　祭毕素尚斋更衣有作
　　度辇西墉近循衢西苑临山斋更祭服檐额仰
　　崇襟【此斋取避暑山庄内　　皇祖额永恬居后斋名名之】石诡烟霞古松乔嵗月深渠寜因玩景化俗有恒心
　　镜光亭口号
　　冻则氷光融水光祗余镜字占其常设从未号镜前看又似光从太古章
　　茂对斋
　　茂对研精理循文仰溯羲发生各正命因性本无私吐萼看梅朶含稊有栁枝田何寜借诂育物恰其时
　　云绘楼口号
　　或为轩者或为楼【万夀山有云绘轩瀛台有云绘楼】云绘频顔楣上头率为【去声】望霖兼盼雪对斯少喜实多忧
　　题崇雅殿
　　松门石径而深朶殿欣于崇雅临西抺东涂则何谓好茶宜静允堪寻蠧编孤负枕兮葄驹隙徒成昔与今三百中如分小大计惟季札是知音
　　澄怀堂
　　丰泽园中堂最古他弗若
　　皇祖初年间此而事游托政余课农桑民艰细斟酌两字焕
　　龙章百世垂鸿略澄怀勅万几讵云寻独乐
　　虚白室
　　虚白频经衍义吟由今视昔昔非今兹来亦复别有防不在室原总在心
　　日下旧闻考题辞二首【第一章书縁起第二章书自儆】
　　重考彛尊书以成七言权当序而行名因日下荀鸣鹤迹逮春明孙北平【朱彛尊所编日下旧闻招拾载籍及金石遗文分为十三门四十二巻颇为综核与北平孙承泽所着春明梦余録七十巻均有禆于帝都孝证但其书不免罣漏淆讹因命馆臣重加订正其春明梦余録内所载亦间采择】罣漏岂无补所阙淆讹时有挍从精百年熙皞繁文物【朱彛尊书成于康熙二十七年今又及百年太平熙皞民物繁昌自宫殿城市改置添建复编増为十五门成书一百六十巻名曰日下旧闻考】似胜三都及两京
　　曽赋皇都与帝都【癸酉年曽赋皇都帝都诗两篇帝都诗言自古建都之地莫过燕京之据形胜皇都诗言今燕京体大物博户口繁滋】若兹形胜古今无金迁元复其久矣【自金天徳中迁都燕城号中都元至元中改名大都明自金陵迁于北京我朝因之然其城郭宫殿凡数迁移率非金元之旧矣】明筑清修滋盛乎御苑法宫诚富此返淳还朴益殷吾论成知过渊衷写【余临御四十余年凡京师　　坛庙宫殿城郭河渠苑囿衙署莫不修整皆物给价工给值然究以频兴工作引为已过辛丑嵗曽着知过论以自箴】更励聪聴奕叶图
　　咏汉玉素缾口
　　汉玉素缾祗余口缾身失去落谁手即看截处土复浸【去声】如不经磨知嵗久长余寸又分寸五所惜无当慢相丑珐琅为胆可插花原无弃物况斯玖道古笑颇类张仪归问其妻舌在否
　　题阎立本职贡图
　　右相曽为职贡图真存岂系姓名乎何人作赝书唐字欲葢弥彰笑是夫
　　按巻中书唐阎立本画书法既劣亦无是体明系伪作而画则神气英爽结搆精严即非立本真迹亦必五代以上之作为可珍也
　　二月十日谒
　　陵起程之作
　　驹隙何其速谒
　　陵濶两春寜当辞长【上声】嵗于是发清晨少马多乗辇【向年每行幸多乗马近则率乗舆矣】思
　　亲益爱身爱身余事在齐治总闗民
　　过卢沟桥车中观永定河即事有作
　　伊古未闻隄障之东坍西涨任迁移畿南何处弗沙积洼地常年叹潦滋祗以饥寒厪黎庶遂教修筑始康熙【永定河向无隄工畿南霸州文安等处无嵗不被水自康熙三十七年我　　皇祖轸念畿甸东南黎庶始筑隄防　　赐名永定河虽下口仍迁徙无定而民被水沴者已少不无补救也】于无定者求其定【永定河旧亦名无定河】
　　皇祖爱民心永垂
　　郊外
　　郊外经雪后脉土益苏动驱车尘弗生觐光村民拥幸无鸠鹄形庶免饥寒恐曰富实未能教之岂易董因识化民难切切铭心孔
　　良乡行宫晩坐
　　斜阳人率到行窝籁静心闲春气和四壁有诗聊厯阅所欣不及所悲多
　　细雨【二月十一日】
　　起程才作云中路细丝棼祗觉衣衫湿莫能形色分揣情辄有咏于泽那无欣农者将举趾宁须督课勤【良农自趂时而耕无待督率栁宗元郭槖駞传颇识此意】
　　半壁店行宫题句
　　依巘筑行斋得门即步阶三年留别绪一旦理吟怀细雨香生土新芜润到荄油云垂霡霂入夜益为佳
　　晓行
　　彻夜油云未作霖晓行颇觉峭寒侵因思远地或霑泽却看崇山仍蔚隂土润春郊非亟望年祈大有是恒心凭舆切切萦烦绪遣绪聊成七字吟
　　题永慕斋
　　遥恨那能遣近悲复渐遥阅年到此日一痛写明朝曦影牕前度泉音阶下浇色声无住处七十慕难消
　　恭谒
　　泰陵
　　春露怆心头于时瞻拜修
　　鼎成阅四纪
　　镜照朗千秋
　　勤政古无匹惠民今有由继绳竟何似怵惕祗増羞
　　恭谒
　　泰东陵
　　松楸接
　　神路厯久郁葱苍
　　忌甫过正月　　【圣母忌辰在正月廿三日】
　　嵗惊逾六霜【自丁酉大事至今癸夘忽六嵗矣过隙之速益切怆神】心摧含蘗味泪洒共椒浆礼蒇仍还去不堪回首望
　　秋澜村驻跸
　　春为温也秋为肃温近乎欣肃近愁每此谒
　　陵还驻跸余愁应付个间留
　　见耕者
　　春冷因迟举趾俦今朝始见叱耕牛欣其翻土胥含润厪以登场辽待秋传读栁文弗借督诗吟豳雅自为谋凭观因悟敷政要不扰斯民即被庥
　　过姚广孝墓戏题
　　建塔以藏身千年名不沦一兴应一灭其主必其臣【洪武曽为皇觉寺僧即位后既法古制分封诸子何以又令僧辈各随诸王往藩省以致广孝得去燕邸竟酿成永乐靖难之变所谓有是君必有是臣矣】未止多行戮【未乐最聴广孝之言其称兵簒逆皆用其谋甚至大行诛戮蔓株连未闻广孝有所谏止也】徒称斯返真无生背戒律有像画麒麟儒墨去韩远萧曹拟汉亲漫言羞见姊原是弃伦人
　　潭柘岫云寺三叠旧作韵
　　阅年思梵域归路别
　　陵园途转龙伏峪舆遵佛耳门山田种梨栗村老长【上声】儿孙此即仁民象母为熙皞言
　　径仄梯増磴山深户少隣豁开瞻殿宇迎迓聚僧人却以庄严好能教施舍频【今之为僧者多自饱欲壑而不敬佛惟此寺尚知庄严佛像故乐施者众于近京诸寺为最富而僧多】济贫亦一道遑辟弃天伦【儒生动言沙汰僧道其实迂濶难行试思沙汰之后既不能计口授田安其室家若聴其所为则不免饥寒盗贼不如仍留寺观若养济院然使得借资衣食也】
　　华表榱题拥
　　奎章三字悬【岫云寺额　皇祖御题】象龙列依旧调御宛当前烛朗灯传焰香霏闻复烟堂堂广长者黙黙示心莲佛殿傍精舎雅堪一宿留两株银杏护一道玉泉流贝叶间翻手堵波见举头觅心不得处何物是情投栢焚结碧篆松峙郁青霞梵帙锁金鐍佛龛虚緑纱流隂真迅马赴壑拟修蛇得句无怀素笑谁能写芭峯尚紫芙蓉林稀气已浓也堪骋游目实不负吟胸凭牖成清赏引泉聴静淙忘言时并忘报有自鸣钟
　　题太古堂
　　橝柘幽州孰后先春明早着梦余篇【春明梦余録载燕人谚语先有潭柘后有幽州盖指隋唐之幽州而言以寺始于晋也】堂称太古何不可跸驻仲春斯偶然庭盖仰欣云霞势阶琴聴是徴招弦既而失笑云云者或弗当其初地禅
　　延清阁
　　竺字已称清而何阁独擅其擅在能延万景窗前现设使闭緑纱其胜孰能见偶因悟心镜有蔽徒成墨名儒行处不语何妨转
　　猗玕亭
　　北方艰是緑筠修净域猗玕防径幽便是寻常胜他处故教游豫
　　圣踪留【康熙年间　　皇祖每幸此寺　　御书匾额犹多】
　　倚松斋口号
　　山斋每以就松为【御苑及山庄各有就松室皆因先有松而后成室故得昻霄之势若先筑室而后种松则凌云岂易是斋额曰倚松实亦先获我心耳】寺侧斋云松倚之回看虬枝檐上覆我心先获见于斯
　　驻跸潭柘题所书心经及山水小景巻
　　辛丑驻兹阅两年重临仍以自西旋防横峯岭都好在滴露研朱又偶然一部心经示空色半笺小景幻云烟明朝命驾过东岭付尔常参不二禅
　　过罗防岭
　　每过罗防必有诗循名考典竞何为试看晓月当西落明复东升岂费辞
　　戒台三叠癸酉旧作韵
