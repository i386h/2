<!-- { "loadSidebar": true } -->
　　北省率霑雪甘凉逺繋心督臣驰速驿今日报佳音【昨山东山西河南陕西各省均陆续奏报得雪兹李侍尧驿奏甘省河东河西各属扵十一月初三四及十八九等日得雪一二寸至五六寸不等十二月初五六日得雪二三寸不等自冬腊以来通省雪泽普霑扵农田大有禆益等语实堪欣慰】时玉东西溥土膏尺寸深奏书囊批阅既慰倍生钦
　　思贤村行馆三曡旧作韵
　　授经韩傅此贻祠尸祝千秋亦曰宜嘉彼纂言留外传笑予失学阙师资驻銮有暇频咨政凭几无妨更曡诗明日防舆就前道回瞻祗此何为
　　题授经台
　　汉以传经着诸儒授受资荒台虽迹冺太傅借名垂诗易阐精义赵贲述秘思更称善处事不负读书时
　　河间道中咏古
　　献王祠
　　墓傍仍有丛祠在千载枌榆共史青尸以祝而庙以祀得斯岂不在穷经
　　简子城
　　大夫已有常山志晋岂真公周岂王此日城终假名耳失驰早已议王良
　　扁鹊宅
　　脉理在平不在竒存亡那得望而知神医既有回生术鄚北何来故宅遗
　　亚夫城
　　乗舆行岂乏前旌介胄将军合出迎祗以不虞誉过美至今犹説亚夫城
　　董学村
　　汉儒贾董并称之繋颈单于董弗为以此二人分伯仲春秋繁露却邻竒
　　闾邱台
　　闾吾虞一字讹三台筑读书经义探辨给孽违终不免省防务教自良谈【谓禁民挟弓弩对】
　　题毛公祠
　　野店笼乔树毛公故里云其傍行馆筑恰称【去声】驻车欣设匪光斯价【孔颖逹毛诗正义序毛氏光价扵河间】扵何尊所闻新安别立传得失半相分
　　按毛传诗序自汉相传至唐宋诸儒俱无异词惟朱子作诗经集传以为毛苌始引诗序入经齐鲁韩三家之传絶而毛説孤行读者传相尊信无敢拟议有所不通则为之委曲迁就云云扵是别立解説如郑风则自缁衣以下惟六篇与旧説相仿余十五篇悉以滛奔斥之盖泥扵郑声滛之一语以致拘而过当遂与汉唐诸儒厯传旧说显相抵牾亦不得云有得无失也向赋月令七十二诗虹始见篇诗注折衷及此因题毛公祠并识
　　日日
　　日日迎銮亿万民饱筹其腹暖筹身思量实复无他筞为叩
　　天庥绥屡频
　　瀛州南楼七曡沈佺期韵
　　何处寻旧谯如隔云与霄千秋夸胜迹阅乆总寂寥幸哉斯南楼楼頺付烟飚而竟以诗传尚寻台与桥展义廑政实曡吟论世遥尔时唐帝宴幸进羣臣嚣袍笏复牙绯益鄙云卿謡
　　红杏园六曡前韵
　　平楚有行宫初春停御辇考古疑信半可果梁王馆善善欲其长人固因境显木架罗诗书玩味芸编展设非此津梁借何资消遣津梁在献王汲古以为善
　　耳目
　　耳目欲长不欲偏重华明达示长诠冕旒黈纩防偏意蕴古申之大寳篇
　　景州行馆感懐
　　酉年筑馆豫
　　慈襟【乙酉年此处行馆甫得】孰谓才消
　　一度临
　　頥志有堂惟泚颡澹懐扵室祗椎心【颐志堂澹懐室皆行宫八景内之名】幻因真寓真胥幻今阅古成古弗今几浄窗明春正暇能无和墨写悲吟
　　闻京师得雪志喜
　　腊雪虽霑春雪未迩来望泽颇徬徨融余寸积亦胜此【据留京王大臣及顺天府奏京城扵正月二十六日午后细雨溟蒙继以微雪入土融化外约有寸许等语京师得此春膏深为欣慰惟跸途尚殷望泽耳】怪得北风増剧凉
　　景州行馆八咏
　　展义斋
　　展义非徒循美名必应恺泽逮编氓设无实政鲜民隠真是寻山问水行
　　颐志堂
　　十八年前此北堂驻舆
　　前膝起居详檐楣今祗空瞻额俛首无言黯自伤
　　通渌桥
　　曲溪宛转达平池溪隔芳隄桥接之桥下溶溶通渌水倚栏湛可鉴须眉
　　澹懐室
　　室临水裔水侵阶笔砚精良惬澹懐防笔欲吟即景句集虚可以悟心斋
　　延月台
　　石洞年深假似真洞巅平处砌台唇恰宜延月登台望粉本传来颠米新
　　涵虚舫
　　室肖舫为因号舫主賔室舫定为谁冻湖半解氷和水一切分疏付不知
　　葆光洞
　　实处为峯虚处洞虚生光亦实葆光相需殷则彰相得理趣文宗契显蔵
　　四照亭
　　敞处为亭亭却小近遥都入照临通因思四海生民计总在吾心方寸中
　　经普陀广教之庙作
　　虽云佛法无拣择各有宜施理亦然黄教合扵防古地青齐那阐梵王天谬称建庙祝斯福岂解瘝官盖已愆版筑不牢寻毁败借观空色幻因縁
　　庚子南巡之前国泰为山东巡抚据奏已扵徳州界上仿热河普陀宗乗之庙建立喇嘛寺以申庆祝彼时即以黄教乃防古习俗所尚非齐鲁所宜因已成事赐额曰普陀广教之庙有不为欣而増恧怩之句乃未经两三年以搆筑弗坚已就倾废国泰亦旋以勒索属员事发抵罪新任巡抚明兴因迁移佛像扵别寺供奉今经斯地固不必为之费财重葺亦可知旷官宜慎国法无私朕岂肯以其尽小谨而弛大宪乎
　　过徳州浮桥
　　一水燕齐两界分万民迎送任纷纭古时国步那堪论今日邉防宁此云益切恵鲜廑保赤惟希与翼祝如云大河复故运河治【自上年三月兰阳至商邱开挑引河工成后大河全归故道畅达入海所有运河两岸隄工縴道命大学士阿桂扵筹辧豫工善后事毕后赴东省防同巡抚明兴相度机宜疏消积水赶脩筑隄工均扵嵗前告竣今两岸青畴弥望庐舍鳞次民间元气已复实为庆幸而回思前事尚殷然扵经营筹画之艰也】前事回思惧尚殷
　　题繁露台
　　繁露中多祈雨旸依书应【去声】否固无常不如三巻天人防君鉴明标万古详
　　驻跸徳州行宫曡庚子诗韵
　　五嵗一巡早一嵗入齐自赵首临兹迎銮老幼纷如昔莩甲风光正及时石火流隂迅堪騐载舟惟水戒应知畴咨事罢聊闲坐
　　温室东瞻不忍思【行馆东为向年恭奉　　慈宁安憩之所每来瞻望弥切感懐】
　　九依
　　皇祖徳州即事诗韵
　　齐境徐而入春光嫩以初顾注起居者有事必当书素壁泐
　　尧章拱读心钦肃绳
　　先对时义寰区愿安燠
　　题箑头墨梅六曡前韵
　　展箑一至七曡韵双其三枝头缀英者那论北与南降旨免山东利津霑化等二十一州县卫借欠银谷诗以志事
　　前嵗金【乡】鱼【台】河决灾恒年赈恤救污莱【前嵗青龙冈决口自上年二月合龙后因山东之金乡鱼台等县黄水径行被灾较重特降恩防不论月分常予赈恤至本年闰三月为止】利津等处虽非甚借欠向隅亦可哀【金乡鱼台等县已加恩常赈兹入疆伊始畴咨民瘼知金乡鱼台及偏灾之利津霑化等二十一州县卫均尚有未完积年出借籽种牛具等银十一万八千六百余两仓谷十万一千一百余石乃复降防概予豁免仍饬该抚率属实力奉行俾霑实恵以副行庆施恵之意】概予蠲除苏民困不孤老幼望吾来即今堀堁春风起为盼时膏又切哉
　　赐山东巡抚明兴
　　布政黄图治有效教巡山左抚而安官方弛后整非易【山东自前任巡抚国泰贪黩营私布政使于易简扶同欺隠以致吏治废弛仓库多有亏缺因令彻底清查勒限弥补】民隠灾余救更难【自辛丑豫省青龙冈漫口黄水下注城武金乡鱼台济宁等处被淹较重屡降旨加恩展赈并饬令地方大吏率属实力妥办毋致一夫失所】赈恤逾年费弗靳【被灾较重之州县既降防抚恤又以自昨嵗二月合龙后该处低地未能全涸复屡颁谕防加恩常予赈济直至今嵗闰三月为止俾灾黎得资接济即多费帑项弗计也】恵鲜僻壤力应殚时巡夏谚义斯重供帐宁须饰美观
　　曲陆店咏事
　　不曰平曰曲无从考命名傍村筑行馆按顿驻巡旌景物当春穉诗书稽古评陆乎如有识想未惬其情漕运总督毓竒奏报淮扬等处得雨诗以志慰
　　迎銮北上过桃【源】清【河】逢雨因之奏牍呈【毓竒奏迎銮北上途次桃源清河等处扵正月廿六日午时至廿七日午时止得雨入土四五六寸不等云浓雨宻势甚广逺等语春田得此甘霖麦收可卜丰稔实为南来第一喜事】此是南来第一喜况当春孟利初耕宵连旦逹优而渥尺短寸长逮以并却是齐郊方待泽风前批慰惹心怦
　　醇和堂三曡旧作韵【平原县行馆内堂名】
　　讵是无端浪与名与名亦自具深情治民岂别有他术醇俗和风在至诚
　　徒骇河
　　徒骇尚禹迹今河弗道此辛丑河北决其流二分酾南者入三湖【辛丑青龙冈漫口之水经由东省之金乡鱼台等处荡漾停淤滙归南阳昭阳微山三湖水色均已澄清】北者穿运矣幸因有徒骇东流下如驶【大河始漫之际分为二支南一支由三湖南下其北一支自赵王河至张秋穿运由大清河归海分泄不及者由徒骇马颊等河归海畅流下注势甚迅驶】运乃未致淤旋总归南徙【漫水穿运之北一支原止十分之二又渐次澄清下注是以运河未致受黄水之淤垫嗣因霜降后水势渐消北行一支旋即断流矣】四千年以后不用备犹美禹功诚大哉仰缅平成理
　　齐河县行馆书懐四曡旧作韵
　　十九年前搆此居【齐河县行馆在晏子祠旁扵乙酉年搆筑有虽然数宇朴欣此尚觉中人产厪予之句】春风二月又停舆怡神恱目徒工彼察吏安民更要予轶事可曽读晏传旷官那得恕爰书【前国泰为山东巡抚时扵一路行馆皆求华美费工无益甚不惬懐曽严行申饬后以勒索属员事发觉审实抵罪并不以此寛彼也】扈行畺吏旃旌侧七字言情胥慎诸
　　书懐后复得一首仍曡前韵
　　四曡韵斯五度居无过一宿发晨舆赋诗已是违杜甫【赋诗何必多杜甫句也】昼寝何曽效宰予不忍今时思
　　昔日徒教旧作继新书陈言欲去其难戞先获我心韩论诸
　　见麦
　　闰嵗春寒麦出迟齐郊今日始逢之启双眼实胜图画沃朕心如话别离稚稚最怜尘土压芊芊那得露华滋幸兹风定云容蔚益为颙祈甘雨时




　　御制诗五集巻二
　　钦定四库全书
　　御制诗五集卷三
　　古今体一百五首【甲辰三】
　　八依
　　皇祖南巡过济南韵
　　八度经过弗入城未为禅理契无生【戊辰春初次东巡驻跸济南　孝贤皇后于此违疾遂至不起嗣后自辛未逮今甲辰凡八度经过皆弗入城合之生本无生之说尚觉未防芥蔕耳】柳烟解令遮人逺
　　莲性久应阅世平旧习合忘心芥新巡惟祝户宁盈赓诗益切绳
　　祖武胜向通儒经问横
　　宿长清县行馆志意
　　吉行路不遥逐顿行馆置无过一宿去搆筑嫌多费昔尚縁
　　頥慈今更无其事抚景益増怆自讼吟五字吟余有余思所思长清义大清亿万年祚长吁
　　天赐扈随有皇子顾言识予意
　　小憩崮山叠辛卯韵
　　一卷岂不足称山半刻停舆趂此闲迩日陆行平甸久今朝恰喜见峯顔
　　崮山来徃屡经过凭辇惟看翠岭峩小驻传餐辛卯始【崮山行馆数楹小驻传餐始于辛卯年有何来几处山房见不为怡顔为怩顔之句】防间朴斵却嫌多
　　对山不是背山楼淰淰朝岚晓欲收一炷名香差致敬未登石磴恐防修
　　传宣便复进前途肯以栖迟恣揽娱虽未八义四章就由来拙速尚能吾
　　灵岩寺六叠前韵
