<!-- { "loadSidebar": true } -->
　　撷芳抚介自徘徊招谤常懐公干才不为白衣同送酒王公安得过桥来
　　邉文进王绂合作竹鹤双清图
　　九龙沙县两幽人一味芝兰气合亲恰似绿筠将白鹤无心常自结髙隣
　　千里镜
　　巧制传西海【是物传自西洋国初始名之为千里镜云】佳名锡上京欲穷千里胜先办寸心平【视此镜者手或欹斜则不防见逺矣】防以遥为近曽无浊混清一空初不照万象自然呈云际分山皱天邉数鸟征商书精论政曰视逺惟明
　　明史纲目书成有述并【序】
　　明史纲目之书不可不亟成之而又不敢率就之盖明史已出于百年以后纲目若复迟待咎将谁诿而取裁义例校阅诸臣一一请示既以身任其事则不得徒博钦定名目已也将天下后世之公论扵是乎在书成既亲序以冠简端复为此诗以见意并识有明三百年兴亡之概焉
　　直道惟凭信史留斯民三代理无偷学探司马治平要书慕文公体例优亦曰此心无予夺敢云我志在春秋编摩端识权衡在鱼鲁何妨付校讐
　　蛇分星聚瑞符覃崛起原従皇觉庵燕国帝车遥指北金陵王气遂昌南一时开创经猷集奕世风声莭义谈若论
　　兴王自东土比汤慙徳更无慙【昔人谓三代以下开创之主要当以汉髙祖元世祖明太祖为正然汉明虽起布衣防其宇内之臣也元虽非宋臣犹嫌取自其手惟我朝平李自成之乱而有天下扵明为有恩比元尤为尽善云】
　　金川门外血波横大义奚称旦辅成难讳齐黄疎计畧尚怜气莭在公卿缁衣不辨真兮伪斗粟従来弟与兄独笑吉安胡侍讲一猪不忍太痴情
　　慢言此辈弱而愚甫莭鱼童何代无不少英明偏授柄端因威福遂専枢善窥更自依房闼妙术惟应导宴娱屋社当年縁底事厉阶屡肇自宫徒
　　持盈保泰信惟囏往复平陂理转环拜防省僚羣自去垂衣宫禁尚躭闲蜩螗三案纷轇轕门户东林激变患独有思陵殉宗社故宜矜惜动
　　龙顔【明之亡实亡扵万歴之惰扵为政及天启之防不尽崇祯之罪也故我　　世祖以礼扵思陵加谥建碑较古独厚云】
　　赏罚当时犹贵信况于万世信无刋【二语夲方孝孺史论意】従来旧史传三述亦越新编切五难义利纎毫毋或爽劝惩一字必期安试观三百年间事已意曽无爱恶干【従来为史者扵本朝多讳词扵胜国必过语此春秋以后所以少信史也朕每引为深戒故扵明史纲目亦唯善者善之恶者恶之因物付物不敢以已意好恶为褒贬后之观是书者其必有以谅吾矣】
　　王翚石磴岩闗图即用其韵
　　天外芙蓉万朶稠岩闗拾级迳偏幽若教吸尽西江水髙坐峰巅许掉头
　　王翚修竹逺山小景
　　写竹惟传风雨枝声寒玉别丰姿无多石谷萧然笔恰似湘江飒尔时
　　咏御花园藤萝
　　禁松三百余年久女萝施之因亦夀毎擕春色见薰风似顾杏桃开笑口或苍或艳虽不伦齐年恰比列仙真窥户小儿髪已雪双成绰约犹娇嫔蜂衙蝶阵年年判兎葵燕麦何湏叹清和沐雨影亦鲜便入虾须上龙案昼长防暇倚玫除南畆初霑忧虑舒却忆风人善体物匪伊垂之带有余
　　闻宣化得雨志喜
　　去嵗临元塞廻銮驻赤城延缘谘物土闗切廑农甿数郡均需泽当春已误耕太仓虽散粟穷巷必呼庚扈吏频频勑鸡书屡屡行复闻冬雪短安得麦秋成縦防清严境如聆叹息声忧民缘本性祈嵗自衷情近者天恩沛因之蜀望生曽无遅日待早接报章呈焦壌霑优渥良苖勃发荣山田青乍遍溪畆绿应盈此喜真堪喜丰亨乃大亨有耕方兾获既雨亦冝晴更虑三时逺宁容肆志萌乐忧先后际较量实难平
　　火前茶
　　枪旗初吐含轻烟雨前不已称火前吴中自来俗如此竞巧争新实可怜学林昔日传新话【学林新编王定国着】即今例事无湏怪清和宿雨润帘栊越瓯小试瓶笙籁诗肠既沃兴懐賖古道邈矣宁惟茶君不见三十而防四十仕今人安防遅待此
　　初夏瀛台
　　趯防新绿窣朱栏一雨林塘顿改观婪尾风光浑似画鸭头甲煎絶胜兰
　　乳巣新燕防纹鳬万物形形色色殊识得羲经真易简南风一曲想姚虞
　　凝黛天容谁为洗湔尘花气却如蒸防田尺泽霑丰泽念到王畿喜倍増
　　年来忧喜更如何六幕均调自恧多膏壤廻蘓生意满灵防欣此对清和
　　浴佛日复雨因题
　　九龙喷水梵函传疑似今思信有焉已防黍田霑沃若更欣椒壁庆居然【是日中宫有弄璋之喜】人情静验咸和豫天意钦承倍惕干额手但知丰是瑞颙祈嵗嵗结为缘【浴佛日有结縁之俗】
　　常雩斋居
　　宜旸宜雨信无违茂对清和丽琐闱敢诩休徴符肃又不忘勑命凛时防斋宫籁静猊烟直髙阁宵清玉漏稀却忆迩年当此际望云常自夜披衣
　　诣斋宫雨
　　翠华棽丽鳯城闉
　　殷荐常雩举见辰恰喜九霄蔵日御直教万里泻天津弥空白映云容重绕陌青廻草色新凭览霏霏沃心所防多欢庆防防寅
　　斋宫对雨有作
　　自我肇
　　元祀四年三望霖【常雩于癸亥年始定议举行然每值祭期无不望雨者今嵗仰防　　天眷膏泽已霑而此日复霡霂优渥何庆如之】敷天新沛泽豫日此浓隂树色深如洗檐声静似斟依然迁坐防敢防曩时心
　　雩祭礼成敬述
　　絪緼云覆燎烟凝
　　泰幕穹窿捧璧升喜为雨灵占嵗有畏因
　　天眷与时増崇牙簴簴编悬列房俎恢恢大武登防事羣工钦对越敢云昭假我衷曽
　　雩祭廻銮辇中即事
　　时放暅阳时复雨也宜麦熟也宜禾频邀
　　天贶真堪幸返已还増敬畏多
　　香衢迤逦不生尘夹道惟逢欢喜人恰似身逰极乐国纷随威凤与斑麟
　　行云欲散霁烟凝已防芃芃满绿塍屈指祈年勤一纪如兹时若防年曽
　　黄道如接阖阊和铃哕哕听声扬慿舆不敢渝干惕夏长秋収日正长
　　白瓷枕
　　枕石不如流潄流不如石瓷枕坚且洁堪赠如兹客既质玉之质复白雪之白磨湼不磷缁拂拭多光泽恍挹神仙人精神盎内积岂伴窈窕女粉黛污顔色可荐牀之东亦宜牖以北张氏榴应羞钱家石岂特虚堂夏午闲松涛泛幽席朅此梦羲皇古风如可即
　　碾防
　　麦有小大殊实则皆一类大者常先熟亦頼雨旸遂去冬雪泽稀望雨过春季将谓麦全无安望饼堪饵闰月遅莭夏首霑天赐旋转岂人力芃芃陇廻翠风翻万顷波晴饱千针穂犹可半収获喜出吾所意大官供碾防雕槃聊一试縦逊玉食腴爱此田家味
　　临力命帖偶题
　　顔筋栁骨休云云世将家鸡薄右军而我更多防心防事不师古匪攸闻
　　陆治花谿渔隐小幅
　　居山畏不深宿水畏不曲山深方隔尘水曲斯逺俗鸣榔嘉防下红贴春波绿长笑桃源客千载炫耳目
　　文嘉横琴听泉图即用其韵
　　世间万事如云烟逝者应懐子在川焦尾不弹非黙坐祗为真琴当我前
　　明贤象牙章歌
　　古有刻玉为六玺是为天子之寳瑞炎刘以降铜印传上自公侯下郎吏牙门部曲行军符以昭信守别真伪抑埴亦复夸象齿制巧用便钗脚利何人好古比集狐明贤歴歴著名氏貂珰但知金玉重弃置尚方之敝笥我偶发视识旧物乃命文臣重排次徴明父子为巨擘太原王宠包山治墨林鉴赏防精当幼于雅抱山林志屈指鸿儒凡防軰如在一堂相把臂文苑盛事有如此金薤连城逊羙萃坛螭纽无不具大小鸟篆咸该锦囊檀匣允所宜肯教俗物同滥厠名章幸得归九重不然优孟风应炽不然优孟风应炽嗟嗟刚卯翻増媿









　　御制诗初集巻三十一
　　钦定四库全书
　　御制诗初集巻三十二
　　古今体一百十九首【丙寅四】
　　膏雨既霑清和初届奉侍
　　慈舆行时御苑防笔成什用志欣懐
　　恢台莭尚芳辰雨足郊园万景新丽日和风降王母婉容愉色乐天伦好花似舞斑衣防细草偏承歩辇尘指似町畦廻緑处
　　慈顔一頋也生嚬
　　西直门外
　　兰衢迤帝城西下隰髙原緑剡齐烟里遥峰开一浓青宿润总堪题
　　毎毎麦陇尽廻蘓望惬懐新揽辔纡云防西山犹醸雨待防栁线贯烟珠
　　声清警跸不生尘一抹岚光淡翠鳞蓑笠农夫谘穑事絶胜刻木殿前人
　　夏初春杪才旬日两度忧欣孰为移黄鸟多情解人意緑阴深处语迟迟
　　雨
　　触石油然布宇匀溟蒙忽暗逺山皴号屛特与迎人雨婪尾如留待客春林薄浓阴藏别院汀洲新水涨前津桔橰罢转良苗活静想田家乐是真
　　晩晴
　　雨来作乍炎雨止余轻冷秀木鸣珠防长空驻云影须臾风散之色色声声静泬防洗碧天我意同髙迥
　　闻黄鹂
　　林外语金衣红稀緑渐肥迁乔看个个命侣故飞飞静觉间闗滑繁嫌丝竹非春思渺难即义府独研几
　　榴
　　谁剪轻绡作绛囊瓣姿叶态总辉光乍如有火然珠树莫漫无香议海裳防雨汍汍湘女泣晓霞熻熻夜来妆天中景物迟逢闰传信涂林早不妨
　　闲情
　　三春强半愁中过及至愁迁春与迁苒苒白驹谁为繋霏霏红雾转増怜是空即色真幻耳今日去年俱惘然且复闲情寄天水轻舟傍栁緑隂连
　　题文徴明松隂曳枝图
　　陶令归来后盘桓抚孤松惟应王太守篱下一相逢
　　唐棣秋林对奕图
　　水阁嘉賔集秋枰静者临云含湿润雪瀑送清音饶有逍遥乐全无胜负心闲将王谢戏漫拟伯钟琴
　　讨源书屋
　　宿雨润平林晓风发幽谷书窗通四邻骋望皆如沐寻流可得源源流防一辙穷理在致知吾闻诸前哲良农喜时雨我亦惜分隂不然忧虑多义府何心寻丛楚既森鬰奔泉复滂湃坐忘契静观何必劳行迈地偏自无俗轩幽不须广时有报衙蜂含花入书幌衣履絶尘须眉俯洁清山隂王逸少妙防镜中行轻烟才出林奔云旋作雨读诗爱浣花无能继其武平桥隔横溪溪头芳草萋过来廻望处霁霭傍川低
　　雨中泛舟
　　莫漫兰舟栁岸维鸣榔冲破玉千丝评量雨景真奇絶只为宜时无不宜
　　栲栳倾来如意珠好山望处总糢糊须臾云脚风収尽洗出浓皴分外殊
　　嫩荷贴浪故田田岸转冥蒙别有川何处箫声传晚籁参差犹带一溪烟
　　爱防西山有渰萋霏微试泛碧玻瓈遥思功徳溪田畔【玉泉山功徳寺种稲田防多处】翠剡新秧已插齐
　　初夏逰玉泉山清音斋小憇
　　别院清和六辔停琴斋潇洒静因宁婪春花色丁星紫过雨山容缥缈青乳窦玉淙声倍壮绣茵緑缛气犹馨堦前防栝觧人意送与新隂翠满庭
　　毎思驹影不延停昨嵗希云正未宁何意连朝盈尺渥遂教长亩十分青仲家论里堪方乐刘氏铭中别有馨稍得闲情对清暇澄心如玉写黄庭
　　心逺阁作
　　披林寻石磴颇觉劳脚力到顶坐山斋万虑于焉息因悟为学方不懈乃造极
　　山木不妨密密处还间踈逺近归吟凭妙防无时无登临忆往嵗忧乐何顿殊孰不因境迁渺矣古之徒
　　是日望香山未至漫题三絶
　　我爱山容防不足因之结宇傍山崖今朝悟得相应句住处何如望里佳
　　侧峯横罨浓青纵目云开列翠屏待我吟诗应计日芙蓉坪外半山亭
　　天悬处小徘徊防翠浮岚过雨才底事拈吟频得句来青轩里送青来
　　读王祥传率题
　　三公不拜道犹尊革命胡然受冕轩古有名言疑信半求忠臣在孝之门
　　御园初夏
