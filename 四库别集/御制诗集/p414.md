<!-- { "loadSidebar": true } -->
　　佳信朝披章奏驰春霖廑念众胥知何当齐郡霑膏日正是盘山对雨时【三月十七日披阅东抚奏章济南等十府属二月以来连得雨泽至三月十一日省城又得透雨计其时日正雨中驻跸盘山也】分寸较斯还觉渥农桑幸彼或堪期
　　天恩近逺沐骈叠宥器惟殷励敬寅
　　咏汉玉盈尺璧
　　圻鄂为拢中粟纹土华隠现含浮筠肉好合度典瑞制良玉不瑑非所闻昆冈毓材走不胫还思韫石山辉暎一碧水防星芒悬之声中【去声】黄钟磬尺璧非寳寸隂竞防哉兴嗣语实正
　　尺璧非寳云云周兴嗣千文中语也淳化阁帖首列汉章帝书八十三字皆千文语非寳作非尚按兴嗣梁人始集防字作千文后汉时安得书此眀顾従义谓是録书者集章草成千文以为章帝语误矣今考正阁帖以内府旧蔵初搨重为摹刻悉订王着之讹附识扵此
　　文徴眀竹里春深图即用其韵
　　擘峡飞泉落涧流春园与物乐油油畧嫌宻竹遮人眼骋望还因上迥楼
　　哈萨克汗阿卜赉遣其子斡里苏尔统来请安扵御园赐宴因成是什
　　未徴侍子入朝参却以输诚叠遣男【右部哈萨克阿卜勒比斯遣子卓尔齐扵新正入觐令随朝正外藩宴赉今左部阿卜赉之子亦至特命一例锡宴用均柔逺恩礼】不督因之深感慕无私应与徧包含笙镛并奏春光畅金帛优颁恺泽覃忽忆朱波方梗化一为惬意一为慙
　　清晨细雨洒霏微开宴穹庐朗旭晖【张大幕扵西园凡宴外域毎用之以顺其俗尚也】已是泽霑惟霁好敢夸
　　天与及人归戴恩永矢无他向式礼还嘉弗少违章服荣颁刚称体被教异部耀光辉
　　西直门外作
　　清晓春云宻布隂甘霖霑复望生心世间固鲜知足者况是时当
　　雩祭临
　　二麦芃芃禾黍茁较量农景胜常年寜无庆慰寜无虑谦巩惟殷励惕干
　　御制诗三集巻八十
　　钦定四库全书
　　御制诗三集巻八十一
　　古今体一百四十二首【己丑五】
　　四月朔日斋宫作
　　大斋必迁坐孟夏又辞春宫树隂将宻铜人时正陈明衣惟此洁变食戒其辛屡见浓云作希哉雨及辰
　　题和阗玉天马
　　和阗羾巨玉相【去声】体制求如【山海经求如之山滑水出焉其中多水马水马即天马也又名海马】翅搏空常翥蹏腾水若虚吉光诚特达緑色镇蜚舒见说能延喜端疑曽负书出轩称上瑞歌汉陋华誉值雪犹轻彼掷山益愧予
　　箑头写幽兰数丛以配张照旧迹并成是什
　　唐画张书不相称【去声　旧箑头一面为唐岱画既亦书画弗相伦命易素纸几暇写幽兰】廷标【金】来晚又亡之写兰略寓居兰意却似翰筵对面时
　　题张庭彦登瀛洲图
　　大烹丰养出官庖藩邸高材彚防茅可惜诸人熟经史未知乾卦九初爻
　　诣斋宫叠己夘旧作韵
　　预日来斋因出城年年抱蜀敬躬行雨旸愿彼四时顺干惕摅斯一念诚
　　壁诗重读十年过昔日今时较若何【己夘自春入夏缺雨　　常雩时望泽甚殷曽于诣斋宫诗述意今年春膏优渥为北方所罕觏麦秋可冀丰收黍田亦正当勃发读壁间己夘旧作慰以为惧】春泽似兹真罕遇惧心深比慰心多
　　谒
　　坛正值雨霏稀再霈颙颙望庶防幸尽美期幸尽善不知足自不知非
　　雩祭礼成述事
　　吁
　　祭防修见角亢陟
　　坛式礼肃趋跄预辰庆值零沐协气蒸为沆瀣瀼郁郁芗牛升煜霅双双兰烛灿荧煌敢云春泽农祥兆益亹
　　祈年敬不遑
　　恱心殿
　　南郊承祭罢北淀问
　　安旋【畅春园圎明园俱在都城之北俗名海淀而其中又自分南北】是处更衣惯轻舆取路便露浓林似沐夏浅卉犹鲜揽景兹无暇心仪爱日悬
　　河南巡抚阿思哈奏报得雨诗以志事
　　齐东西报雨霑甘即为【去声】缱懐河北南地逺因教信迟到函开始觉慰诚堪所竒被泽日同一【阿思哈奏三月十一二三等日通省均霑渥与畿辅得雨及山东抚臣前此奏报雨泽日期俱适相同尤为罕有】何幸渥田省竟三
　　天贶频叨恒自励愿勤实政戒虚谈
　　敦素堂
　　阶砌临澄水虚明表里如暎心无蔕芥寓目有鸢鱼细雨过松坞新波落竹渠依然是藻缋后素实敦余
　　再题廓然大公八景
　　双鹤斋
　　空教辽海忆丹梯栁下双行芳草萋设向古人求伯仲应縁赋粟愧夷齐
　　规月桥
　　跨水为桥如半璧暎波却似月防圎谢庄未足知全体朏魄烦辞着赋篇
　　峭蒨居
　　峭如为性恒卓立蒨以成文自异常设用皇山相比拟应教下拜米襄阳
　　影山楼
　　楼已依山山映楼临湖又似镜中浮六如会一无余欠莫向语言文字求
　　披云迳
　　一片如从龙井移滃然时向锐尖披湿衣不识縁底事徐悟伯髙曾有诗
　　绮吟堂
　　书堂虽不亟临凭偶坐吟懐必勃兴口过四中居一事戒斯实觉未之能
　　韵石淙
　　水别髙低必就下导流叠石即成音谁知渒闲淙处竟有成连云海心
　　启秀亭
　　假山也自有峯尖四柱峯头窄不嫌咫尺会心寜在逺一花一木亦中【平声】拈
　　戯咏柳絮
　　及节应时物尽同夏初柳絮自飞空方绵不足装衣用拟雪曾无利麦功落水似浮谁使泛沾泥难起旋成融雨霑多值轻盈日笑尔颠狂技欲穷【柳絮遇雨少风多必益甚今嵗雨多风少故云】
　　题汉玉糓璧
　　玉盘粟粒堆盈盈瑑以双螭圻堮擎缛纹隠含填星精漫言曾是出佳城何糓而非土所生
　　偶仿郑重达摩渡江并题以句
　　好风吹送大江横世界三千茎苇轻若说一花开五叶有人我夀者众【平声】生
　　微雨【四月初四日】
　　清晓布浓隂徘徊望不禁烟丝方见织檐溜旋【去声】闻斟其奈风来乍尽敺雨莫寻明知未致惜惜是我恒心
　　题邹一桂写生小册
　　蜜蜂蔷薇
　　裛露精神振风态半犹含萼半酣开不因香气枝头喷那得蜜蜂作阵来
　　文鱼水藻
　　色中【平声】看肉弗中烹緑藻清波任意行材不材间得所托濠梁别趣傲庄生
　　蛱蝶蓝雀花
　　蝶是真飞雀是假真原翾动假原花一齐写像画图里真假由来未大差
　　茨姑蜻蜒
　　飞来红翅依白朶照影偏宜入碧沦张处士还杜工部双题合撰总传神
　　游鱼落花
　　落英噞嘬恱游鳞那识无端减却春设以桃花源相【入声】拟此鱼便是武陵人
　　蝴蝶金丝荷
　　同荷名却弗居水是蝶身犹不姓韩大海眼惟述滕作花君子特异周观
　　飞蛾如意草【亦名紫花蒂丁】
　　是草依然有紫花丁星墙角受风斜飞蛾错认灯来扑无碍伤生为【去声】笼【上声】纱
　　锦荔支蚱蜢
　　化工造物何不有破瓠微虫意具生小幅收来各神肖底须叔向辨材呈
　　昆明湖雨泛
　　欲往香山数日居畅春敬
　　告出林闾眀湖顺路因乗舫恰喜正委如
　　防日作隂雨间【去声】零既欣既盼倚兰舲较于往嵗诚殊胜惟益求佳益靡寜
　　棼丝漠漠舫行行不觉行惟听棹声大似孤山往灵隠六桥侧畔雨中情
　　玉泉山色雾中藏乍见停舟到苑墙登陆传餐理章奏轻舆遵路破烟光
　　玉泉山西
　　细雨落犹宻山程近不遥吐齐麰麦穗润遍黍禾苗陌树嵗为长【上声】烟丝风与飘诗情及农况触目幸都饶
　　驻香山静宜园即事
　　有泉有石有云岚搆置还称入画堪一嵗无过来一度斯欣未觉抵斯慙林知夏到隂初宻花为春辞意尚婪细雨轻隂尘不作山蹊屧歩惬幽耽
　　栖云楼
　　此处此楼古每来先必来吟予欣俯仰憩众小徘徊溪水暗已长【上声】岩云卒未开优霑真是好嘱尔善栖哉
　　天池
　　细雨看不见入池原合流谁云据天半尚自仰峯头浅亦梳蒲藻寛非浴鹭鸥驰情到江左曾记有诗留【天池石壁为姑苏十六景之一】
　　来青轩
　　穹林髙下緑琼堆迥阁虚窓此日开把笔欲吟别有会浓青原自共人来
　　欢喜园
　　縁近清浄域名之欢喜园屋宇虽弗多静趣颇可论碪以为墙松栢以为门适自雨中来益觉润心源欢喜在农田而岂在风旛
　　超然堂
　　书堂据砐硪下企若半天数息始言到飘乎意欲仙今朝值细雨雨止緑润鲜仰眺恋峰云俯睋铺谷烟静室防髙处仍拟跻其巅
　　旷览台作歌
　　画家传六法留白为云山斯髙知其妙而不知所以妙乃今得扵雨后游山之偶遭散露砟硌聚藏寥窲【音巢】适兹时也则有敞台栖峻挺之嵺欲旷览乎千里又靉靅其忽交若隠若现既配藜之无定方悟造物孕万有而无不含包图以吟咏揣摩者惟应罢去黙笔槖与牋韬
　　碧峰馆
　　濯枝湔叶耸重重到馆开窓对碧峰似是青莲擎佛手分明有相示真宗
　　胜亭口号
　　山可终年不一游一游胜必合穷捜小亭黙黙领其要许掾还输有句留
　　静室
　　入山真静谧抚序正清和况是新雨过【去声】滋增净意多云林入图画野鸟胜笙歌似此防佳处一年才一过
　　碧云寺
　　韬光灵隠亦纡逺两寺似他一寺分【白居易韬光诗两寺由来一寺分兹用其意】香山适才游白社越岭便以至碧云忍草禅枝恒自在芝田花雨相氤氲坐我山房聊恱性岂从梵帙叅声闻
　　洗心亭
　　亭在波心心彻波去年此际觉无何楣檐四面皆题句却笑洗来心已多
　　试泉恱性山房
　　一墙之隔间入门觉幽致两树长春花红覆半亩地竹秋而弗秋泉试诚宜试乐此杯茗中偶寓烟霞意
　　题张宗苍山水
　　山房宛在宗苍画笔意峰姿气韵投欲问临泉两髙士起心分别此能不
　　晚晴
　　晚晴月露山里倍凄清竹埭声犹飒松窓影故横岩风凉不冷瀑水暗还明好雨欠优浃那无珎惜情
　　寳相寺
　　寳相辉真相防模肖五台山园原宻迩兰迳试寻来师利无言说花宫有实枚侧傍精舍在便与少延陪
　　妙逹轩口号
　　两株银杏千年古一所山轩三架清到此神心真妙逹不知孰佛孰众【平声】生
　　香林室
　　别室既清便无妨栖片刻始从峭蒨入疑自画图得扵何覔色空直宜冺语黙过雨众林香寜借优昙域
　　阅武
　　自葺实胜寺爰居健锐营铺敦恒借是开拓竟因成缅甸何无赖王师斯有征重臣奉命讨耆定贵先声
　　题正凝堂
　　一片波当面堪称正色凝山池弗易致云气以时兴阶影涵空暎岸痕过雨增垂堂虽不坐对镜若同澂
　　融神精舍
　　精舍云何致不同郁葱山色四邻通半间潇落来虽偶一晌希夷神与融
　　来芬阁
　　凿池中种藕缦回围廊腰循廊可登阁因以来芬标荷叶未出水荷花知尚遥无非得想像走笔当【去声】解嘲
　　畅风楼
　　何必雌雄宋玉材书帷芸帙一时开披襟底觉心神畅为是风从松入来
　　云岩书屋
　　书屋倚云岩超超迥不凡带前溪防滟峙背岭嶃嵒拓院苍松留【去声】安阶怪石劖缥缃随处有稽古一开函
　　夕雨
　　连朝云屡作入夕雨初零亟问亟生望时霏时复停屋中觉寒冷山外响雷霆乍鼔风威作倾听心不寜
　　夜雨【四月初十日】
　　风盛雨还盛欣疑有是乎四更止亦可五寸沃非诬檐响如闻瀑禾成拟速蒲劭农真幸彼勤政益钦吾
　　即事
