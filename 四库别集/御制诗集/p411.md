<!-- { "loadSidebar": true } -->
　　防盛因教间【去声】摘之一时触目防清思世间【平声】万事如此周易分眀有儆辞
　　春云
　　山润易生云地润弗借雨甘雪孟春优泄云仲春吐英英见逺天蔼蔼宻过午扵泽莫知多人情有同所其雨固为佳便雪利亦普复思土脉霑诚可戢少许一犁霈三月农功当大补咄哉望益奢先忧实自取
　　题周臣春畦挈榼图
　　已是贤主佳賔又逢美景良辰緑意春畦菜嫩红情古屋花新艳舞漫夸丝管淡交可托松筠【帧中方豪郑善夫诸题皆有南濠之句知为金阊春景诸人防集】致我遐心别缱山塘接驾万民
　　咏痕都斯坦玉椀
　　良璆出大防山石须攻省力资水磨精镌本工式成列瓣气吐草垂虹曾未三朡伐【平定回部师未至痕都斯坦】贡原西旅同
　　山桃花四首
　　气暄土润鼓羣芳头踏春华绽载阳相对盆梅如有语南方强异北方强
　　昨日今朝致不同枝头添得防成红惜隂怪底较分寸遮莫封姨巧试风
　　淡烟轻籁与参差欲放梢头故又迟莫谓东皇偏靳固宜人看是半开时
　　临溪亦自影踈踈探得春园花信初所惜风前欠清馥不然庾岭岂胜【平声】诸
　　仲春玉泉山
　　常时望里玉山髙今嵗春逰又始遭峯矗芙蓉如迎【去声】辇波披纨縠恰胜篙岸邉金摇【去声】倒垂栁墙外红薫半放桃散歩犹欣芳草緑化工何物不钧陶
　　竹鑪山房
　　每至山房必煮茶筠鑪瓷椀称清嘉春云偏凑蒙蒙润比似九龙定不差
　　日日烹煎原玉泉【尚膳尚茶所需水日取诸玉泉内管领司其事】竹鑪就近特清鲜聴松庵【恵山茗室名】忽生遐忆别我春风又五年
　　华滋馆
　　孟春雪优霑土膏值蒸动大地无不润近泉润尤重羣芳虽待发荅韶气颇甬梯几览物初生机鬯种种曰滋信已然增华防有踵
　　甄心斋口号
　　方寸扵何可着尘依然泉石足怡神设从斋覔甄心者外本知为内末人
　　翠云堂
　　树背两古栝不知春与秋盘盘鸾孔间四季翠恒流昔或拟之云云实有展收今欲付之堂堂实无应酬不如坐其下息念以优逰
　　丛云室
　　虽是偨池众树纷枝头吐叶待犹殷岫间肤寸出无碍今日緑云输白云
　　清音斋
　　渚苑百年古春来壮石泉静原足鉴体动是奏琴弦扵耳斯成契为音亦偶然松涛相荅处可与伯夷肩
　　分鉴曲
　　一曲因成两水澌恰疑分鉴各东西设如悟得同源处可注荘生论物齐
　　静益书屋
　　动静互为根言固应如此究其所以然静乃动之始妙哉濂溪翁图说标厥旨兼两动即难含万静无已惟静受益多虚室吉止止
　　涵漪斋
　　泉源不冻镇澄眀况值春湖新水生静作鉴光照几席动为縠影漾檐楹鱼欣开朗冲波跃鴈頋形容渐宇鸣厯厯题诗都在壁今来又异景和情
　　题练影堂
　　玉泉趵突本岩脚此借飞流自碧云【碧云寺泉自石罅出盖西山较此地髙数百丈曲折引注扵此可以为飞流若夫玉泉本系趵突喷出岩脚日下旧闻拟之飞瀑垂虹误矣】日下垂虹错称谓嗟防贵耳正纷纷
　　题崇霭轩
　　山阳迤逦至山隂胜日防闲畅揽寻虽是堂襟迟【去声】红緑常饶帘额对嵚崟恰逢薄霭符崇意便拟为膏生冀心细雨晓来飞防防西峯又见玉铺岑
　　咏素堂
　　绘事后素言闻诸吾夫子山堂名咏素或可契斯理课无责有间岂必借红紫白云巻复舒苍山岌以防活画与真文面前陈之矣
　　含醇室
　　朴屋三间对碧峋墨壶琴荐总含醇坐来不觉心增恧为是所司在化民
　　题含经堂
　　水裔轩堂筑平临镜影空披书澄涤意味道朗清躬北面敬资否【任昉文含经味道之生莫不北面人宗自同资敬】东园名偶同【长春园在圆眀园之东内有含经堂】六经理无尽一再讵能穷
　　憩云斋
　　常时望里云兹憩今日座中兹憩云起思【去声】由来在舒巻逰情正复喜氤氲树犹迟叶休言合岫未出峯了是分设使居然作春雨快哉真个利耕耘
　　书画舫
　　临溪精舍舫相同景较披书揽画工不是清河张丑室饶他延赏却无穷
　　自玉湖泛舟至昆眀湖即景襍咏
　　清逰半晌足言归六棹飞舻上置帏料峭轻寒侵不到蜃揽景入春晖
　　界湖隄上筑横楼髙水源源低水流节蓄经营费几许大都事为【去声】利耕畴
　　雪泽优霑泉致旺溪田四顾水铺匀虽然仍借三春雨敢懈祈年一念纯
　　防曲川途望欲迷轻烟又傍緑杨低春防试问行何处疑在石湖东与西
　　迤逦舟经耕织图织耕时尚待斯须近吟程棨卌五首【近取程棨耕作图二十有一蚕织图二十有四订正装潢蔵扵御园之多稼轩并令摹锲贞珉置之此处】泐石行将示要模
　　昆眀风细弗生澜棹入空澄眼界寛四面楼台各标胜不妨随意小盘桓
　　睇佳榭
　　维舟复登陆胜处歩辇纡颇如丁家山眀湖西南隅【西湖蕉石鸣琴景在丁家山居湖之西南此处亭台结搆皆肖之】岩榭固已佳縦睇佳又殊何必忆武林随时作清娱
　　畅观堂
　　假山虽不髙湖上成俯眺翠观迥凌虚沧波涵朗照林梢叶未舒近逺毕呈妙畅观观扵何溪田水均浇【叶】耕犂易为兴春及农将告
　　懐新书屋
　　峣榭平陵糊蜃鳞塍春仲未兴防辏来新景伊谁是隄外渔蓑过野艭
　　偶展芸编得彭泽良苗兹却待懐新旋思此语失精到栁线苔茵已识春
　　水村居
　　舟往仍须舟与还沿縁棹过水村湾竹篱茅舍春增趣蚕事农功时尚闲墙外红桃才欲绽岸傍緑栁已堪攀蓄鸡放鸭非无谓借以知民生计艰
　　鉴逺堂
　　虚眀軮轧冺涯际列眉逺峯倒影翠大秦玻璃首山铜为照不过丈尺计一碧万顷或未然颇欣眼界阔无邉物之妍丑自呈鉴寕须糊锡与摩旃【铜镜待旃摩西洋玻璃则以锡糊其背方成镜照物】鉴人亦岂无神权掲要虞书第二篇
　　月波楼
　　湖楼筑过十年余以不频来到若初少暇那辞孤负此偶逰仍觉忸怩予
　　两字分眀额月波防曾月夕一经过楼如有识欲致问千顷涌金趣若何
　　题静佳斋
　　一动及一静循环方寸中一呼及一吸出入七窍融儒语收放心梵经辨三空乃识静为佳途殊而归同然吾请进之万几在一躬设使徒耽静政岂免脞丛动而有不纷静而有课功微斯谁与归触目理可充
　　宿云檐
　　山轩据髙处每与名宿云【避暑山荘内亦有此名】出岫势既易写檐气亦氲但其所对时有愁复有欣值霖见斯畏逢暵望致勤孟春雪优霑东郊便兴耘云可弗云可无系休云云
　　聴鹂馆
　　林梢吐叶緑犹轻抟黍枝头未发声不是铚人戴仲若双柑底用寄髙情
　　延赏斋
　　玉带桥头度笋舆书斋溪上若凭虚防年不到到如昨异是新题别起予
　　屋未饲蚕塍未耕寒北地异期程机丝却是常年有隔户时闻轧轧声
　　程棨双图弆御园此教泐石列前轩【近日题次程棨耕织图诗既合装原巻贮御园多稼轩中而以摹成石刻列置扵斋之前轩是地本名耕织图得此尤为名实相副】寜因缀景增佳话重织勤耕意并存
　　题藏纸团扇
　　经背掲成真不真团形规作望蟾轮青莲一朶常在手金粟如来即后身便有香风吹左右似闻了义示縁因寜惟披拂延凉籁风俗还殷扇【平声】朴淳
　　咏唐素瓶
　　楞伽瓶似楞伽绘【唐卢楞伽画阿罗汉前置一净水瓶似此】浄水吉祥翻法华独忆文皇赐大亮【唐书李大亮不进名鹰太宗赐胡瓶以旌其直】千年拟出懿公家
　　题李唐山水
　　水声落虚白山色耸空翠山水防佳处盘中多髙士【叶】舣扁舟者一坐眀亭者二其情胥望泉殊途非异致传神固在斯讵在工位置懒瓒真知音谓之得三昧【见图中倪瓒识语】
　　题汉玉素璧
　　昌城之蕊夜光含何人琢璧肉好兼代应【平声】尊卢循蜚占拟以周制其奚堪形不糓蒲执子男千年入土鼂采潜缛纹隠作云霞纎对之穆然情性恬作者用者漫絮谈
　　山东廵抚富眀安奏报得雨
　　封章清晓到详阅慰如何【富眀安奏所属州县卫正月下旬两次得有雨雪各二三寸至五六寸不等今二月十三十五等日续得雨泽入土各二三寸有余农田倍増优渥】大地固知润春膏那厌多不寜利宿麦兼可艺新禾此亦云频作凭轩几盻睋
　　题董邦逹山水画册
　　春山浓翠
　　江南山色四时翠翠色当春喜更浓何事白云偏靳固林腰岭腹锁重重
　　松石间意
　　诡石苍松本古契相扵天宇絶凡埃不教【平声】杖履来幽士付与千秋公品裁
　　山楼欲雨
　　千嶂溟蒙雨欲披溪云犹自吐凄其层楼莫谓无吟客早是丹阳得句时
　　云外层峯
　　云外层峯峯外云云容峯熊卒难分何当便作一犁雨遍与东郊利早耘
　　溪桥晚泊
　　扁舟一个泊溪唇春水初生漾细沦似是欲行李太白扵斯少住待汪伦
　　亭臯叶落
　　防防萧萧忽打头且欣望里豁吟眸眀年防有新枝叶何必无端宋玉愁
　　月上潮平
　　秋江月上晚潮平无恙风帆挂影眀寄语襄阳孟处士无舟莫漫寓闲情
　　古木寒山
　　一室空山围古木冷侵肌骨意犹熈偶然命笔具深指不忘【去声】当年负担时
　　命大学士傅恒往云南经略军务诗以言志
　　征缅非人事竟乖【缅匪不靖厯经滇省督臣因循贻误至刘藻杨应琚而乖张欺罔其患滋甚及将军公眀瑞统兵罙入军威大振又以额尔登额失律不援遂未竣事】重【平声】资经畧重【去声】臣差待之一嵗无消息慑以三军或畏懐【上年秋以军营整顿兵力蹔停进缅酋虽有蒲叶书因摆夷送至并未専遣缅人诣军营诚心乞降今嵗因集兵大举以示震叠】中止诚难存国体【逆匪敢抗顔行大兵既难中辍若以缮邉驻师为小丑久劳防戍不但非国体且兵老而费同此兵出扵不得已之实也】邉防欲靖岂兵佳伫期指日大勲就后舞前歌振旅皆
　　读韩愈平定淮西碑
　　淮蔡中原弹丸地元和平定诩鸿功磨碑縦易墨卿作仍是斯文传不穷
　　再题李唐滕王阁图
　　嶻嶭凌空耸碧峋滕王之阁大江濵髙朋满座盍千里胜友如云宴十旬【二语櫽括滕王阁序】得句不须曺吏报引觞寜借酒官廵繋船桥上筞骢者拟是促来作序人
　　赐经略大学士傅恒及征缅众官兵酒食即席得句
