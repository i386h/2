<!-- { "loadSidebar": true } -->
　　从今父老不须悲詹事英名四海知汉室中兴呉楚破条侯元是绛侯儿
　　江上逢郑老
　　郑老形容今已衰江头相见涕涟洏自说琴书零落尽独余吹笛似桓伊
　　登阁追忆北山张道士
　　闲登髙阁看春雨忽忆空山听暮钟道士已随黄鹤去北山依旧白云封















　　海叟集巻四
　　海叟集原防
　　先司寇怡闲公守松日得袁海叟诗爱诵之后居东省托矩庵陈公校刋今逾廿余稔偶于南都又得叟全集观者谓宜重刻诜以板存手泽弗忍废因録遗别刻并藏家塾呜呼诗莫盛于杜至今无有号能选而敢易一字者海叟宗杜有大名于国初輙为选者遗其半暇尝校评未见集中之遗者果皆弗如选也然则诗安可以易选乎哉海叟风概详见矩庵崆峒二公序兹不赘嘉靖八年嵗次己丑秋七月丙午南京鸿胪寺署丞致仕刘诜防






