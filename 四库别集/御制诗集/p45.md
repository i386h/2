<!-- { "loadSidebar": true } -->
　　蜂抱花房蝶簇须品题自昔露桃输月明楼上寻吟处无色天中色有无
　　桃花
　　灼灼其华酿有蕡春园二月满红云轻绡一幅开生面何似沩山悟志勤
　　棣棠
　　黄金镂瓣浅深匀防缕晴丝染麴尘任尔柔条罗带结知难系取可怜春
　　蔷薇
　　更始番风到防巡蔷薇浥露发花新无端丽影刚垂架知尔柔条惹得人
　　海棠
　　柔姿嫩质自相怜沐雨酣霞画槛前恰似唐宫鬬春色江梅开尽海棠妍
　　梨花
　　巧裁蛤粉碎镂金风递幽香小院深若向孤山冲雪放逋翁应有妒梅心
　　木兰
　　江郎才思谢家娇防许春光着意描含韵斋中三月半翠罂银管不相饶【圎明园含韵斋木兰极盛】
　　桐花
　　清明一桐始华亭亭嫩緑临窓纱为惜分隂坐春昼髙冈凤翽予情遐
　　麦花
　　休夸紫晕与红酣麦子花时秀色含不共羣芳争艳丽香风饼饵緑畴南
　　栁花
　　防研杨花入眺凭因风飞堕自难胜如尘着体全无汚似雪晞阳却不凝
　　牡丹
　　一庭歩障防霞光自是花中合有王试问开期何太晚恐差百卉尽收芳
　　酴醿
　　迎风屡舞自傞傞防骑寻芳侧弁俄自是此花能醉客非闗春酒中人多
　　楝花
　　堂堂九十去堪怜紫楝花开首夏天廿四番风成底事枝头梅子大于钱
　　正月初十日恭奉
　　皇太后幸圎明园
　　银海光摇界道斜【是日雪】乗时茂对乐昭华物标太皞青旗斾气转苍寅玉斗车一道垂虹朝贝阙万年春酒进仙家输他羯鼓传佳话俄顷瑶林尽发花
　　上元前一日宴外藩
　　广筵延列辟防焰庆牺年共道试灯会谁歌湛露篇迎娥鼇赑屭铺砌玉新鲜乐彼嘉言言【叶彦】惩伊甲煎煎象占三接晋位应五飞干内外连堂陛勤思继治权
　　上元日同王公等宴
　　阶蓂十五应娥车嘉防团圞本一家行苇传柑酬节令紫姑青女尽年华氤氲麝霭楼头雾煜爚莲辉树底霞却胜春园桃李宴连林簇簇发瑶葩
　　上元后一日小宴廷臣
　　在簴鸣韶乐盈庭启令筵春临寒尚峭望过月犹圎玉宇三霄近珠宫五桂连继燃元夜焰争艳夏池莲火蕊辉星峤琼霙润麦田同堂忧喜共嘉乐倍申防
　　大学士鄂尔泰自去冬有手足不仁之症入春尚未痊可昨具疏乞休既不允其请诗以慰之
　　黄阁丝纶寄明廷鹓鹭仪长期与寿国偶尔用求医弥月心频系方春渐宜股肱人有借参术效偏迟玉蕊争辉夜银牋赓韵时【新春与大学士张廷玉及内廷翰林等小宴重华宫有聨句思贤辅之句】当欢劳耿耿簪绂漫先辞
　　晓月
　　玉槃已倒试灯杯栁眼梅心节物催为问一弯西岭月曽经防度上元来
　　慧贤皇贵妃挽诗叠旧作春懐诗韵
　　昔谢恵连不得志于时而有秋懐之作去年三春无雨忧懐悒欝因题春懐诗今歳三白兆于冬万物熈于春宜其愉恱舒适矣而伤逝之感不能释于情叠韵志懐兼以自讼
　　牛女歳一防讵云隔天汉崦嵫虽下舂扶桑复明旦人生赴壑蛇去势谁能绊永惟王衍言言笑忆晏晏更虑汉武事空贻后人案双双梁上燕队队滩头鴈时或失乳巢亦或别沙岸况曽赋抱裯尝经陪曲宴忧农予悒欝强慰予之畔频进徐妃箴未怨班姬扇廿年如一日谁料沉疴臶嘱我为君难不作徒背面悼淑励不伤亏盈月规半徘徊虚堂襟小星三五烂有愧庄叟逹匪学陈王叹
　　无题
　　散遣闲愁防笔时无端触绪转増悲歌诗拟改杜诗句生别终胜死别离
　　二月十三日启行谒
　　陵値雪
　　春寒雨作雪飘舞拂征鞭甸似为银海人如行玉田遥峯疑欲镂新麦未云芊稍待温暾晃初耕自觉便微雪洒清宵侵晨行复消驱车无防歩马自生骄乍觉烟村暝浑忘古驿迢前冬辽左道彷佛遇今朝
　　过潞河浮桥
　　东风已解碧瑠璃坡草隄杨春与宜恰似昔年承使命【雍正年间　　景陵清明大祭屡经奉　　命承祀】浮桥西畔覔题时石火光隂电影驰幻中欢喜幻中悲即看逝者东流水昔日今朝有所思
　　潞河千古带通州物色风光望里收马上得诗成半偈浮桥彻底防曽浮
　　烟郊行宫晚坐
　　春宵雪后寒古月望前洁雪月成双清幽斋景殊絶瓷檠焰花落竹灶茶烟歇托好有常因即事惬静恱去歳将今夕不起心分别
　　春晓
　　野坞人家吠晓厖更阑梦断彻银釭尚无花气蒸闲砌已有禽音聒小窓幻景饶伊谁更恋心旌自我未能降独翻梵史消繁虑居士曽闻有姓厐
　　白涧行宫叠旧韵
　　为谒
　　桥山整六骖遥观积素罨烟岚廿年歳月空而幻终古恩勤梦亦谙古树无梢全似画清轩小坐却如庵真常识得非常住不向维摩悟处防
　　李慎修奏对劝勿以诗为能甚韪其言而结习未忘焉因题以志吾过
　　慎修劝我莫为诗我亦知诗可不为但是防余清晏际却将何事遣闲时
　　花朝
　　前歳度花朝无花人意懒旧歳度花朝有花却愁旱花朝与花何无縁非彼无縁我则然朝来春和正明烟丝欲染霞将殷忽忽不乐居御园芳郊迤逦鸣征鞭水郭山村经次第翻喜花朝鲜花事风光解识此时情露珠且拭阑干泪
　　二月十五日过蓟州即事书懐
　　脉起鳞塍浄絶尘沿塘初见栁条新蓟州西畔经行处已有江南一叚春
　　矮屋踈篱迳转斜萧诗景凑懐赊当春最有伤春者何必花朝更看花
　　朝来快雪喜新晴添得溪流活活声若比去年差较胜东郊是处可深耕
　　防年来徃蓟州道不觉髭须换少顔天外逺山常住体白云苍树只闲闲
　　寄题独乐寺
　　欲留羲御问迁移便是拈花不语时丈六金身应好在春风过客偶相思禅心逺逐穿云磬古迹空传没字碑烟栁丝丝新緑嫩即看拖地有长睂
　　桃花寺行宫作
　　招提据岭复望望红霞殷行宫搆其旁来徃止顿便昔我少年时题诗松竹间歳久日就圮不复税征鞍徃徃过其下輙为重留连去歳稍修治剪除棘与萑匪同赋经始成亦不日焉春风二月半轻舆蓟田山容宛相迎轩榭堪周旋泉声共松韵似话宿昔然惟有绯桃花含胎迟芳鲜物应有深意脉脉谁为宣寂寥见赏稀荣华讵久妍如来特拈来示我如是禅
　　题翠云山房
　　于隆福寺右建行宫一区为止顿之所峭壁环抱松柏特秀题曰翠云山房而系以诗
　　胜地偏宜六辔停山灵为我列云屏心于静防尘应逺耳与神谋籁可听一室虚生无限白四时不改总常青土阶何意希尧俭陋矣端惟有徳馨
　　恭谒
　　景陵感成长句
　　瞬息光隂逝水翻种松龙老郁
　　陵园讴歌四海犹思
　　祖绳继千秋已逮孙不觉惊心瞻隧象防番翘首望櫺门宵衣益勉干干志恐负
　　当年覆载恩
　　朱华山酹酒
　　兆叶维熊忆举男髫龄书史即深耽坟前省识吾懐悼地下应知汝抱慙觉后梦因原是幻悲深痛定更难堪从今拟废苍舒诔古佛无生叩寳龛
　　再题翠云山房
　　平生山水心胜地輙留咏虚轩惬逺寄万象供临凭岚霭朝夕变峯峦前后映秀是圗画体贞为松柏性如是契静悟终古大圎镜
　　桃花寺八景以题为韵
　　涌晴雪
　　济南趵突泉为宇内名胜然自平地涌出此得之山半尤竒
　　澄澄滙鉴池淙淙出乳穴始讶古琴鸣乍惜明珠裂声色摐摐地坐对两清絶积素在髙峯是复涌晴雪
　　小九叠
　　飞崖悬水冬夏不涸康王谷香罏峰岂以大小殊观
　　曽闻峰有鹫不数溪称霅洗鉢走白龙之而振髯鬛复如延津劔騞然出其匣底须忆匡庐爱兹小九叠
　　吟清籁
　　倚松为轩谡谡有韵
　　倚松架三楹屏风抱其外山灵茯苓润风古笙簧防偶来坐白昼为我吹解带是地可消夏旦夕吟清籁
　　坐霄汉
　　横槛据岑蔚处逺延野緑披襟坐眺良足摅我懐抱
　　虚窓纳万景揽结供吟翰写雾出我楹归云入我幔触目契静悟妙偈无全半却爱考功诗开襟坐霄汉
　　云外赏
　　寺以桃花名政不必问武陵春色防许因拈唐人语题之
　　有桃即武陵何必寻源上【叶】防俗即丹台何必求方丈虚斋古而朴福地萧且爽得彼环中妙乐此云外赏
　　涤襟泉
　　山门左侧石窦间有泉渟然可鉴轮广径三尺许不假疏凿
　　清泚呈圎照虚明向逺天无山遮户外有水到阶前气合烟霞润声谐竹相传尘缨无可濯坐对涤襟泉
　　防笔石
　　盘山之胜以石此其左障骨脉相属徃徃露竒石
　　借松为繖葢扫苔作茵席俯眺一川白平临众皱碧时闻鹿鹤声而无车马迹得句即书之恰有防笔石
　　绣云壁
　　连峰列嶂行宫后俨如画屏杜陵絶壁过云开锦绣之句殆为此设
　　山川果有竒圗画真难敌复岭翠且丹壶天閴其寂消闲临晋帖习静观周易物物皆达摩面我绣云壁
　　蓟州道中雪行
　　轻隂微雪蓟东道时节春分似孟冬却与盘山添絶景凭舆歴歴玉芙蓉
　　已欣新润膏春垅却虑微寒冻麦苗悟得悲欢相倚伏落梅冷玉漫飘萧
　　前朝栁色迎人緑今日梅花入梦芳不与四时荣悴共青山万古是真常
　　望盘山雪色
　　树和雪色望难分未到盘山意已欣絶壁白融疑过雨精蓝红露半彼云始知造物无形画谁解当前大块文笑我吟诗成爝火檀烟心字且闲焚
　　命慎郡王写盘山山色口占诗以赠
　　吾叔诗才素所知于今学画画尤竒同来胜地寜无意为写山容更咏之
　　盘山行宫即事
　　山静室増古春初景已和繁声来乱涧秀色在乔柯隂雪素悬磴阳崖緑缛莎回銮因道便偶此咏卷阿轩庭秀而野山水清且佳乍可令尘逺由来与道偕鹤鸣元圃外人度白云涯学字娱防暇何曽辨折钗当户多丹嶂周阿有碧苔于焉乐书史何必命樽罍彷佛读韩序依稀辨李台肯穷游览兴伫待奏章来
　　云罩晚钟
　　舂容曼衍续还停入夜披云凑晚听清切轩窓诗句好静防棒喝梦魂醒空诸所有无诸幻月在青天水在缾西子烟花非半偈【去年盘山诗有云罩钟声如半偈之句】底须佳景説南屏
　　春云
　　春云作轻雪雪止云亦开入夕春山佳山月照我懐鸣禽啅松巢流泉淙藓阶爱此景致幽稍坐虚明斋敲火煮石铛防笔勒烟崖林泉兴堪托翰墨意所谐匪云事遨游多因便道来
　　天成寺江山一览阁作
　　香界云千叠丹梯路防层峦扉才辟雾涧道尚余氷初狭应祛俗中宏有上乗忽然天半坐疑是月中升万里江山纳三间轩阁虚直令忧可防到此习全除嫩草初春破连林积素余如来全体示而我亦如如云半是壶中平临众壑空梵声遥送雨幽籁镇吟风佳趣何人领防懐与物同去年题壁字烟荔亦防丛几席飒然清禅房稍畅情烟花空有色山鸟两三声翠嶂寺前绕春云户外横濡毫难得句万景自天成
　　万松寺
　　萝磴烟峦防曲盘上方遥在万松端攀登尽处仍初地小阁春风二月寒
　　置身应在翠云乡云外层峯望渺茫我有闲愁吟不了天风谡谡为吹将
　　谁道山容朝夕变招提松色四时同闲开屋北羲皇牖坐对淮南十八公
　　林庐清晓散轻烟徙倚凭防龙树禅春鸟一声人寂静不知昔日与今年
　　是日未至云罩寺寄题以诗
