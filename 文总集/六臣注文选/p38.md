<!-- { "loadSidebar": true } -->
　　【万国相比则呉蜀犹丑人小阜魏犹子都方壶】且魏土者毕昴之所应虞夏之余人先王之桑梓列圣之遗尘考之四隈则八埏【延】之中测之寒暑则霜露所钧【五臣作均】卜偃前识而赏其隆吴札听歌而美其风虽则衰代而盛徳形于管虽逾千祀而懐旧蕴于遐年【刘曰诗谱云魏地毕昴之分野虞舜及禹所都之地在禹贡冀州雷首之北析城之西周以封同姓其后晋献公灭魏以封大夫毕万在晋之南河曲故其诗云彼汾一曲寘之河之干隈犹隅也邹衍曰四隈不静司马相如封禅文曰下泝八埏国语曰卜偃云魏大名也以是始赏天啓之矣　善曰诗曰惟桑与梓必恭敬止王逸楚辞注曰考校也周礼曰以土圭测日影以求地中日南多暑日北多寒礼记曰日月所照霜露所坠左传史赵曰盛徳必百世祀吴越春秋乐师曰君主之徳可记之于管毛诗序曰懐其旧俗方言曰蕴积也　济曰舜都平阳禹都安邑皆冀州界故曰虞夏余人先王列圣则舜禹也翰曰八埏八方也言考之四隅则为八方之中央也测之寒暑则霜露之所均被言处天地之中也卜偃晋】
