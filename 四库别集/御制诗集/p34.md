<!-- { "loadSidebar": true } -->
　　地近扶桒海日腾千峰晓翠罨崚嶒崇髙毎廑因时惕那更云山着意登
　　重阳日侍
　　皇太后宴
　　野卉临风防绮鲜何湏金盏与金钱福凝东海増芝算酒进南山作菊筵圆盖无心常煦妪广原纵目正芊绵长承
　　慈训铭心所用九时乗倍体干
　　登髙何用上层楼顶低临万树头令节恰欣归沛里当年曽此俯齐州青螺晓霭迎
　　仙跸赤羽金飔猎防斿防惬称觞无限意凭将山海为添筹
　　射虎行
　　郁葱万木森亏蔽豁开大泽天无际朝岚忽卷崿烟树色山光鬪苍翠初来沛里拜
　　桥山便涂较猎遵
　　先制雁行两翼围宻合貔旅八旗各标帜泰平乆经息兵革进退令习军事日未移时肩已倦他他饶获麋类乍见白额出林丛鼻头出火人思刺期门佽飞骤骅骝驱之草浅平川地四围重排雪锋鎗负嵎空忆难廻避唐弓夏箭出櫜鞬命中已决眈眈眦讵与汉将思争勇歴艰
　　祖训期无愧耳食书生未目覩横议渉险鲜防备我笑羽林备过多壹发于莵却先毙
　　对月思唐太宗辽城望月事即用其韵
　　陇得复望蜀徴去尚存碣谁能效舜阶缤纷干羽缀今月犹古月千秋何盈缺壮志想当年萋萋烟草结情因寥宇寄光向踈林灭
　　秋狝
　　秋狝因农隙讲事古今同由来武备重况在邠与丰我来拜
　　鼎湖便途阅军容桓桓佽飞士一一皆骁防负嵎手赤虎失林足苍熊雁落夏服箭月满乌弓奚夸云梦泽不数长杨宫霜防广原白日射灌木红辨别三等杀颁赐万夫充维此鹰扬侣当年佐战攻止戈今宴安敢忘走马风
　　望叶赫旧墟
　　敬惟我
　　太祖髙皇帝以十三戎甲奋迹于此复讐服众遂成王
　　业谨赋其事以示来许
　　寒盟由彼义何甘甲士当时祗十三自是
　　天心歆
　　日角防曽虎旅借犀函折冲底用称韩信决防无湏聴耿弇
　　创业艰辛千古独垂衣敢恃面临南
　　花园
　　英莪门外猎塲中有芍药二丛虽过花时而柯叶犹森鬰可观盖百年外物也土人因名其地曰花园经过吟览因以命题
　　緐柯露华蟠根托山隈我来非花时尚想临风开逈异京洛种岂作溱洧才森然二古丛不知何年栽疑是彼女夷爱此髙崔嵬玉手撷云锦移之自蓬莱野人亦珎重时时膏壤培防以朱木栏奚惧狼与豺乃知天地化颇赖人成裁荏苒忆韶华俯仰防条枚只宜铺玉牋安用命金罍
　　冷
　　山容留夜雪途景变朝寒莎坂全融白枫林尽陨丹吟庭无道韫卧地有袁安独喜占农好来牟隔嵗看
　　入英莪门
　　霓旌摇曵晓曦明故国人人喜气迎三月闗山征辔逺而今屈指到兴京
　　区分只用栁条邉堪作金汤巩万年不似秦皇闗竟海空留遗迹障幽燕
　　山程野驿日侵寻涧水瀍桒入眺临南去盛京知不逺凤凰楼阁五云深
　　静夜焚香
　　甲煎何湏计乗烧蛟炉小炷篆烟销帋牕书案原无异颇有征人怨冷宵





　　御制诗初集巻十七
　　钦定四库全书
　　御制诗初集卷十八
　　古今体六十九首【癸亥七】
　　兴京
　　姬室于豳日炎刘起沛时
　　一人方缔造四海遂为基皇防犹然在臯门尚可思屏藩堪示固宫室不言卑徃者争防际同归
　　出众姿秋风经故国膏雨遍新陂父老迎鸾驭材官卫羽旗初来尤切切欲去更迟迟言念
　　皇图缵端维
　　厚徳垂凛乎同驭朽告我后人知
　　即事
　　广陌防霜华山气日作冷征人盻晓乌偏觉迟东岭朝岚忽豁开千林淡烟景渐闻鸡犬鸣知逺沙漠境穂堆圃场烟火富闾井百年休养久烽销夜无警每懐唐帝言惕若发深省
　　谒显佑宫
　　翠华临故里琳宇谒仙宫叠嶂排云上遥岑列柱崇升馨昭
　　圣敬垂贶仰
　　圆穹廓我邠岐业贻兹镐雒功有星皆拱北无水不朝东绳
　　武颙然念祈
　　天惕若衷式瞻当太乙俯眺揽厐鸿渺渺承
　　堂构干干倍省躬
　　萨尔浒
　　太祖髙皇帝以五百人破明数十万众实王业之基也铁背山头殱杜松
　　手麾黄钺振军锋于今四海无征战留得艰难缔造踪
　　防谒
　　永陵
　　追王传前籍
　　遗庥逮后昆髙山瞻彼作徳水溯兹源疆理兴家室星辰卫
　　庙垣几多瓞感挥泪洒寒原
　　防谒
　　福陵
　　草昧起英雄
　　维皇乃眷东风云龙虎防日月海天中
　　帝业千年巩
　　山陵万古崇永维无竞烈继序矢深衷
　　防谒
　　昭陵
　　早是天歆汉何曽鹿逐秦百年经五世一垒岂三旬太室蒸尝永
　　元宫松柏新绍庭懐积悃展拜此时申
　　谒
　　陵礼毕车驾入盛京得七言排律十四韵
　　羣山万壑摠朝东王气为龙镇鬰葱白水夀邱名不减作丰迁镐事应同
　　当时提剑安黔首此日垂衣逮藐躬延伫关山千里外每懐瞻拜八年中商飔送爽清驰道叠嶂排青列逺空上将随车金防名王执辔玉珑行宫视膳邀慈豫故国旋舆仰
　　祖功只为上
　　陵思马鬛岂縁校猎赋车攻六飞因幸兴王里百辟咸朝庆善宫讶许称觞来故老不教警跸骇新丰葛灯绡帐犹余俭执豕酌匏许献华曜景中鸾扇动若非烟里鸭香融孕虞育夏
　　天心眷笃祜依京
　　帝谓通万禩皇清绵寳祚扶桑初日海门红
　　谒景佑宫
　　松阴屏息叩金除庙貌防瞻色相如天与人归神自佑春风秋月殿常虚龙蛇瀖濩蟠横壁云雾烟煴写倒蕖我久无心陈罪福祈年还庆旐维旟
　　赐奉天将军额洛图
　　留都开幕府抚镇更旬宣古重维桒地今成秉礼防扈陪依豹尾晋谒领鹓聨大树甘棠并芳声莫让前
　　御崇政殿
　　碧海曈昽晓日升金猊风静瑞烟腾元孙黼扆兹重御列祖威灵实式凭
　　六世继绳惟敬畏百年含煦被黎蒸守成开创何难易只有忧勤与日增
　　阅武
　　久放华山马重观辽海兵由来称子弟坐可靖鲵鲸万队风从虎三军旭耀旌威声振地堮壮气指天枨此日虽无战当年亦有征金瓯方主鬯惕若凛持盈
　　乾隆八年秋朕奉
　　皇太后防谒
　　祖陵还至盛京受朝锡宴夫汉髙过沛而歌大风情至
　　斯动直已陈徳况予小子觐扬
　　光烈能无言之不足而长言之哉爰作世徳舞辞十章
　　章八句
　　粤昔造清匪人伊
　　天天女降思长白闼门【叶】是生我
　　祖我弗敢名叶廼继廼承逮我元孙【叶一章】
　　元孙累叶维
　　祖之思我西云来我心东依厯兹故土仰溯
　　始谋【叶】皇涧过涧缔此丕基【二章】
　　于赫
　　太祖肇命兴京哈逹辉发数渝厥盟如龙田见有虎风生戎甲十三王业以兴【三章】
　　爰度爰迁拓此沈阳方城周池
　　太室明堂不寜不灵匪居匪康事异放桀何心底商【四章】丕承
　　太宗允扬前烈倬彼松山明戈耀雪以寡敌众杵漂流血惜无故老为余详说【五章】
　　余来故邦瞻仰
　　桥山慰我追思梦寐之间崇政清寜载启南轩华而不侈巩哉孔安【六章】
　　维我
　　祖宗钦
　　天敬
　　神执豕酌匏咸秩无文帷幔再张樽俎重陈弗渝弗替遵我
　　先民【七章】
　　先民宅兹载色载笑今我来思
　　圣日俯照爵我周亲荩臣并召亦有嘉賔欢言同乐【叶八章】
　　懿兹东土允惟天府土厚水深周原膴膴南阳父老于是道古有登其歌有升其舞【九章】
　　我歌既奏我舞亦陈故家遗俗曷敢弗因浑灏淳休被于无垠勿替引之告我后人【十章】
　　酹克勤郡王园寝
　　开国承家日于藩夹辅资一时扶王业四海定丕基懿徳书金匮佳城奠玉巵银潢天共逺百世笃宗支
　　酹功臣额亦都墓
　　坐享八纮泰寜忘百战功佐周曽有望兴汉不徒冯金简香生绿椒浆玉泻红荩臣陪祀事式绍乃家风
　　实胜寺
　　得禾周名书获鼎汉纪年是寺称实胜其事犹可传明兵十三万水陆数道连志曽期破釡言已侈投鞭弱妇实懐惧壮士难夺坚
　　文祖处以暇旋命彭与韩坦然逸待劳乃在松山间破竹迎刄解谁能抗师顔诸路一时败困兽遇秋畋从此威天下燕京数徃还剏寺肇锡名用以示弗谖我来歩上方晶阳空宇悬百年父老希所闻乃传言
　　文庙
　　我
　　太宗文皇帝初定大业即尊儒重道释奠
　　孔子以四子配并立文馆译书史于翔凤阁实肇国家万年有道之长也
　　辟雍时尚属鞬櫜过鲁空传祀太牢更歩故宫翔凤阁彬彬羣彦想分曺
　　开国佐运勲臣武勲王扬古里直义公费英东宏毅公额亦都墓在
　　二陵之间松楸相望犹见当日
　　君臣相得之概感而赋此
　　虖池麦饭共艰辛想像
　　当年鱼水亲何必大风思猛士林林扈跸有宗臣
　　望千山
　　我闻古来称奥区必有名山为作镇况兹辽阳实天府羲经已兆帝出震长白巫闾众所瞻千山亦复髙千仭设在晋郊鲁甸间太华泰岱应齐峻我来谯邑揽形胜南望防岏暎青润朝岚夕霭俨相接峦光峰态如堪引龙泉祖樾久闻名灵迹相传半疑信何时长啸眺沧海【据盛京通志千山香岩寺中有仙人台俯瞰沧海如布几席云】千仭冈头衣始振
　　辽阳懐古
　　唐宗战垒久成空管邴曽闻度海东只有千年华表鹤时看来徃白云中
　　示盛京留守诸臣
　　宅洛名惟旧迁邠地岂新维屏思保障体国在安民业拟苞桑固风期丰芑淳入疆懐有庆述职慰时廵
　　朝鲜陪臣来接
　　辽左陪京巩防瀍维藩作翰逮朝鲜来賔讵是予诚格奉朔遐思
　　祖化宣讶许迎銮瞻虎卫还教入宴接鹓聨徳绥武靖文皇业万亿斯年防海堧
　　常寜寺
　　兰若静朝晖苔侵碑篆古泠泠水到堦落落松当戸龙鳞俨欲张虬枝自撑拄谯邑多古迹爱此琳宫宇依稀梵呗声彷佛天花雨意香叅即离静室坐久许适然获常寜顿忘安心所
　　防瞻
　　太祖髙皇帝所贻甲胄
　　武库三曽器龙楼十袭缇千年过合甲七属鄙函犀仰烈诚天授思艰敢志携防关为近户安恃一丸泥
　　防瞻
　　太宗文皇帝所御弧矢
　　青茎如古直觪角到今坚不禁秋霜感遐思寳月悬比和经
　　手御似训作心传挞伐前猷在居歆总赖
　　天
　　昭陵石马歌
　　在昔穆王八骏追云霞耄荒防返天之涯太乙况汉天马来乐府曽闻产渥洼勤劳血汗事何有雌黄徒惹诗人口不如汉文却受千里驹吉行五十符阳九周家岐渭始勤农我朝三韩奋迹实弯弓由来受命虽有异艰难创业多齐踪
　　太宗马上得天下房驷星辉天锡嘏【叶】大白小白协安吉【故老云　　昭陵前石马一名大白一名小白盖文皇帝所御也　　文皇帝体丰而铠重乗小白日行百里乗大白祗能行五十里云】至今立仗
　　昭陵贻石马遐思我
　　祖如唐宗陵园庙先后同汗趋尝传杜甫句阐扬光烈千秋隆六御今年来故里贞观遗迹余荒垒【唐垒在广寜县城东南相传唐太宗征髙丽驻兵之所】
　　文皇曽亦讨寒盟【谨案　　昭陵神功圣徳碑云天聪二年以朝鲜毁盟讨之防其都载飞舸于车凌江华岛李倧自缚请为臣释之还并归其俘获】乗此双龙渡浿水文绥武服为藩屏万年正朔奉永清不似李唐东征悔失计仆碑重建思魏徴
　　大政殿
　　臯门耸百寻朶殿郁森沉国政闻周度
