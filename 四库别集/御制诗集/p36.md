<!-- { "loadSidebar": true } -->
　　岝防羣峰玊笋攅翠微佳色入凭观疎林蔽芾迷归鸟犹带当年战气寒
　　聨鶱银凤自飞来独峙朝阳霁景开古戍黄芜嘶马去题诗遥寄白云隈
　　每逢咏雪兴偏豪况对嶤峰积翠高此日萧闲供白战曩时辛苦忆黄旄
　　闻京师于十月初四日得雪喜而有作
　　六出先时嘉【是月七日方交小雪节】占年喜未涯同时真是异【是日驻跸广宁道中离京千有余里而普霑三白之瑞诚　　天恩之浩荡也】千里讵为遐积素行行看新寒旋旋加遥思上林苑无树不生花
　　吕翁山
　　所过连山塔山皆我
　　太宗文皇帝用武之地而吕翁山则生擒洪承畴处也葢有明末季骤加辽饷至八百余万竭天下之力奉东北一隅未收片甲之用而兵食两诎人民离畔我
　　太祖髙皇帝一举萨尔浒而辽左之业成
　　太宗文皇帝再举吕翁山而闗西之势定今因叩谒祖陵亲履其地思经营草昧之艰难爰恭纪其事以示
　　来许俾念
　　祖宗得天下之不易益励守成之志亦以举其殷鉴明
　　之鹿亡其必有所以失之之故也
　　连山相接塔山峰沟濠壁堑凡几重以守则固以战胜将以勇气吞辽东増募戍卒号百万重臣经略操铁劵朝拜恩命暮缧绁举棋不定曽无算监军意气壮且豪凌驾朝士如儿曹绵山亘海排铁骑谓当唾手成勲劳太宗从容处以暇精兵已伏杏山下金支五色云上蟠明卒望见魂惊怕奔走御侮多英贤投石超距众闲闲君臣一徳功乃建人心既单必格
　　天彼志离兮我志合如枯易摧朽易拉不数唐帝美良川只今战气犹森飒陆血漂杵海尸浮乗潮鴈鹜随波鸥一时破竹十三万伤我十人厮卒俦清流闗侧擒皇甫煌煌大业开疆土河山带砺酬勲庸于铄云龙与风虎乃知
　　皇天惟徳亲
　　桓桓谟烈告后人従来守成事不易殷鉴应思鹿失秦交则为泰塞则否九重宴安岂宜恃不见吕翁山畔上将降犹设椒浆奠忠
　　宁逺道中作
　　朝暾晃文轩峰色罨平楚行行破冷烟溪村复山墅汤池尚温滑首山亦岖峿城中梵刹伙丰碑何林树摩挱认蝌蚪徃迹犹堪覩胜国此雄镇建牙开幕府借彼梵王力保此辽西土民怨曾不知佞佛嗟何补
　　姜女祠
　　山海闗外数里姜女祠在焉祠前土邱为姜女坟望夫石在其侧俗传姜女为杞梁妻始皇时因哭其夫而崩长城今山西潞安直古北口并此处皆有姜女祠攷杞梁之事见于左传孟子非始皇时人可知即列女传载有崩城之説亦无长城实据也然其节义有可尚者故题以诗并识其梗概焉
　　凄风秃树吼斜阳尚作悲声吊国殇千古无心夸节义一身有死为纲常由来此日称姜女尽道当年哭杞梁长见秉彛公懿好讹传是处也何妨
　　山海闗恭依
　　皇祖圣祖仁皇帝元韵
　　取豫严扄钥思防拓海边耕桑三辅接形胜两京连羽卫初冬度期门晓漏传
　　桥山瞻此日
　　龙步想当年列巘余晴雪遥林散曙烟迎眸浑似画抚序正为权事异丸封谷心期舟济川拳拳思在徳大训更昭然【在徳诚非易临风更慨然　　皇祖诗句也】
　　登澄海楼望海之作
　　轣辘金轩展祀旋偶临杰阁眺奫潫漫言此后难为水试望当前不辨天秦帝闗存终失鹿汉皇舟阻未成仙拟征坎部留吟句只恐雕龙让广川
　　古松謡
　　古松岳岳如髙轩下临陡涧盘其根大椿八千谁则见散木故夀理或然茏葱疑有丁甲防特立岂共羲娥奔液实堪充不死药老质故应短万年偓佺遗尧尧不食掉头长笑无仙縁同时食者三百嵗至今安在惟尧存
　　再题澄海楼壁
　　我有一勺水泻为东沧溟无今亦无古不减亦不盈腊雪难为白秋旻差共青百川归茹纳习坎惟心亨却咲祖龙痴鞭石求蓬瀛谁能忘天倪与汝共濯清
　　澄海楼聨句
　　乾隆八年十月十六日自盛京蒇事还京道入榆闗登澄海楼望海雪霁千峰波明万顷天容海色洵属竒观时张照梁诗正侍従因与聨句凡字画涉水部者概不用仿欧阳脩咏雪禁体也
　　【御制】康回昔凭怒使地东南倾太始本无始
　　常盈是不盈双丸出其里元气皷为营岛屿藐拳石【臣张照】
　　【御制】轩楼敞绣甍巃疑贝阙彷佛见瑶京鞭石桥终断嘘烟市乍更星槎何处转鼇柱若为擎邈矣端倪豁【臣梁诗正】
　　【御制】雄哉气象峥禹功思四载秦业剰孤城万壑朝宗此纎珠茹纳并由来无寸土亘古只空明直上到天险【臣张照】
　　【御制】横陈据地掁目迷光皛浩耳骇声砰轰精卫填难尽长虹驾可成三壶逺萦带重岙销飞鲸赋羡木华博【臣梁诗正】
　　【御制】吟推玊局英平铺厯刼雪喜遇初冬晴望叹曾闻若来逰谁逐蜻内光含煜煜隂火凉荧荧絶域随风达【臣张照】
　　【御制】方诸应月呈坎重不失信天一乃居贞比乐韶观止如山圣景行空传香象踏谬执窄蠡评有以谦能受【臣梁诗正】
　　【御制】虗将白自生苞干恢度量吐日焕晶莹永奠寰区宴仙乡底问程
　　夷齐庙
　　卢龙孤竹城夷齐庙在焉史称夷齐耻食周粟饿死首阳诗云采苓采苓首阳之巅防谓在河南蒲坂而荘子则曰首阳山在岐山西北曺大家云在陇西元和郡国志谓首阳山在河南偃师说文又谓在辽西则是首阳凡五各有证据而其为夷齐饿死之处则一也将孰之従惟辽史所载营州隣海军下刺史本商孤竹国今之卢龙即辽营州地也尔雅所举孤竹北户注谓孤竹在北周时幅员不广其以此处为极北固宜然则説文所谓首阳山在辽西者此为近之殆以诗在唐风而叩马而谏当武王伐纣之时由是岐陇蒲偃皆附防其説耳夫夷齐清风在天下何处非首阳岂争疆域乎冕旒而墨胎以祀者尤非其志因系以诗而考其説如此
　　轩冕泥涂是本肠肯容儒雅汚冠裳薇苓依旧西山岵顽懦羞登夫子堂只为心慙踪异武敢将口实罪归汤岂争陇右还蒲左天下清风尽首阳
　　题近稿
　　帐殿朝吟复暮研肯将玩愒度芳年行程百日五千里消得衡阳纸数篇
　　渡滦河
　　清跸转辰斿霜华画防浮初冬廻帝里千古此滦州揽景目难给题诗兴辄留偏凉汀畔水待我再凭流【偏凉汀为滦州佳胜碑题甚伙适因回程少暇未得游厯云】
　　晓过玊田县
　　朱鸟蔵轮际凉蟾防影时疎星尚寥亮曙色已晞熙野水明寒渡村烟荡晓炊蓝田非此地种玊复伊谁【捜神记载有羊公笃孝父母无终山山髙无水作义浆于山下有人就饮遗以石子一升使于有石处种之徐氏者有女羊公往求之徐氏索白璧一双为奠羊公至种玉处得白璧五双徐氏大惊妻以女焉玊田名县以此】
　　过贤渠荘望盘山
　　马上看山色犹记登临美他年视今朝何以异乎此
　　将至京作
　　曈昽晴旭丽华旗展谒回銮奉
　　圣慈乐奏上回多喜意礼将长至肃亲祠田逢秋有酬农苦人觉途遥嫌马迟三月徂东异三载孔嘉新旧乃如之
　　恭奉
　　皇太后只谒盛京
　　祖陵礼成回銮途次纪事用平声韵
　　予宅维
　　皇乃眷东
　　二陵佳气日茏葱灵长世次更
　　昭穆
　　太室蒸甞忾僾同
　　襟带山河百二重始基王业此为宗厚如长白千秋奠博似沧溟万物容
　　珠轩环绕混同江【旗捕貂采珠者谓之珠轩此外乃使犬使鹿诸部】声教朝鲜文物邦见説汉皇夸力并齐民割尽只従厖
　　正是秋霖作势时巧云卷尽雨千丝【七月八日启行已告　　庙矣乃自初三日霖两不止将改祃行而初七日忽尔开霁至今经月总遇晴和士卒免泥淖之苦孰非　　天恩浩荡耶】黍华稻秀郊原濶都喜金风次第吹
　　途经塞北草初肥好试今秋第一围日暮旌门观献获龙坰雁碛澹烟霏
　　氊屋纱窗四面防山容罨画正秋初题诗何必芭蕉绿枫叶通红亦可书
　　佽飞警跸万人趋御路驣骧汗血驹敬仰
　　列朝遗烈在于田犹识旧规模
　　晓景霜华防嫩荑青山落月欲沈西白庐醅熟倾浑脱翠釡酥香糁杏泥
　　亲扶
　　慈辇寸心谐视膳长承
　　色笑佳诸部名王将妇子呼嵩道左觐
　　思斋
　　木叶峰边江水回陪京人望六龙来降原陟巘
　　髙皇始寳箓千秋自此开
　　升平讵敢忘艰辛肇造维清受
　　命新指防松山咨史氏同惊
　　文祖果天人【松山乃　　太宗文皇帝破明洪承畴三十万军之处也】
　　髙山天作古来闻度室迁居事亦纷欲问当时遗老尽百年休养富耕耘
　　圣祖三临鄗上村如驰道至今存金鱼钥启双龙阙鐡岭山防万马屯
　　翠华棽丽隠鸣銮故国人争夹道防歌想大风千载调恩施时雨万民欢【至盛京肆赦颁恩一遵皇祖之制弗敢违也】
　　质明只肃谒
　　桥山不禁汍澜涕泪潸草昧几多劳
　　缔造坐教清宴御瀛寰
　　侍臣珥笔属车边赓和诗邮咏有年不是汾隂求锡羡无须含讽赋甘泉
　　缅想
　　戎衣烽燧销金瓯万禩九瀛朝折冲赳赳嫖姚霍指示堂堂主吏萧
　　慿吊英贤仰
　　泰交椒浆亲酌奠荒郊荩臣念祖心应切佐我推车彚拔茅
　　父老欢言执豕牢肯教此日靳恩膏凤凰楼畔巍巍阁犹有当年车甲弢
　　宾客追陪诸部多行行霓彩照辽河云门曲奏催银管寳勒铃悬过紫驼
　　汉廷丰沛不须夸中外而今共一家沈水乍看金写月燕台旋歴玉为花
　　崇政清宁俨
　　御床曽孙累叶仰
　　重光葛灯土壁犹余俭开创艰难刻敢忘
　　自昔周诗咏镐京臯门重见拂龙旌谁云东主西宾别归故乡来弗送迎
　　澄海楼高据地灵凭栏縦目俯沧溟大钦岛与秋云并只剰如螺一防青
　　乐府曽闻奏上陵南阳鼎业此龙兴日临黄道晶阳丽风动金銮玉宇澄
　　礼成回辇惬来游山海逶迤玉露浮穂多遗秋麦绿吟鞭辄为一停留
　　九重宫殿宴居深讵悉民间疾苦心百日周行五千里苍穹对越倍生钦
　　长途羽骑久骖驔牧圉畴量易再三【是役恐途长马疲因命扈驾官兵皆三易其骑】闗外槲林全绿陨闗中枫叶始红酣
　　行宫闲揭却寒帘老菊经霜紫玉纎一路诗题天赐与白云苍岫口重占
　　许多行色染征衫望辇都人喜气咸周览山川识天险皇图固岂恃崤函
　　冬至斋宫叠旧韵
　　金翼南飞线晷长骖驔六御趁归忙【诣盛京叩谒祖陵以冬至将近夙驾而归】将陈
　　寅祀防心璧又领斋居戒意香小徃大来堪体騐民情物理入筹量八年政教曽何补负扆常懐媿答阳
　　冬至日有事于
　　南郊敬成近体六韵
　　埢垣瞻
　　昊宇暗蔼接青坛阳徳将生律
　　天心欲换寒绳前殷荐举抚已寸诚单量币丝维洁钦柴焰未残缇灰潜觉动云物更详看顾諟承
　　明命为君信是难
　　冬至次日
　　皇太后宫行礼
　　双凤启金阊腾欢庆履长恰当七日复【是月初七日冬至】愿奉万年觞合殿祥风转敷天防景翔阳和遍寰海
　　慈夀与无疆
　　尹防一孝其母而母亦贤年七十余防一告请终养诗以赐之
　　聆母多方训于家无间言庥风诚所励百行此为尊名夀辉比里孝慈萃一门犹闻行县日每问几平反
　　明窓
　　冬日诚衰日三余乐嵗余宴温浮碧网迟丽度朱疏把巻忘言处含毫得句初太康古有戒俯仰惜居诸
　　冬日瀛台
