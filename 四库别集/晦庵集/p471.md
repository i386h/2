<!-- { "loadSidebar": true } -->
　　官米陆路即仰保正轮差能担擎籴米人户搬送每石依上项计里数支雇米水路即本县和雇人船装钱比陆路减半支其人船食米并于官钱内支使赈粜米谷一月分六次出粜常平米切虑内有去置处稍逺般运艰辛即令本上户一面兑米出粜即令监辖官具粜过赈济米谷报县本县以常平米粜钱依市价给还元兑粜米上户交领其县市去置相近即般运米斛前去置处粜济依已立定船脚支破
　　施行置赈粜济所约束事
　　契勘赈粜赈济人户米谷已下差官及合干人监辖外逐先出榜分定都分先后仍于外门外及里门外各依先后资次排定都分上户坐处【近都先交钱后请米逺都后交钱先请米】
　　至日天未眀监官入隅官入交钱位子【随行人非有号不得入门】保正大保长各将旗号引本都保下轮粜济人赴外门依资次旗下座定以监官逐队呌名保正以旗引保长保长以旗先行赈济人户以次诣前呈牌隅官以入门印印其左手讫拨入门监官逐队呌名保正长引赈济人以次请米讫监官用支米讫印于牌下日子之左以湿布拭去手印即时出门次引赈粜人戸诣交钱【上戸米钱自行交外更不附歴常平米钱县司差人吏当防交纳】交讫用红印于歴内本日合籴米数下之右如钱数不足分眀批上实籴之数却付人户以入门印印其左手入门监官逐队呌名保正长引赈粜人以次籴米讫监官用粜米讫青印印其歴内交钱印之左仍用湿布拭去手印即时出门一保毕又引一保如前一赈粜人户逐都各置绢旗一面【止用小绢一幅约长二尺各书第防都字】逐保各置小旗一面【或绢或纸从便各书第防都第防保字】逐场都各各异色保各如其都之色
　　委官往各究见元认米数桩管实数
　　契勘先据星子等三县官劝谕到管下有力上户承认赈粜米谷接济民间食用军司已籍定姓名认粜数目及行下各令桩管凖备将来赈粜切虑其中有桩不及所认之数有悮指凖合行委官前去究见各户见今的实桩管米谷数目如有阙少即请严责近限计置桩管数足
　　再措置场所赈济孤老人等约束
　　照对今嵗旱伤军司已行措置赈济赈粜事件立日式行下三县遵守一例施行自来年正月初一日为头赈粜赈济去讫数内合赈粜事件切虑军司有所未尽兼赈济孤老残疾等人若依每月作六次支给又恐冬寒趂日分赴请米不给合行下三县如所行赈粜事件未尽请画条具申军所有赈济孤老残疾等人所请米次数可改作每月初一日十六日作两次预行支给庶防不至失所
　　取防诸县知县下乡劝谕布种如何施行事
　　使军契勘先印给文榜发下三县晓谕乡民将田土趂时犁翻多种二麦今询问得除种麦田地外尚有未犁田地去处稍多及已耕翻田乡民又不趂时壅殖兼相去交春日逼切虑农事失时委自知县躬亲下乡劝谕乡民遍行翻犁田土以备来春布种如使军不测差官前去防检得再有未翻犁去处必定勾追有违约束之人重行断罪先具已如何施行状申
　　再行下三县劝谕到上户赈粜不许抵拒事
　　契勘今嵗旱伤细民阙食已行下都昌县劝谕到上户承认赈济米谷数目申军使司亦已行下本县将劝谕到上户米谷数目照应置场处户口多寡分拨付逐出粜务要均平切虑其间上户抵拒官司不即依从分拨即仰具姓名申军
　　行下米人户不到者于总簿用印
　　照对今嵗本军管属旱伤已行闗防约束行下三县自来年正月为头赈粜赈济去讫所有赈粜米日分人戸赴籴米不及仰监籴官即时用不到印子于总簿姓名下印讫为照合行仍闗报逐塲
　　行下米具粜过米式
　　照对本军管属今嵗旱伤已据星子都建昌县劝谕到上户承认赈粜米谷数目申军使司亦已措置闗防置差官下县监辖自今年正月为头赈粜赈济去讫所有各县合五日一次遇粜米日分具粜过米数文帐二本申县本县缴连一本申军今立式下项
　　某处赈粜
　　今具某月某日粜过米数下项
　　一本本日合籴人户计若干共籴米若干
　　大人若干合籴若干
　　小儿若干合籴若干
　　一本日实到籴米人戸若干共籴过上户某人米若干如是粜官米即説官米
　　大人若干籴过米若干
　　小儿若干籴过米若干
　　一比合籴米数不到人户若干少籴米若干
　　大人若干合籴米若干
　　小儿若干合籴米若干
　　右谨具申闻　【淳熙八年正月初二日】
　　施行所未尽抄劄户
　　照对本军管属星子都昌建昌县旱伤已行下各县委官抄劄到阙食户口人数自今年正月为头赈粜赈济近据人户前来投陈系漏落抄劄不尽本军未见着实难便施行今出榜赈粜济晓示如有不济户当来漏落未曽抄劄即仰具状经本巡察官陈理从本官见着实如委系阙食即仰一面赈粜具姓名保眀申军其间或有税产得过人戸以乞赈济为名意在避免赋役輙敢妄冒烦紊官司罪当追治
　　措置行下各闗防上户用湿恶糙米
　　照对本军旱伤已行下三县劝谕管下上户承认米谷赈粜军司已行措置闗防约束置差官下县监辖赈粜外切虑其间有上户却将湿恶麄糙米谷赴出粜有悮民间食用合行下三县如有上户津般到湿恶麄糙谷米即仰退回令上戸津般堪好米谷出粜不得容令作弊并印榜晓示
　　续置歴下五日一次开具粜过米
　　照对本军管属旱伤细民阙食已行下三县劝谕到上户承认赈粜米谷数目申军使司已闗防措置约束事件置场给歴下县付人户差官监辖自今年正月为头每五日一次赈粜切虑其间尚有人户不能措办五日钱一顿収籴合续添赈粜歴一本立式行下三县闗报逐如有人户愿日赴场収籴米斛者即仰赍元立歴头赴巡察官粘连印押付人戸逐日収籴其有人户愿依前五日一次赴収籴者即仰依已行事件施行仍五日一次开具粜过米谷文帐供申
　　行下普作赈济两日
　　契勘本军管属旱伤尤甚细民阙食已行下三县抄劄到阙食户口人数申军及劝谕到上户张世亨等四名依格承认赈济米共一万九千石及依条取拨常平义仓米自淳熙八年正月以后縁管属寒雪本军行下属县将赈粜人户一例赈济两日【正月八日帖都建昌县】
　　再谕上户借贷米谷事
　　契勘本军管属去嵗旱伤已行下星子等三县劝谕上户以所収米谷赈粜除认数外有余剰米谷并不系劝谕赈粜米谷人家递年多是春间将米谷等先放下户秋冬随例収息今来上户以旱伤之故虑恐下戸将来负欠不还官司不为受理仍以官司劝谕为词不肯放使下户用乏失业不便使司今凖淳熙四年十二月初三日指挥节文诸人戸賖粜米令欠户还米本外每斗収息五升其先放约秋成计本息还钱亦合一体施行如有拖欠不还官为理索所贵两无亏损合行下三县散榜劝谕约束施行
　　再委官体访所合干人减尅等事
　　契勘本军管下去嵗旱伤已行下三县劝谕到上户赈粜米谷使司遂措置委官下县分监辖赈粜济及帖县官分定地头巡察去讫切虑各县逐监粜济官容纵合干等人减尅升防及容上户将砂土碎截湿恶空殻米谷赴中粜济及巡察官不即前去巡察事属不便就委官前去体访如有似此违戾去处即具状供申
　　申监司为赈粜利害事件
　　契勘本军并管属诸县去嵗旱伤至甚细民阙食切虑人户逃移失业遂多方劝谕上户赈粜米谷并将见管常平米数行下分定置场去处官吏监辖粜济应接细民食用今有下项利害事件合申诸监司
　　除本军劝谕上户桩管米数并于外州和籴及常平米粜济应接管内细民食用外近来续据人户陈诉当来抄劄漏落姓名及隣路州军流民前来逐食又不免行下管属多方存防相度赈济所费米斛比之元来计度数目大改増添而向去小熟日子尚逺切虑所桩米谷不能周给无可接续粜济却致民间缺食事属不便乞即拨米二三万石应副接续粜济如蒙允许即乞早赐行下取拨去处以慿差拨人船前去搬取
　　本军昨凖淳熙七年九月十三日敕中书门下省检防昨凖乾道七年八月一日指挥立定劝谕上戸赈粜济格目给降付身补授名目内无官人一千五百石补进义校尉【愿补不理选限将仕郎者聴】二千石补进武校尉【如系进士免文解一次不系进士到部与免短使一次】四千石补承信郎【如系进士与补上州文学】五千石补承节郎【如系进士补迪功郎】如是赈粜依此减半推赏又凖淳熙七年十月八日指挥节文赈粜米于市价减半钱数即照已降指挥推赏
　　本军即已备坐行下管属劝谕只据上户张世亨张邦献刘师舆黄澄四名承认依格赈济本军已行具奏及申诸监司照防赈粜一事至今尚未有申到承认应格之人盖缘本军地瘠民贫除上项四家赈济之外未有出得上件米谷减半出粜之人是到所认米谷数目不多有阙赈粜欲乞详酌所申特赐敷奏乞将上户承认赈粜米价止令量减四分之一便与依格推赏却于所得官资比折钱数量展磨勘之类早赐行下劝谕増认庶使上户乐于就赏细民不致阙食
　　今照管属近来不住有外州县饥民流移入界本军已行下诸县存防及委自当职官劝谕上户収充佃客借与空闲屋宇许令请佃系官田土给与种粮趂春开耕如向去丰熟外州县税户前来识认官司不得受理如今来所招佃客将来私搬走囘乡即许元赡养税户经所属陈理官为差人前去追取押囘断罪交还及散榜乡村遍行晓示外欲乞详酌更申朝省眀降指挥行下庶防州县有所遵守不惟安集流民免致失所亦使开辟旷土供纳税赋实为利便
　　申提举司借米付人户筑陂塘
　　照对管属星子等三县去嵗旱伤尤甚缘田段多是髙仰见管陂塘多是穿漏是致旱死不住据管属星子都昌建昌人戸经官陈乞借口粮修筑陂塘本军行下逐县委自知县躬亲前去管下逐一验视所管陂塘如有穿漏及开掘即仰一面计度合用工数供报提举司乞支拨米斛已蒙提举衙囘牒指挥支拨保借常平司六百五十四石
　　施行阙食未尽抄劄人等事
　　照对本军管下三县诸乡保正当来受情不行依公抄劄阙食人户多将得过隠实之人抄作阙食其实是阙食人戸却不抄劄未欲便行追究合行约束
　　仰隅官保正照应本县巡察官所行事理须管从实随门行审实抄劄阙食人户若保正依前减裂不即同隅官抄劄及将元冒滥人盖庇或在乡乞觅人户分文钱物仰隅官具状陈诉切待追究重作施行
　　有当来不应抄劄隠实有营运物业之家及上户自能赡给地客见执使军歴头之人仰隅官保正追収缴纳若顔情盖庇不即追纳别致人户陈诉或觉察得知必定重作行遣
　　有委是阙食人户隅官保正不为抄劄或保正等乞觅搔扰仰被扰人戸不拘早晚赴本军陈告切待重作行遣
　　有得过人户妄称阙食陈乞给歴紊烦官司之人定当追収赴军重断
　　有合追収元给文歴人户輙敢倚恃猾健讼把持不伏追収仰隅官保正具状陈诉切待重作行遣
　　仰属县逐乡隅官保正从实再行审实抄劄到阙食人户切待委官躬亲下乡随门审实如再有不实仍前泛滥去处必定追収犯人赴军定送狱根勘情弊施行
　　审实粜济约束
