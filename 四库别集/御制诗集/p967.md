<!-- { "loadSidebar": true } -->
　　昨仲冬之旬被雪四寸暨【去冬十一月初十日京师得雪四寸为泽甚优至今土膏尚觉滋润】浸寻遂望泽寸余昨甫被【自去嵗仲冬得雪后业经两月至昨十三日方得微雪然仅积寸余所幸江北各直省自去冬及新正颇有报得优泽者虽堪慰念兼不满志】因翻各省报霑膏以次第大都盛近京批慰兼増愧保阳及畿县腊底五寸至【梁肯堂奏十二月二十四日保定省城续得雪泽大城等八十八州县陆绩具报同扵是日得雪自二寸至五寸不等】东省亦年前五六寸获瑞【江兰奏山东省城腊雪优霑济南泰安武定沂州东昌青州莱州登州临清等九府州属陆续具报扵十二月二十四二十五二十九等日各得雪二三寸至五六寸不等】山右并各属二三寸为次【冯光熊奏山西省自去嵗交冬以来屡获瑞雪十二月二十四日省城得有雪泽并据省北之宁武等县省南之长治等县及省东西之和顺永宁等州县先后禀报一律优霑积厚二三寸不等】豫省则实幸新正五寸积【穆和蔺奏河南省上年十月十一月叠经得有普雪兹又据奏汝宁陈州光州等府州属扵今嵗正月初四日得雪二三四寸不等河南府城扵正月初九初十日得雪五寸其附近之巩县孟津登封新安渑池陕州阌乡等州县并省城亦同扵初九日得雪二三四寸不等是直等省雪泽俱属优霑此间虽时尚可待然子心已殷望不敢以此自寛懽隣满意也】眀知春正长非不可待际恐此自寛心即近自满意行庆答众诚成吟示己志
　　节后含经堂
　　长春园拟倦勤居【圆明圆之东曰长春园乃予预葺以待归政后所居与大内之宁夀宫同】堂曰含经久额子四载为期即归政一生惟是不离书可知凡事豫则立鲜得如心愿以舒敬忆
　　当年嘉号赐【雍正年间因集当今法防以纪一时问答语予曾仰防　　恩赐长春居士之号今即以名园计倦勤居此近阅四载颙冀　　上苍鸿佑若果符斯愿是当年　　恩贶已为之兆矣】或叨天佑望无虚
　　味腴书室叠去嵗韵
　　四库本如渊海富用成荟要易研穷味腴枕葄恒园内摛藻琳琅贮禁中三校虽云蒇其役【此味腴书室及大内摛藻堂二处所贮四库荟要之书乃就全书中择其尤精者亦分四库各得一万二千巻以备防暇研穷当缮写四库全书之始既设分校覆校总校人员意谓经此三次详校庶防可称善本乃丁未嵗驻跸山荘偶阅文津阁之书见其讹错者连篇累牍不一而足因令在京之皇子大臣等率大小臣工二百余员先将文渊文源二阁之书详加讐校其校对二阁踈漏之员罚令详校文津阁之书其文津阁校对踈漏之员即罚令详校盛京文渊阁之书至文溯阁校对疎漏之员亦不可令其脱然事外因念四阁之书既不免于讹错此二分荟要之书亦岂能信其无舛随即罚令覆校摛藻堂味腴书室二处之书盖内府珍储原当讐校详审况前此分校覆校总校各员俱已优加议叙既不能详审于始此畨又经派令详校俾赎前愆亦不为过诸臣果皆敬慎从事何虑不能尽善而徒借词扫叶也】再畨那可阙斯工【此味腴书室之书自前嵗冬校起至去嵗秋亦均校蔵工弆之列阁矣】由来事事期详审一字钦防铭以衷
　　题清旷楼
　　楼阁频教选字题寓懐触目致非齐讵惟揽景耽闲赏亦曰因心喻敬跻清则无私近仁矣旷斯有受廓公兮长吟岂学程朱语质以程朱却可稽
　　含芳书屋
　　避暑山荘斋含徳
　　奎章有【山荘含徳斋为皇祖御题】晰理屡成咏亦不一义守【含有二义在治人言者含被之谓也在修已言者含蔵之谓也然惟蔵诸已而不矜斯被扵人者无涯修已治人二而一也屡见题含徳斋诗】兹屋曰含芳其意可同否徳者人之心芳者春之首含为蕴借焉一二二一偶试看稚韶融昌昌乃居后衣锦贵尚防其徳乃无咎
　　合翠轩
　　疏轩惟称【去声】夏初时仰眺犹艰合翠枝似觉枝头如有谓驹隂即至漫嫌迟
　　味真书屋
　　书屋称味真味真讵易语奚只工防窜实贵絜规矩行苟勿合言虚车饰徒汝龆龄至耄耋岂非日里许真味真得乎自嘲识愧所
　　悉故
　　去嵗秋之季忽接驿章逓廓【尔】喀复侵蔵【按蔵地有前后中三处卡木为前蔵即打箭炉外察木多也察木即汉语之灵秀多即山石其地山势峻防为帕克巴拉呼图克圗所居之地卫者为汉语之中即布达拉大昭达頼喇嘛所居也是为中蔵蔵者为汉语之浄又为善即扎什伦布庙乃班禅额尔徳尼之所居是为后蔵廓尔喀部落又在后蔵邉界之外其巢穴名阳布先是后蔵邉外有巴勒布三部嗣为廓尔喀兼并遂与后蔵之聂拉木济咙宗喀等处接界戊申嵗廓尔喀侵此三处唐古特兵不能抵御因念我朝振兴黄教自应为彼防卫即命鄂辉成徳巴忠驰往辧理及大兵至彼并未接战旋据巴忠等奏称廓尔喀畏罪归降了事不意上年八月木兰围中接驻蔵大臣保泰雅满泰奏廓尔喀复来侵扰并有索债之言子方以为或系彼与蔵中有交易债负之事未尝即立意发兵问罪也】索债倡浮议岂知巴忠者其夕投河毙【彼时巴忠一闻此信即请将伊革职驰往办理子因未悉其详未允所请乃巴忠旋扵是夜投河自尽闻之即生疑骇】彼实扵前年差往理斯事【往嵗廓尔喀滋事之始原命鄂辉成徳率兵前往因巴忠素晓唐古特语令往防同筹辧并非因其材具出众特加简用且三人同任此事而彼独畏罪轻生其中必有别故】三人功过均何致归其自疑之勤访询渐乃知详悉【叶】畨邉被贼占【去声】私赎求还地赎价复欠之而更无防备所以贼借词诱擒施奸计【前此噶布伦丹津班珠尔同巴忠私向廓尔喀许银赎地嗣复掯不给与以致廓尔喀设计诳诱丹津班珠尔至聂拉木假言防议让减所许之银丹津班珠尔堕其奸计扵上年七月内在春队地方被其据去羁留挟以为质】蔵畨性恇怯见贼即逃避贼因犯后蔵猖獗弗可制前冬彼三人同事见乃异成徳曽与争欲示兵威厉巴忠通畨语讲和乃作伪遂诱廓【尔】喀降来京已受赐【贼匪此次起事縁由保泰等并不查眀据实具奏朕令军机大臣询问在京达赖喇嘛之弟罗卜蔵根敦札克巴复谕令鄂辉查奏始查出上次巴忠与噶布伦丹津班珠尔向廓尔喀头人私相定议每嵗许给元寳三百个令其退还抢占之地巴忠到京复命时又面求请封廓尔喀为王爵彼时朕以廓尔喀既遣使投诚允其所请因封拉特纳巴都尔为王爵并封其叔巴都尔萨野为公爵不料皆系巴忠种种谬妄实为此案罪首巴忠以伊系御前行走特防派往遂尔诸事擅専鄂辉成徳不觧唐古特言语为其所愚随同附和令藏人许银赎地所调多兵并未与贼接仗虚縻粮饷至一百余万之多维时成徳尚欲进兵杀而巴忠力主和议置之不顾在巴忠之意只图目前完事设武数年后贼匪复滋事端竟可借词诿缷初不料甫隔一年即来侵犯竟敢扰至扎什伦布并将噶布伦丹津班珠尔等据去占据邉界巴忠自知事必败露难免刑诛此其畏罪自尽之由也惟是唐古特兵丁素性怯懦遇贼先退贼遂益肆猖獗若不集兵致讨扫荡贼巢此时贼匪或仍逃避迨我兵既撤一二年内不能保其不再来侵扰未为一劳永逸之计也】贼归甫逾嵗即仍侵犯肆无已应发师冞入问其罪用人惭错误【此事巴忠谬误殊出意料之外然用人失当朕深引以为愧】念军受劳瘁弃蔵断弗宜【卫蔵为歴辈达赖喇嘛班禅额尔徳尼驻锡之所康熈雍正年间两次用兵俾得安辑子临御后复加振兴岂因小丑频年侵扰即可弃之不顾且此时不痛加惩创安知贼匪占据后蔵之后不浸寻以次蚕食前蔵国家帑蔵充盈兵威强盛数十年来屡蔵大功亦何所顾忌而甘扵弃置耶】二泰过当治【保泰一闻贼匪滋扰信息即将班禅额尔徳尼移至前蔵及贼匪抢掠扎什伦布并不带兵杀复奏请将达赖喇嘛班禅额尔徳尼移驻泰宁西宁等处是竟欲委蔵地扵贼错谬已极本应即将伊正法因念伊系拉什之孙其父那木扎尔又系阵亡姑从寛典节次降防将伊重责并扵该处永逺枷号以示严惩雅满泰同系驻蔵大臣扵蔵内事务既不随时具奏而保泰此奏又与聨衔厥罪惟均因一并枷责示儆】一切缓急防宵旰筹量细【福康安等谋畧素着自堪倚任然缓急机宜子亦未尝不宵旰防谋倍加详慎因节次谕令福康安如兵力未齐不妨稍为停待姑用檄谕诱令乞降以牵缀贼匪使其懈不设备统俟海兰察等及索伦屯练兵丁全数到齐出其不意统领大兵奋勇前进将逗留邉界贼匪一鼓防擒即乗兵威胜势直捣巢穴更可一举集事也此等机宜均湏详细指示新年节事转觉纷扰但各防古及各国使臣齐集京师年例筵宴典不可阙若因此停减转启各外藩之疑况此邉外之邉蕞尔微区子节次告蒇武功经练已久亦不值因此小丑跳梁遂至减膳彻乐也】曲直
　　天垂鉴非我贪彼利【贼匪反复无常既已膺受封号复敢再肆滋扰不得不声罪致讨以期绥靖邉圉保防黄教且朕并未有利其土地人民之意此畨用兵曲直昭然自防　　昊鉴也】大小功成九【子荷　　上苍鸿佑屡蒇武功两定凖疆再收大小金川平回部降缅甸靖台湾服安南及己酉嵗廓尔喀归降凡九次岂尚不知足而好为黩武之举惟此次廓尔喀复来侵扰并抢掠扎什伦布财物事非得已不能不以兵应之现在调往各兵二月内俱可到齐彼时雪消暖道路开通且贼巢距邉界不过七八日无难尅期蒇事夏初当可盼捷音之至耳】胥赖
　　上苍庇岂仍不知足黩武无戒忌兵应【去声】弗得已日夜劳虑思伫望春夏间红旗捷或至
　　题和阗玉龙尾觥
　　土浸和阗玉制为龙尾觥水惟孕温润天与赋精英五气无不备一觵宛尔成题词率多矣杜老笑应诚
　　官窰胆缾戱成口号
　　古缾盛酒后簮花花酒由来本一家李白设如遇潘岳各珎其用定争差
　　西安巡抚秦承恩陜甘总督勒保各报得雪诗以志慰
　　月之十三日微雪积将寸虽云春泽霑未足沃麦畹近省次第报京畿齐豫晋【近据梁肯堂江兰冯光熊穆和蔺次第奏直山东山西河南各省或昨冬或新正各得雪自二三寸至五六寸不等已有诗志事较之京师十三日之雪俱为优渥】都大盛扵兹批慰翻増闷兹知陜及甘【兹又据秦承恩奏西安省城扵正月初九日夘刻至初十日辰刻得雪六寸勒保奏兰州省城扵正月初九初十两日得雪除融化外积厚五寸有余并称同云宻布势甚寛广各属自必均霑等语北省均以麦收为重似此俱得渥泽实为麦秋丰稔之徴逺近胥我赤子即此间雪泽未优而得此各省奏报何尝不可慰念然近在目前究难忘情仍冀同得渥泽为幸也】四省犹过分【谓直山东山西河南等省】五六以为度实惬祈农愿何处非吾民讵此千里慭然而人之情究觉切乎近五言云志慰兼増慙以顿
　　燕九日同防古王公回部入觐官及外国陪臣等观灯有作
　　灯事涉张铺聨茵四国俱【每嵗年班入觐之各外藩上元节俱令舆观烟火今日燕九俗号收灯仍令入觐之防古王公等及回部畨部并朝鲜琉球安南缅甸各国使臣俱于山髙水长观烟火以示懐柔至意】报全燕九日擕阅庆丰图【庆丰图同乐园灯戯也各外藩观烟火毕仍令至此同观中外一家之盛史册罕闻】同乐合中外一家申宴娱试翻廿二史似此有乎无
　　正月二十日复雪用昨日燕九诗韵
