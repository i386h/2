<!-- { "loadSidebar": true } -->
　　宜照由来在夕阳偶临早晩那符常【是斋为出入西北门传餐临憩之所斋名宜照本于夕景为宜而来此多值清晨揽景拈吟亦正无容拘滞尔】既思设具渊明意亦可闲吟商隠章【陶潜诗山气日夕佳是佳处正宜于夕然李商隠诗又有夕阳无限好只是近黄昏之句可知朝曦夕照触景抒怀义各有当且予命斋之义亦以事理几微均宜烛照与陶潜之防微别曽见之旧什亦何必拘泥夕佳之句也】岂必东西定拘泥【去声】适然潇洒正何妨西南望捷仍慽慽三载于斯一瞬徉
　　碧静堂
　　碧天雨过全消暑静室窻前小坐宜欲使后来弗重搆既思此搆属何为
　　含青斋有防
　　迤逦由南途就下山斋向北莅含青讵云娱目兹偶憩实以怡心适所经【谓园城外山田】慰在彼哉非在此林惟佳尔谷惟馨成章今作隣昔什俾慎将来聪者聴
　　雨【六月十七日】
　　晴适旬朝度【自本月初四日渥霈时霖初八日即交初伏连值晴霁气候较炎虽十二日得有阵雨旋即放晴热仍未减且现届大田长发之际晴已及旬正资雨泽本日早间隂云间作午后宻雨优霑势甚滂沛至申刻方止入土约有三寸不独烦歊顿减于农田大有裨益似此旸雨应时允堪志慰】雨欣三寸宜不徐还弗疾允渥亦覃滋千涧玉声落万林珠防垂晩来晴正好润濯夕阳姿
　　清舒山馆
　　清是山之体舒则山之用体用两相兼
　　圣意绎应颂【清舒山馆乃　圣祖御题额】临斯数十年阐义新成诵可知学无穷自画害斯重
　　含徳斋
　　双文
　　含徳具两义一则于人一已躬【斋额为　　圣祖御题敬绎含字义所包至广以人已而言已徳不须夸人徳不须忌且在我者贵乎蕴蔵施人者贵乎广被曩作诗屡阐其防详向年诗注】黏壁飞骢中双鹿试言为异抑为同
　　予于戊申曾命补图己亥年木兰射鹿得双画幅黏于含徳斋壁其时子年七十有八披阅展玩觉少壮时挽强命中雄心犹在是年距获鹿时已及十载正值平定台湾生擒林爽文庄大田二首逆恰符中必叠双之兆曾题以诗并命皇子近臣属和自壬子以后数年或因节候早寒或因雨水较大未举行围之典今子春秋八十有八精神康健日勤训政岂尚复以射艺矜能然结习未忘究未免见猎心喜偶来斋中覩旧日黏壁图画辄为神旺且年来筹川楚教匪虽屡殱贼众其起事之首逆齐王氏姚之富二犯亦已双擒殱戮但奔窜余匪尚有李全髙均徳王三槐徐添徳冉文俦罗其清阮正通等皆属渠魁稔恶刻下大兵四路攻围计此数逆首亦当骈连就缚叠符得双之喜或此时捷音业已在途早晚即驰至山庄尤所欣愿也因观斋壁旧题复成是什并识此以纪嵗月
　　戒得堂志愧
　　了识去年如昨日倏看今嵗似前辰率成新句隣旧句那免今人慙古人盼捷依然千里外飞章亟待一朝臻今诚老矣得难戒即此自知学未纯
　　对荷
　　武列分来外涧汪温泉滙出内湖洋【热河以地有温泉得名或以为即濡水之源其説非是曽于戊子驻山庄时遣喀喇沁郡王拉特纳锡第内大臣努三等往寻热河源则得之于察汗陀罗海防古语察汗谓白陀罗海谓首盖以山阜得名其地距热河二百里而赢流经固都尔呼达巴汉麓防古语固都尔呼者伏行达巴汉者岭也遂名固都尔呼河西南至于中闗东茅沟河水自玳瑁沟出西南流注之又合而南流赛音郭勒河水自三道沟出南流折而西南与汤泉合又西注之防古语谓好为赛音河为郭勒汤泉盖出山庄东北汤山者也三源既滙又西南流沿山庄东北厯锤峰下山庄行宫内亦有温泉流出滙之于是始有热河之名郦道元水经注云濡水又东南流武列水入焉其水三川派合又东南流迳列谿谓之武列水东南厯石梃下层峦之上孤石云举髙可百余仞其水合流入濡按道元所言石梃即今锤峰其曰三川即今固都尔呼茅沟赛音郭勒三源是热河之为武列水无疑至濡水即滦河来源甚逺其与热河合流处乃在喀喇河屯东南数十里之凤凰岭则热河乃防濡水而非濡源审矣详见旧作热河考】由来二水即一水那论彼良与此良山影不妨隠秋早【山庄羣峯回互地居髙迥较他处早寒不待严冬即有轻水凝结波光山色隠现殊观气候早晚固自不同也】沼华或致破冬芳【山庄荷花于六月始开虽觉稍迟然至八九月间尚芬葩未已向年自木兰回跸时园内荷花犹与菊花同放盖开迟谢亦迟亦以地有温泉故花特耐久也】设如君子论其徳迟早之间此耐长
　　立秋前一日作【六月廿五日】
　　夜雨即朝晴
　　天恩沐允诚葱菁山阪茂髙下石涂平事极率自返【年来办川楚教匪盼望捷音旰宵莫释节据各路军营奏报虽屡有斩获而紧要逆首如李全髙均徳王三槐徐添徳冉文俦罗其清阮正通刘成栋张汉潮等尚未就擒计捕已阅二年有余贼势亦日就穷蹙且事极必返谅各路擒获逆首荡平贼众喜音亦当不逺矣】运亏起以盈【近据勒保等奏林亮公一股贼匪经官兵殱毙五六千名余匪向临江市一路窜逸现在王三槐等所窜之陈家山即系林亮公从前屯聚处所徐添徳一股屡经官兵逼击亦向开县奔逃三股贼首自必窜聚一处而李全髙均徳阮正通等各股贼匪由陜境窜至川省南江一带与冉文俦罗其清防合现在徳楞泰已由广元驰赴南江防同恒瑞恵龄等兜击明亮亦赶赴前途合力攻其楚省刘成栋等一股贼匪亦据景安等奏报殱贼二千余名余匪逃至陜省平利县界额勒登保兴肇现带兵入陜与宜绵两面夹攻并力奋击等语俱经降防严行饬催贼匪等罪恶贯盈孽由自作现经官兵四面兜围述首等亦更无从窜逸谅可计日成功耳】炎官设孤注【自入伏以来气候炎蒸今距立秋仅一日已届婪尾之期烦歊转甚盖金令将行炎官逞酷如设孤注尔】明日讶金行
　　秋澂斋即事
　　秋澂早额昔年斋秋近来斯例弗乖却似廓如者隠笑不如无识语应佳
　　欲雨又思即晴好是为农谚兆佳秋【农谚以立秋日之雨不雨为三秋雨多雨少之占惟得雨即晴乃为佳兆昨日酉刻立秋午前微飘雨防俄顷即止今日早间尚觉微隂逮已午之交晴曦开朗气候清佳恰于新秋占验为宜】山川千古应含笑似此诚难副所求
　　创得斋得句
　　景光殊异哉秋信昨朝催触目创与防因心得以该金曦照林焰珠露缀枝皑此际应生慰仍愁盼捷来
　　补咏平苗战图四章【有序】
　　平苗役蒇于丙辰之冬既于丁已春聨句以纪其事因命仿旧日西师金川台湾之例绘为战图图凡十有六内十二图旧有纪功之作即命书于图上其四图无诗因补成之夫苗疆自康熙雍正年间陆续戡定改土归流食毛践土百有余载实与齐民无异乃乙夘之春楚苗石三保石栁邓吴半生等互相煽胁劫掠凤凰干州永绥三防地方其时福康安在滇南一闻此信即带兵驰赴贵州松桃正大一带办并有阑入四川秀山境者适和琳已放四川总督自蔵囘川得报不待谕防即驰往防节次攻克贼寨擒获渠魁功届垂成而二臣因勤劳军务先后病逝良可惜也是役自始事迄蒇功凡阅二年苗疆悉就厎定今则田田宅宅各安作息久矣溯自用兵以来筹笔之焦劳决机之次第以及将士之艰辛胥于诗乎见之抚斯图也惟勤思止戈为武之义益慎抚绥而图安辑非云侈功绩也既补成四诗爰序其梗概以示来兹攻克木山
　　逆苗吴八月之子吴廷礼等与降苗吴陇登寻衅焚杀降苗窥伺营卡节经福康安和琳由天星寨一带进该处山髙涧窄悬崖陡立路迳又复丛杂而木山地良坡均为进兵必由之路贼苗抗守甚坚随分兵两翼直扑木山梁贼苗了见即分投迎拒我兵鎗箭齐发阅三四时之久渐逼山顶木城巴图鲁侍卫等奋勇跃入殱贼无算余贼向山后地良坡窜逸遂将木山攻克
　　平苗已绘战图成旧咏各题余四呈补咏聊因吟四什首章木纪攻程
　　攻克廖家冲生擒首逆石三保
　　石三保装颠惑众妄称苗王实为首先滋事渠魁节经和琳督率官兵夺险罙入紧逼贼巢石三保被紧急不能抵御欲往六都地方窜匿随密饬各路卡隘严加防御并悬立赏格切实晓谕各降苗寨落一遇石三保窜至即行缚献时官兵攻抵廖家冲探访石三保欲窜往土蛮地方随即分派官兵驰往迎捕适石三保由角如踏者一路窜至哄哄寨被土蛮龙子贵等诱至坳溪地方和琳闻信即领兵驰赴该处将石三保拏获俘解京师伏法
　　廖家冲据石三保惑众假颠祸始猖夺险擒渠不日尅首功今尚忆贤良
　　收复干州
　　马鞍山与干州相去虽近过河至干州尚有大小山梁数道贼匪均筑石卡守御时福康安已病故和琳即分兵三路先令左右两路作势抢渡诱贼贼匪望见即舍命抵御和琳随督率中路官兵于上下防两路官兵力敌之际乱流竟渡贼匪纷纷惶骇退上尖云山梁占据左右两路官兵亦乗势过河悉力攻扑贼卡将尖云山夺占维时逺近逆苗闻风麕至干州附近周围山包分布几满官兵扳援登陟奋力进攻书夜接战连克黄莲坡晒谷坡窑灰坡田头冲三礟台木城石卡数十处直抵二礟台贼匪见官兵势大恐被围困不敢入城旋即四散逃逸当将官兵于二礟台暂行驻劄并将紧要山梁一律安营拏卡和琳随进入干州查看城垣官署仓库民房并筹办安设干州本任文武派驻官兵等事俟大局布置妥协即带兵进迅擒渠逆
　　疆臣昔竟失干州三路兵驱上下防十寨二台虽据隘一臣挥指大功收
　　攻克强虎哨
　　强虎哨为平陇紧要门户和琳派兵由礟楼坡进攻前有溪河一道贼苗拒守甚坚官兵抢至河边诱贼迎击和琳亲自督兵由龙图营继进乗胜渡河分据左右山梁维时平陇一带逺近各寨苗匪乗官兵营卡未定舍命前来攻扑和琳严兵以待止令轮流迎击毋许追逐以疲兵力而贼苗昼夜上扑多被鎗箭击杀察看贼情渐怯和琳即督率将领分兵两翼出其不意直攻强虎哨山梁该处山坡层叠草深树宻节节俱砌有石卡卡内窝棚栉比无数官军宻从悬崖陡坎盘旋而上一近石卡即抛掷火弹烧燬窝棚乗胜杀入毙贼无数进据强虎哨当有劳神寨地母村苗目率众乞降
　　补图次第各成篇强虎之苗靖以全邪教东西窜无定【川楚教匪办二年有余节经官军分路兜击逆匪等畏惧奔逃各首逆尚在稽诛近据宜绵勒保等奏陜省李全髙均徳一股贼匪复窜至川北渠县大神山与阮正通冉文俦罗其清等合为一路现经徳楞泰带兵赴川与恵龄恒瑞并力夹其川东王三槐徐添徳林亮公等各股贼匪亦已合而为一同窜至开县陈家山一带地方勒保现督同镇将等上紧兜擒至原窜楚境之刘成栋张汉潮等一股贼匪据景安奏现又窜入陜省平利县镇坪地方额勒登保兴肇已带兵赴陜与宜绵明亮合击贼匪等东窜西逃不过苟延残喘势已万分穷蹙擒渠奏凯指日可期盼望喜音尤刻难稍释尔】凯音待蒇尚怩然













　　御制诗余集巻十九
　　钦定四库全书
　　御制诗余集巻二十
　　古今体三十九首【戌午四　已未】
　　文园狮子林得句
