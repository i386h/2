<!-- { "loadSidebar": true } -->
执无为，无处归，不得安心。
说归无，又不是，心中烦恼。
请科仪，作证盟，说破无心。
说无为，云无心，云就是道。
执无为，说无心，又隔一关。
又参一步，不执有，不执无。当人就是真空法性。不归东，不归西，靠定十方是一体。惧怕生死轮回之苦，不肯放参。再参一步。
忽然问，一步功，心中大喜。
不归无，不归有，我是真空。
娘是我，我是娘，本来无二。
里头空，外头空，我是真空。
受苦恼，到这里，纔知是我。
到这里，认得我，我又拘心。
拘得我，不自在，心中烦恼。
行一步，扫一步，不得纵横。
我今（参）到这里，认得我是真空法性，又不知纵横自在，又不知临危怎么归落。生死事大，不肯放（参）。生死无常；呼吸之间，沉沦之苦，如何躲避？昼夜烦恼，梦中哭痛，惊动虚空老真空，发大慈悲；从西南，放道白光，摄照我身。梦中摄省，省过来，烦恼不止。朝西南，端然坐定。忽然间，心花发朗，心地开通，洞明本地风光；纔得纵横自在，纔得自在安稳。
行也参，坐也参，昼夜烦恼。
梦中哭，心痛切，惊动虚空。
老真空，发慈悲，梦中光现。
梦中里，放白光，摄省己身。
正哭着，光摄省，烦恼不住。
省过来，止不住，眼泪纷纷。
不由得，朝西南，端然坐定。
忽然间，心花现，体透玲珑。
浑身上，透玲玲，无有遮挡。
行与坐，坐与卧，自在纵横。
心头空，无一物，无有遮挡。
六座门，常出入，放大光明。
我今（参）到这一步地，纔得自在纵横，里外透彻，打成一片。无内无外，无东无西，无南无北，无上无下，纵潢自在，行住坐卧，明明朗朗，一段光明。到临危，四大分张，难描难画。任意纵横，山河石壁，不能隔碍；东西南北，四维上下，一体同观。十三年苦功，纔得明彻，纔得惺悟。
有一日，大限到，离了四相。
又不来，又不去，靠定真空。
有一日，四大散，纵横自在。
又不来，又不去，遍满十方。
有一日，四大散，真人不动。
又不来，又不去，显大光明。
有一日，四大散，不是佛祖。
不是佛，不是人，都是虚名。
威音王，已前时，本无佛名，本无人名，本无众生名，本无寿者名，本无成佛位，本是自在无名体。这个无名字，海水为墨、须弥山为笔，书写加点，写不能尽。
想当初，无天地，无有名号。
本无成，亦无坏，不减不增。
太虚空，无名号，神通广大。
太虚空，生男女，能治乾坤。
太虚空，不动摇，包天裹地。
太虚空，变春秋，五谷能生。
太虚空，穿山河，泉水常涌。
谁知道，太虚空，好个能人。
化菩萨，广无边，虚空能变。
有阴阳，和日月，虚空神通。
谁知道，太虚空，神通广大。
他是我，我是他，一体虚空。
又无修，不是仙，不是佛祖。
除虚名，一步地，自在纵横。
我今（参）到这一步，修百万年，不添一丝；沉沦百万年，不减一丝。这是迷人，不得惺悟，自迷了一段光明。木头修百万年，这是木头；石头修百万年，这是石头；臭皮囊修百万年，这是臭皮囊。修百万年，不添沉沦，百万年不减。到这一步，生而不生，死而不死，无生无灭，光照十方，坐净不净，坐垢不垢，本是难描难画胜体。
不垢不净难画人，不增不减本圆成。
不生不减无量寿，本是难量本来真。
下苦功，十三年，纔得惺悟；
纔认得，释迦佛，不坏真身。
下苦功，十三年，昼夜不住；
纔认得，诸佛祖，不坏金身。
行也参，坐也参，不肯放舍；
纔认得，男和女，不坏金身。
这真身，男女根，诸佛身体。
这真身，天地根，本来无踪。
这真身，生天地，能生男女。
毕竟无能报恩者。
假使项戴尘沙劫，身为床座遍三千。
要不传法度众生，决定无能报恩者。
这点光，就便是，西方净土。
这点光，就便是，极乐赡养。
这点光，就便是，华藏世界。
这点光，就便是，古佛家乡。
这点光，就便是，古佛家乡。
这点光，就便是，金刚宝座。
这点光，就便是，自在法王。
这点光，就便是，灵山教主。
这点光，就便是，化乐天堂。
这点光，就便是，诸佛聚会。
这点光，就便是，不坏金身。
这点光，就便是，灵山宝塔。
这点光，就便是，极乐天宫。
这点灵光，四大分张；不生不灭，照彻十方。
这点灵光，四大分张；神通广大，不可思量。
这点灵光，四大分张；无来无去，灌满十方。
这点灵光，四大分张；本无名号，自在法王。
这点灵光，四大分张；本无男女，化现无量。
这点灵光，四大分张；穿透山河，无有遮拦。
这点灵光，四大分张；本无住所，自在天堂。
这点灵光，四大分张；本无仙佛，不可称量。
这点灵光，四大分张；虚空无边，一体同观。
这点灵光，四大分张；本无成佛，不增不减。
    大涅盘经三十卷云
佛言：善男子，住者，即是一切凡夫；诸圣无来、无去、无住。又无住者，名无边身，皆住此林，即是有边身。无住者，名无边法界；无边法界，即是如来。无住者，无边众生界，如来悉到，如来断一切色缚，善男子，住名憍慢，以憍慢故，不得解脱；不得解脱，故名为住；无住者，名无边法身；名无边法界，无边法界；即是如来。
    传灯云，四大分张
一颗明珠，在我这里；
拨着动地，放光动地。
西方净土人人有，不假修持巳现前；
诸上善人如见性，阿弥陀佛便同肩。
    庞居士云
空生称长老，燃灯常照明。
弥勒是同学，释迦是长兄。
名相有差别，法身同一形。
    涅盘二十八卷云
佛言：一切众生应有佛身，众生佛性，不破不坏、不牵不捉、不系不缚、无罣碍故，各不自见。有此虚空，若使众生，无虚空者，则无去来；行住坐卧，不生不长。以是义故，说一切众生，悉有虚空界；虚空界者，是名虚空；众生佛性，亦复如是。十住菩萨，少能见之。如金刐珠，众生佛性，诸佛境界。一切众生，不见佛性，是故常为烦恼系缚，流转生死；若见佛性，诸劫烦恼所不能系，解脱生死，得大涅盘。
能了虚空，阎王皆惧。
能坏虚空，孤月独明；
本无生死，有甚阎君。
一盏孤灯，照破乾坤。
地狱苦海，化作莲池。
然居苦海心常净，苦海莲池引化人。
识得自己有弥陀，照破乾坤不用磨；
受了本师玄妙法，至今清净出娑婆。
五浊恶世心无欲，同与虚空荡荡然。
心经卷云
教谈种种诸功德，所以名为大法王；
更有一件堪赞处，能教地狱化清凉。
览集寿命童子经云
日月星辰可坠地，山石从地可飞空；
海水渊深可令枯，佛语决定不虚妄。
眼光落地从来有，四轮返本古今长。
金刚经云：阿耨多罗三藐三菩提，我与大众分开三藐三菩提。句里含藏真面目，三藐菩提法中王。
咸悟菩提流通法，流通人间普度人。
太虚无边法无尽，法施度人无穷尽。
法施度人功德大，总报四恩往西方。
拔济三宥生天去，无来无去放神光。
重辩重征晓白黑，左右逄源圆上源。
珠是盘而盘是珠，不生不灭大觉仙。
珠盘运用光明见，寂静其中内外通。
纵横无碍无地狱，自在纵横无阎君。
作急寻着出身路，十八地狱化清凉。
在世居尘不染尘，分明遍界是清凉。
岂识菩提成正觉，个个圆成休分别。
在家出家个个有，人人具足本现成。
不分僧俗证菩提．本无男女显金身。
不分男女光明见，见出金刚不坏身。
分别在家出家谤，毁谤分别不明人。
    金刚经云
无上证真本来无，甚深妙法本无踪；
微妙神鬼又难测，妙法法王显神通。
发明心地无一物，阿耨多罗独为尊；
三藐永断生死路，菩提自在得纵横。
我得阿耨共多罗，三藐菩提古弥陀；
现形犹如水中月，光明照破苦娑婆。
    金刚经云
铜佛铁佛是色相，凡所有相是虚妄。，
僧相俗相色相法，凡所有相是虚妄。
禅相定相色相法，凡所有相皆虚妄。
三教经书色相法，凡所有相是虚妄。
木佛纸佛是色相，凡所有相是虚妄。
要见诸相无一物，觉照自已见如来。
相相须戚我立踪，如来自己旧家风。
要见诸相非相无，即见自己是如来。
有相无相生死路，有无不住是如来。
取法，凡圣皆差，心若无念，却被云霞。圆明一点，春来树树花。
科仪云：还见四句亲切处么？
真性洞明一般若，不劳弹指证菩提。
真性无修本现成，无修无证体皆空。
不劳弹指修行路，不劳弹指现成功。
菩提现成本无修，本无修证现成功。
不增不减菩提路，本性菩提现光明。
七宝布施满三千，不如施法福胜彼。
财施三千还有尽，布施妙法永无穷。
七宝布施满三千，不如妙法了上根。
真性原是诸佛祖，永无生死涅盘门。
    金刚经云：应无所住。
不住有，不住无。不住佛，不住众生。不住圣，不住凡。不住僧，不住俗。不住男，不住女。不住来，不住去。不住善，不住恶。不住修，不住证。不住斋，不住戒。
妙体本来无所住，通身自在放神光。
一切人众，无法可得，欢喜信心，作礼而去。
叹世无为卷
无边的虚空，是无极身。大千世界，（）是虚空安住。大千世界，（）是无极化体。人人本来面目，真无极圆身。里外相连太虚空，虚空原是无极身。认的本来面目，东西南北，不用思量。有人护持无极妙法，功德无量无边，永断轮回生死苦海，到临危普放光明，十方照彻，不可思量，无边快乐，善哉善哉。
    开经偈
无上甚深微妙法，百千万劫难遭遇；
我今见闻得受持，愿解如来真实义。
华严经第五十卷云：
如依虚空，起四风轮，能持水轮。何等为四，一名安住，二名常住，三名究竟，四名坚固。此四风轮，能持水轮，水轮能持大地，令不散坏，是故说地轮依水轮，水轮依风轮，风轮依虚空，虚空无所依，虽无所依，能令三千大千世界，而得安住。佛子如来出现，亦复如是，依无碍慧光明，起佛四种，大智风轮，能持一切众生善根，天地乾坤佛依掌，不许毁谤。
护法人，功德大，千佛欢喜；胜似你，舍金银，积满乾坤。
护法人，功德大，诸佛欢喜；胜似你，舍七宝，积满三千。
护法人，福禄大，诸佛保佑；胜似你，舍金银，积满乾坤。
护法人，功德大，阎王欢喜；胜似你，拾布施，积满乾坤。
护法人，功德大，无有地狱；到临危，诸佛护，显大神通。
护法人，福无边，诸佛保佑；到临危，阎王护，显大神通。
三藏师，取真经，多亏护法；孙行者，护唐僧，取了真经。
三藏师，取真经，多亏护法；猪八戒，护唐僧，度脱众生。
