<!-- { "loadSidebar": true } -->
　　王生劝汝一杯酒自古英雄落人手冠星饭露竟何限马足车轮为谁久昨者磬折少年前顾影俄然见老丑枵腹晨昏不得谢归来仓皇詈其妇新诗赋就揜闗读风雷为我排晴昼千秋受驱万象役曹刘失魄扬马走但使古人百不欺笑任雌黄世间口呉江莼鲈觧秋熟七尺尚属王生有
　　李于鳞罢官歌
　　人间竒事竟何限李生掉头西出闗金鱼紫衫掷中道曳耒长耕厯下山巨灵高掌摭不住玉女噏呓愁云鬟以东岳海奋生色星河错落雄其间雕锼万象抉元气从此天公不得闲词塲鴈行忝王李怅望逸翮胡由攀燕京冠葢但嵲狂夫往事犹能说酒歌哀弦下风雨劔舞急调排虹霓谢榛十诗九不道布衣吾侪甘折节凤凰池头失傲吏余子散作中原别已许肮脏骄青云复将飘零鬭白雪虽其逺游足畅意五斗往往摧余舌呜呼李生太竒絶赠生两丸弄千秋骑一黄鹄览九州君不见古来豪杰多自量屈宋焉敢兼巢由
　　大雨行
　　祝融朱鞭骑赤兕砾石蒸波汗欲死谁令屏翳走天末笞双骄龙立海水鳌转翻平大陆颠槎廻倒见银河底先生此时映帘坐絺衣悉窣凉颷起新篘嘈嘈泣相语先生鲸吸从此始缻中湖目将破顔道傍禾头渐生耳先生起为屏翳约三日一来来即止布糓罢唱催登塲莫遣耕夫怨秋耒
　　放歌答张助甫吏部
　　宗生自出尚书省嵇氏罢草絶交篇长安项领胜培塿使君腰腹为杯棬青州之城如斗大纵有微言谁为宣乌声哑哑詈鸑鷟谓尔枳棘不足怜衣裳五色亦楚楚吉防岂与人间权武昌不羞官长跪厯下但守妻儿眠此物居然在吾世遇之不得空茫然何来青鸟衔一札似是谷城黄石编虹电缭綟出其表风雨却过龙蛇颠不道加飱长相忆但道上下三千年顷从宗生隲王子谓起腐令兼青莲斯言太重吾岂敢后生颇畏前人贤君携琅玕坐斗柄九闗虎豹愁睊睊世途反覆日千变不信但看沧浪天丈夫故有青云手慎勿苦语众今传还君此札一大笑野人早莫南山田
　　读胡侍鸿胪诗有感因遗其从子邑愽叔才
　　十年但耳胡鸿胪鸿胪之墓三草枯世人自失凤凰羽此日满把骊龙珠虽于风雅未县合徃往时材骨格殊辞官著书欲何作书成不换囊青蚨牀头一绨酒家共缻中半菽时有无齐名闗西者谁子肯放白雪骄巴歈中丞冠峩鐡獬豸辽阳马被貂襜褕胡家岂无防玉树或摧秋霰今穷途呜呼胡生慎莫学汝伯汝伯文章老成癖不见山鸡敢凤鸣且向人间鬭毛色封侯拜相在一言枉杀书生万言防
　　醉后信口劝客饮
　　今日为客挂却头上豸觧我腰间鱼缨缧绁不足道形骸土木终何如少年弹碁六愽兼摴蒱一一将置前庭除与客起为欢娱东流之水西上舻世人自贤吾自愚客不见洛阳苏生恶少年开口造化俱无权横六黄金五车裂总为城南二顷田客不见魏齐声势同山丘厠中死人断君头黥徒马食相堂下当时溺者秦应侯人生反覆难预期精灵一别千忧随请看草木有荣悴荣者何恩怨者谁丈夫不能龌龊权门取荣贵驱遣七尺供妻子又不能仰面看屋梁万嵗千秋亦如此浊泾清渭何能理先生一言客记取拍浮酒船吾足矣
　　走笔恼徐汀州入计
　　尔时邢州侯伏谒上帝前称友四五臣各自操其权清狂在膏肓一切不受痊朝拥红鹔鹴夕挂酒罏边北斗神浆竭南斗为相延大呼阳春倡忽恼天公眠擿令巨鳌走漂沦众神僊岳分太古色海吐齐州烟君今五马去亦自称朝天回首阊阖空其臣谁复然乃知宇宙能作态风雨一度三千年
　　于鳞遗苦酒酱夜醉放歌戏用为报
　　朝对云门雪隠如两玉山时无一杯饮何以俱頽然平头大奴尺一书防之不得中庭趋青丝提防白玉壶郁金香夺银酡酥沉片片芍药酱压来纎甲防珊瑚削进酒咍不止谓我卒当以乐死雪花为茵不肯寒夜半歌声劔波起兰缸防防漏丁丁罢舞起看头上星南有匏北有斗碧霞之脯天公酒虚名误人竟何有安期生闭女口出蔡姬酒李侯八千年来汝得否
　　慰明卿再谪长短歌二章和李于鳞
　　明堂堂成不见帝十二牧伯朝逡廵丞相肩舆入内殿揺笔一扫三千人王生束装视黜籍乃见武昌吴国伦无官可谪左已久有地足徙恩仍新甘泉诸贵气成云吴也亦是甘泉臣小臣无状业万死尚许短檄随风尘长沙坐中止鵩鸟鲁东门外悲麒麟何方魑魅不抚掌何处猿猱不皷唇李侯杜门十月矣唶女再黜奚其陈此时尺一驰南康府主揶揄目吴郎巻衣大笑出府舍一舸乗风上武昌匡庐五老宛相揖长江九流飞觞归来萧条四壁立大妇谇骂小妇伤女等徒称弦金石岂无宗徐李与王时从处士夸鹦鹉可捄文君典鹔鹴何物故人能见负却令妻子狥文章啼寒泣饥苦未已东驰西窜穷遐荒燕中炊米若炊玉公田种秫不种秔贡家车马谁与买季子貂裘胡计藏解道人间富官职女岂不念头上霜吴郎欲答答不得王生请为歌夙昔日者嵗之丙辰前五星犹闻在奎壁片语髙呼白雪飞寸心肯让青云色吾宗少年强解事吴郎目摄遗其舄岂唯吴郎众辟易但语吾曹少坚敌司空挝皷尽裸袒武安行酒半膝席小儿仅呼杨徳祖一钱可拟程不识倘闻曹中理公事君其且看西山碧故知万变同翻手风雨青天昼能吼遗舄少年坐上坐谁哉捧案前奔走世人荣辱强相制吾軰行藏终自取妻子宁须饶逺略且用七尺饵其口即使女官更削尽豫章男子得活不女乏江陵千树橘来共吴门千畦韭耕尽要离墓上云洗眼看他竟何有
　　其二
　　呜呼吴郎似不欲女人间住毕竟何方可容女造物由来有深意丈夫未必终穷苦屈家老翁错解事强作区区不平语迷魂大招招不得鼪鼯对啼江上雨鱼腹脂消骨何在海内文章竟归楚湘山九疑江九派天地为之尚吞吐回首当时一子兰澌流草没施荒烟英雄七尺本有托断不俯受凡人怜吴郎未买南山田拂衣且登五岳颠倘有韩众授丹诀入口白日升青天不然来访王与李片语共作三千年男儿死则有死耳安能再辱咸阳之道边噫嘻劝君归去者谁子其人折腰车马前
　　送陈副使罢官还蜀
　　陈侯不愿二千石西望三巴鬓为白台中解绶欲生还御史下堂相苦廹荐书空自满承明紫马翩然辞帝京河东股肱任尔毁山人腰骨今殊轻却过九折廻车地大笑当时叱驭生为问君恩竟多少无烦令伯陈情表郫筒酒底东风寛卭竹杖头明月小更羡春鸡问寝归支頥坐对峨眉晓
　　过张吏部留题
　　君家屏风五尺雪上有颠簑迹盘郁麈尾蟏蛸半壁垂胡牀以外无长物使君酒圣谁当敌新丰酽夺梨花色饮酣不识袁彦道布防已染吴兴墨金壶丁丁水欲尽临行掷杯意难忍安能三日不相过令我真成轻薄尹
　　歌送董佥事之大同
　　盘雕锦袍鐡防骢绣旗双飐桃花红董家南塘聊一出万舸不敢乗春风徤儿百战髓力尽天子髙卧咸阳宫抚髀之对何匆匆谁夺我公向云中南粤王头阙下矣六臝北首穹庐空代人巷贺吴人哭安得分身来救侬劔歌大白须满饮天下健者唯董公呜呼天下健者唯董公
　　即事有感寄故张职方
　　燕中氷雪正磊砢行人马头日駊騀别驾那辞广桞车中丞且进琅珰鎻牙旗甲帐少辉光玉筯红顔泣数行如渑酒在不得醉悔不潦倒尚书郎
　　夜过前中丞翟廷献饮醉作
　　翟公之门雀可罗五马焉用长经过丈夫意气偶相许不惜葡萄千石多君家食单况无敌蒸饼能为十字坼鳬臇金缕压鹅黄蠏擘霜螯胜熊白洛城可数饮乳豚安定虚传噎鸠麦问君行年七十强红顔緑鬓防瞳方手谈意彄尽竒品髙歌激尘飞绕梁一杯一曲殊未已残月千门夜如水欲别无劳问姓名其人髙阳酒徒耳
　　即事书怀二章
　　四十不足三十余如何輙拥连城居以兹但饮淄流水不敢时通政府书旦暮移文如湿束东西手板同驱逐何武公然欲露章山涛久矣忘除目宁使鲛龙困蝼蚁岂容燕雀知鸿鹄任他牙爪日纷纷难向青山攫白云我自安排容足处裁诗先属太茅君
　　其二
　　十年对客归去来往往坐被商山咍使君嚄唶不自了知我者谁御史哉吴中风土殊不恶葑田虽微给衣药那能请急淹嵗时便可逃荣老丘壑骠骑终输第五名仆射难胜酒杯乐躬耕手钓骄未能学书学劒慵无成唯应侍膳春朝后饱看云霞防太清
　　翁中丞南廵歌
　　自公之昔除烦苛规调如山刍粟多居人渐徙虎豹穴大海欲戢鲸鲵波片言龃龉輙投劾安石不出苍生何归来束书四壁立岂有蜡屐双青蛾若耶若镜不足钓抱膝时时闻啸歌夷徳虽轻犹未厌以兹颇晩山公荐西泛三江奏春雪南驰五岭开炎霰汉防恒余圮上编齐书尚郁聊成箭今年五月天山定圣主推轮飞六传中丞獬廌鐡作冠宣室麒麟玉为殿轻裘缓带来东吴妖氛却扫旄头孤星辰莽动鐡如意风雨长鸣金仆姑拊循三军挟貉纩惕息诸将昻虬须余皇万艘驱叶组练千重霜剪芜南越王头挂大白马蹄扑累夷俘儿童抛弃竹马拜父老不用蔾杖扶我公五载犹一夕鬓发全无半茎白冦恂谁借留河内李晟天生为社稷露章日夜走长安竹宫祠厘动顔色御史趣刻蟠螭印丞相且画交龙敕若若双垂绶青紫万户侯兼二千石牙璋不动画防横朱幡映夺沧浪清此时王生一游客歩入辕门人尽惊愿为十日布衣饮客星倒据三台明何人可当虚左席扪腹无逾于此生孟坚好推勒石颂仲宣愧杀从军行公犹未发我未去丈夫有志事竟成大鹏尺鷃各有适不废万古俱垂名
　　歌赠邢先軰
　　邢郎眼如紫石棱自云昔者师神僧胡牀踞坐鐡如意一一空青指玉防紫微坐中金不收荧惑莽动心为愁天公瞆瞆双眼合天上星辰俱倒流安得叱长虹化银桥与君上取璚波灌白榆业风千嵗无排荡归来北斗挹神浆更有匏可摘尝莫槌河皷惊阊阖只向机头请七襄
　　荆玉篇
　　君不见道傍石精光自缭绕夜夜天中属白虹时时海上来丹鸟卞生持抱入昭闗愿学虞廷一献环沂水未应输若水昆山不敢傲荆山祝宗虚闻夸祭餙太史那能上占式未必君廷俱宋相其奈工师有周客回首羣灵尽黯然龙文欲吐咽苍烟璠防首列乌绨几对此云何不可怜智矣如葵能卫足问君泣足还泣玉窃比东门独角麐宁言使者空笼鹄君王三聴未为劳好向昆吾问寳刀煜煜阳乌升碧汉亭亭魄兎浴银涛捧出倾城动顔色隋珠越镠咸辟易共道应偿十五城何须更爱二千石膝行向前中自伤野人焉敢食陵阳唯凭寄语乐正子三月胡为不下堂【乐府谓玉人者乐正子也】
　　题十八学士春宴图
　　梁园碧筠潇湘玉小山丛枝缀金粟天公驱龙耨秦土移入秦王天防府虬髯主人马上客手掴中原血华赤芸氛霏霏讲初罢狮子骢头散鞭喏软罗半臂春风偏十八奚驹嘶紫烟玉酥宫防纎月甲银瓮戈书小黄押大槽乱拍真珠流葡萄就暖沈香蚪琵琶掩瑰鹍鸡促声声破阵秦王曲羲轮半舂启明曜莱公起舞宻公笑就中小薛醉隗俄龙门老师奈若何太子宫前演鸡防铜马时时囓荆棘诸君诘朝且虚左隽州流人来上坐承大司马濮阳苏公惠览诗集率尔有酬
　　青门耕烟一老臣黄石赤松先后身天书姓名琬琰何足道哉汉麒麟自谱游僊度红玉凤笙云璈宛相属犹有军中突厥塩汚他半部清商曲
　　其二
　　苏家五言李少卿半割汉语归王庭昨埽祁连并收得奚珠错落珊瑚明焉支山头湛卢紫仰划天河赤璚水写作人间龙凤鸣一洗千秋濮中耳
　　怅怅行闻吴明卿至遗之
