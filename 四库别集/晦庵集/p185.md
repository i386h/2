<!-- { "loadSidebar": true } -->
　　未发之前唯当敬以持养既发之后又当敬以察之未发之中不待推求而已了然于心目一有求之之心则其未发者固已不得而见矣剖析可谓明白吕氏欲求中于未发之前而执之诚无是理然既发之情是心之用审察于此未免以心观心前章或问谓别以一心求此一心见此一心为甚悮论语或问观过知仁章亦有此説岂非学者不能居敬以持养格物以致知专务反求于心迫急危殆无科级依据或流入于异端与始终持教体用相涵意味接续者为不同也
　　已发之处以心之本体权度审其心之所发恐有轻重长短之差耳所谓物皆然心为甚是也若欲以所发之心别求心之本体则无此理矣此胡氏观过知仁之説所以为不可行也
　　中庸第二十章之问语诚始详明善择善所以为诚之基本者亦始于此章并言之旧尝观干九三九四与坤六二觉圣人説干之修为易而坤则工夫实似有圣贤之分大学初説致知格物中庸首章惟言戒惧谨独工夫规模觉得似比大学为髙逺直至二十章始言明善择善与大学所以教者同亦似二书随学者器质为教也
　　大学是通言学之初终中庸是直指本原极致处巨细相涵精粗相贯皆不可阙非有彼此之异也
　　五行各一其性宜五行亦各一其德旧闻先生説义理分界至处须要截然要贯通处又自贯通窃谓仁发而为爱爱而得宜便是义有品节便是礼之类则体虽各立而亦相贯通窃恐五行亦如此尝见人言五行之体质便是土如木之坚则亦有金金之从革亦有曲直之性也未审是否理有未明虽于事非急亦不可终于不知畧乞赐教
　　曲直稼穑各是两事余亦合准此例润下者润而下也炎上者炎而上也从革者一从一革互相变而体不变也
　　一曰水二曰火三曰木四曰金五曰土窃谓气之初温而已温则蒸溽蒸溽则条达条达则坚凝坚凝则有形质五者虽一有俱有然推其先后之序理或如此
　　向见呉斗南説五事庶徴皆当依此为序其言亦有理幸试推之
　　鬼神之理未易测识然学者亦欲随所见决其是非祀先之义向来因圣人不言有无之説窃谓气散而非无茍诚以格之则有感通之理况子孙又其血气之所传则其感格尤速也未审是否
　　三条皆善横渠説五行数段甚精可并攷之
　　陈胜私尝説雷霆震击真有鬼物先生不答次日乃言学者当于正理上立得见识然后理之变者可次第而通若将理之变者先入于心立为定见则正理终不能晓矣窃尝服膺妄谓夫子所言与答宰我之问程子张子之论无非正理但张子神与性乃气所固有之语似主气而言却恐学者疑性出于气而不悟理先于气语似未莹未审然否上蔡之説或问以为善窃疑石氏所集其言有及于理之变者如自家要有便有要无便无始得又似以心起灭不问有无之正理上蔡之意必不如是其因致死不仁致生不智之训思之恐宗庙祭祀不致死之也葬埋坛墠不致生之也理之有者圣人制礼使人诚意以感通其间曲折精微莫非仁智之尽若理所无者圣人不道也至于理之变者窃谓皆气之所为而皆因于人虽复多端似可以次第而晓所谓天地之妙用岂非造化隂阳之理人心精神之聚上下感化之所自欤妄意如此殊未明彻乞指教
　　此论甚善但张子语不记子细然论鬼神则气为近未至遽有先于理之嫌也上蔡论语为政卒篇论鬼神甚详大槩亦如来喻恐可防攷也
　　答黄商伯
　　熹自少日幸蒙师友之训得窥圣学门户退与朋友讲之闻而信者固多然能终始用力而不为中道之废者甚少况年大官达则其忽然忘之者益以速矣区区以此每深忧之恐先师传付之旨至此而遂絶之今得来问每以此事为念而其论説亦多与鄙意合乃知此道犹有望也幸甚幸甚如前时所论仁义礼智之説【此是去年信州发来书】今者所论读易之説真无欲之説皆平正精切非一槩悠悠之论且年亦过中而更阅世故又已多矣乃能切切用力于此愈于年少新学之为者是可尚已更愿勉旃有以卒副所望则又大幸之甚也熹再拜
　　答詹元善【体仁】
　　雅闻左右才隽行驯好学不倦私窃叹慕以为天之赋予如是其不茍然矣独恨未获从容未知所学者果何学耳世衰道丧俗学多岐天理不明人心颇僻未有甚于此时者熹窃不自知其浅陋方以其所闻于师友者夙夜勉焉而志力不强未有攸济是以乐闻贤者之风而有望于切磨之助伏惟益厉初心求知所至而用力焉有以慰此怀也僣易皇恐皇恐承喻请祠之意深所未晓然元履已归不知曾为办此事否若熹之意则以为政烦民困正有官君子尽心竭力之时若人人内顾其私各为自逸之计则分义废矣至于盗贼公行善良蒙害尉捕之职也何不忍之有若以为实有可哀矜者则当明言于上而求所以振业之使不至于为盗虽以获戾所不辞也又何避此而求去之亟乎若夫祠官无事之禄本非义理所安前辈盖非辞尊辞富则莫之肯为熹之不肖固不足言然居此官最久前后三请亦皆有故非以辞难就逸而为之也故区区之意愿左右少俟终更而后求之未去之前尽心所职思其职于分义之所当为而无敢有厌斁之心焉则庶乎其可以自安矣慕用之深不觉覼缕伏惟有以亮之元履一出未能有为然士大夫始复知天下之有正论廉贪激懦所助多矣熹官期已及坐此未敢遽出然亦不敢有忘当世之意贤者当有以识此心耳未由面论临风耿耿
　　答詹元善
　　昨致书后宋臣见过能道比来贤者所诵书若将应科目之为者已窃忧之又于元履处见所著书及孟子説然后慨然发叹不意贤者用心之差乃至于此便欲致书相晓而久不值便以至于今盖未尝一日不往来于怀也夫义利之间所差毫末而舜跖之归异焉是以在昔君子之为学也庄敬涵养以立其本而讲于义理以发明之则其口之所诵也有正业而心之所处也有常分矣至于希世取宠之事不惟有所愧而不敢为亦有所急而不暇焉今左右乃方读水经而治词业是何外慕之重而自待之轻邪窃谓此心不除决无入道之理至于谈经之际则又专以人欲之私妄意圣贤其言险谲乖戻不近人理闻之使人耳防心悸不谓斯言一旦而出于贤者之口也养气之説虽不至是然掇拾老庄荒诞之余以求入乎圣贤敬义之实亦非熹之所敢闻也前书所谓儒名而释学潘张特其小小者耳苏氏兄弟乃以仪秦老佛合为一人其为学者心术之祸最为酷烈而世莫之知也前书微发其端盖预忧左右之将陷焉而不知其深入之久已如此矣感下问之勤不忍隠默不识能聴之否
　　答詹元善
　　归宗之请计已报可此于人情恩义之间有难处者而轻重本末事理甚明自见贤者之不安于此者有年矣今追赠之荣既及泉壤则于恩意已为曲尽但异时所以益致其惓惓不忘之意如范公之于朱氏者此论想已素定也但近至城中见罗养蒙之孙示及祖事状有此一条事与今日亦极相类今谨录去恐更合稽防礼律以尽情文之变乃为尽善此非小节不可草草耳近日大除拜一番纷纭虽公议幸伸然自此中外之责愈重而其人之才智局度犹昔人也不知何以处此乎来书所赋荡之卒章真可为流涕痛哭也进对之际言之不切不足以尽吾心而吾言虽切度亦未有转移之势不知明者又将何以处此也偶得黄子由奏疏谩録去其言至此不为不切盖已下到大承气汤矣而略无动意奈何境外之事彼若为万全之计固不轻发但恐万一狂谋轻袭而我之边障未有以当之此则虑外之虑而所系亦不小也故都之事不成乃是天幸如其不然赵豹无故之疑梁武金瓯之戒直可为寒心不知今日诸公何以处之大抵近年风俗浮浅士大夫之贤者不过守文墨按故事説得防句好话而已如狄梁公防莱公杜范富韩诸公规模事业固未尝有讲之者下至王介甫做处亦摸索不着其有读得楚汉孙刘杨李问数十巻书者则又便有不作士大夫之意善人君子莫能抗也端居深念为之永慨未知天意竟如何耳季通一出饱观江湖表里形势不为无补甚恨匏系不能与之俱行其律书法度甚精近世诸儒皆莫能及但吹律未谐归来更须细寻订耳此行所资亦足为晩年休息之计元善笃于友谊固自不薄而张帅之倾盖胜流今之君子亦鲜能及也子静旅榇经由闻甚周旋之此殊可伤见其平日大拍头胡叫唤岂谓遽至此哉然其説颇行于江湖间损贤者之志而益愚者之过不知此祸又何时而已耳许教似亦小中毒也如何如何
　　答潘叔度
　　邵子文説明道先立标准之言深中近日朋友之病且孟子亦有袭而取之之戒尤当深念也
　　答潘叔度
　　所论标准袭取之戒极为精密然所谓有为若是如舜而已者必自有的实平穏下功夫处非是徒然昼思夜度以己所为校舜所为而切切然惟恐不如舜也譬如病人正当循序服药积渐将理使气体浸充可及平人而后已岂可责効于一丸一散一朝一夕之间而遽怪其不及平人哉默诵中庸一巻于寐觉之时此亦甚善然与其必诵一过不若虚心玩理之従容而有味也
　　答潘叔度
　　来喻缕缕备见立志之逺叹服良深但所谓敬之为言所以名持存之理者于鄙意似未安盖人心至灵主宰万变而非物所能宰故才有执持之意即是此心先自动了此程夫子所以毎言坐忘即是坐驰又因黙数仓柱发明其説而其指示学者操存之道则必曰敬以直内而又有以敬直内便不直矣之云也葢惟整齐严肃则中有主而心自存非是别有以操存乎此而后以敬名其理也此类初若名言小失不足深辨然欲放过则恐于日用之功不能无害故辄言之子约书中有所反覆亦是此意幸防攷而互评之则其辨益明而儒释之殊亦可因以判矣横渠集云云大凡作事匆匆不能博尽异同便有遗恨前辈所谓甚事不因忙后错了者诚有味也
　　答潘叔度
　　所喻敬者存在之谓此语固好然乃指敬之成功而言若只论敬字下功夫处葢所以持守此心而欲其存在之术耳只着一畏字形容亦自见得故和靖尹公只以収敛身心言之此理至约若如来喻却似太澜翻也大抵诸所诲谕似皆伤于语言道理头绪多云云愚意且欲贤者于此稍加屏置而虚心观理于平易专一之地不审于意果如何也
　　答潘叔度
　　熹衰病今嵗幸不至剧但精力益衰目力全短看文字不得瞑目闲坐却得収拾放心觉得日前外面走作不少颇恨盲废之不早也看书鲜识之喻诚然然严霜大冻之中岂无些小风和日暖意思要是多者胜耳江南之业恐自是庆厯元祐之功不当以此论也此话甚长非面莫既大抵鄙见与彼中议论不同处非一而此为其最是乃天理人欲之分直截剖判不相交杂处安得相与极论以防至当之归乎忿疾之意发于羞恶之端固有不可已者然至于加一忿字便和自家这里有病了此亦深欲面谕之尤切者恨未有其便耳醍醐毒药之喻恐亦过当圣贤只得立言垂世従违真伪却在它人如何必得况吾辈所急在于自明正不当常以此念横在胸中也陈肤仲近得书云欲旦夕过此此等人未欠讲论却是欠收敛此又是别一个话头要之须面论乃究耳吾人无用于世只自己身心一段事又不曾讲究得彻众盲摸象各説异端不知却如何収杀可虑可虑奈何奈何
　　答潘叔昌
