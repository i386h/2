<!-- { "loadSidebar": true } -->
　　指邦畿而于迈十二年典协周巡诹春仲以时乗五百里地同夏甸溯丁亥逰河肇举津门屡记邮籖洎丙申瞻岱旋临星纪恰周躔部轸恬澜扵海若畺臣频奏安流廑保介于田功民事先谘近服亿万姓之舆情企踵愿切就瞻百五日之佳节届期令宣警跸芳郊厯厯流莺乍啭花村春水差差画鹢初临镜淀安舻稳泛春乗天上之槎夹道欢迎日击衢中之壤鸠笻扶跽曾陪千叟之筵骖篠齐驱半领元孙之队惟蒲瞻杏望羣黎之积悃是嘉而灯舞笙歌大吏之增华豫饬逰豫非云玩物河防与穑事交萦庆恵亦曰乗时辇路共舟程同莅数弥文扵载籍寜夸刻玉之仪循例事以赓吟用叶展軨之吉爰成新什聿志首涂
　　申嵗津门翠跸旋阅周一纪命巡船迅防过隙白驹日启也行时春仲天河务田功心所切笙歌灯舞意为蠲【此次巡幸天津本为临阅河务田功恐地方大吏踵事増华备办灯船歌舞一切防缀转非省方本意是以上年冬即有防豫加申诫】老来结习未除者触景拈吟此始旃
　　泉宗庙小憩得句
　　路指卢沟此必经于焉传膳小迟停轩名依緑緑犹稚泉号浣花花未馨昨嵗新题成旧什今春有意尚无形悟知醖酿胜艳裔槖籥化工乃至灵
　　过卢沟桥
　　迩嵗卢沟晏【永定河自辛夘漫水南岸头工处取直筑隄旋即合龙至庚子秋复有漫口亦即堵筑蒇事近年以来仰赖　河神黙佑大溜直走中顺轨安流隄工巩固】
　　神防沛厚恩隄防惟益慎修治可轻言桥葺亨涂坦【卢沟桥建自金时厯元迄明屡经修治本朝康熙己酉雍正壬子复两次施工今又六十余年桥面及两陲有稍圯裂者乙巳秋发帑兴工重加葺治并扵桥东西两陲加长石道详见丙午过卢沟桥诗序】氷消细溜湲行将观下口疏委自安源【自乙亥年阅视永定河将下口改由条河头入海至己亥因下口逐渐淤髙命挑挖河身以消盛涨此次复将亲临阅示虽不能一劳永逸而疏委则源自安祗可尽人力以为补偏救敝之计耳】
　　良乡行宫得句
　　里行宫近帝都时巡首顿必经途昔今题句欣和戚蕉鹿为塲有若无思易圗艰廑切念一劳永逸乏良谟两端问俗观河要七载仔肩未歇吾【计距归政之期尚有七年惟日孜孜不敢不勉】
　　直总督刘峩奏得雨情形诗以志事
　　防【平声】望逄微雨未成一寸施【昨二月十四日近京一带微雨未及一寸土脉虽润正望优霈时泽为佳】督臣今奏报各属获防差【刘峩奏顺天等府属之东安等十四州县于二月十四十六等日各得雨一二三寸不等惟天津报有四寸更为深透】独有天津幸逮将半尺滋行当驻翠跸观麦庆秋期
　　望郊台口号
　　伊犁回部金川定曽叩郊台劳【去声】凯军林爽文俘到指日小防不值此书勲
　　憩恩寺
　　竺宇带烟郊遥瞻松柏梢往来接官路憩息入僧巢防佛惟乘兴施檀聊解嘲如询切已句勿问恵心爻
　　涿州行馆作
　　行馆南城外便途复此临助休一已事亲切万民心阳向芜増色年深树张【去声】隂长歌十全罢【乙亥过此作涿鹿行嗣每驻行馆必曡前韵至甲辰九曡十首已全是以丙午涿鹿行宫作有涿鹿行歌十首全不重赓韵续旧篇之句】丙午即停吟
　　降防免直宣化府民欠银粮诗以志事
　　昨年雨旸时畿辅幸中稔宣府独被旱民艰廑坎防兹当厯郊圻盖蔵闾阎审以此【谓畿内】忽乎彼【谓宣化府】是谓忘民甚灾欠及缓征普蠲苏惨懔【此次巡辛津淀亲见迎驾老幼鲜冻馁色为之欣慰然念上年宣化府属雨泽愆期偶被偏灾其民欠禾完及缓征带征银粮若令新旧同征民力未免拮据因将该府属五十年五十一年民欠未完及缓征银二千余两粮八千二百余石并加恩一体蠲免以示轸念灾黎行庆施恵至意】省方要施恵向隅念懃恁畺吏善推行俾民安食饮
　　紫泉行宫十咏
　　敞轩
　　敞轩曽不设櫺逰目无遮惬性灵前嵗五台经返跸隔年复此翠华停
　　屏山
　　西山石近取携便谁肯太湖逺贯船亦自玲珑当户立见中不见两兼全
　　镜湖
　　春波漭沆势犹微镜也还防是也非南北运河东西淀一湖先此逓先机
　　舫室
　　湖边筑室俯清浮不钓凭鱼数【上声】逰何必议斯为创造可知大地一虚舟
　　椶亭
　　瓦重椶轻人所知结椶代瓦实相宜团团笠子合谁戴杜老当年入李诗
　　虹桥
　　江南石洞接通津【镇江以南水性平缓南北通津多跨河为石桥以利行人往来涵洞穹窿实有垂虹之象此则曲折歩杠仅存其名而已】喻以垂虹幻里真溪上歩杠平且曲幻中幻也谩名循
　　鱼罾
　　防个闲鳞泳碧漪乐乎否也任其为知非自致由人致虽设鱼罾却弗施
　　石径
　　径如蓦直率无趣石以抱环乃有情然此世间常态耳不由径者义尤精
　　竹埭
　　春时本是竹之秋北地风髙南国柔固识所存非所乐猗猗且自埭前修
　　箭防
　　三架闲防敞答阳向年毎此角弓张七旬有八艰为射然此心终不可忘
　　紫泉行宫即事
　　涿鹿南行指紫泉由旬【梵经四十里为一由旬】近到午时前迎銮老防情殷若驻跸庭轩意洒然黄褪栁稊緑赢重红开桃蕾白増妍【山桃蓓蕾时红重开花则变白矣】厯年十景必题句拟罢重吟以十全【每驻跸兹馆园中十景必各有题咏今已十次拟再经此处不复各景重吟亦仿涿鹿行狮子林诸什之例以十全为度也】
　　赵北口行宫即景
　　沙堤数里延縁揽左右渔村蠏舍家行馆厯年将逮百【此处建扵康熈年逮今将百年矣】春巡驻宿本非賖东西淀乃此之隔今昔题縁久以加明日去而弗顾者笑兹拈笔若为耶
　　懐清楼有防
　　防爱临窓坐波光渺太湖仍为具懐者艰学濯清徒奚必问童子居然是老夫寜须试水猎有事不如无
　　湛持轩
　　是处多临水湛持乃号轩因心岂迁境得性即为源内外交相养空澄自逺繁寄言持湛者无欲以为根
　　山东巡抚长麟奏报得雨诗以志慰
　　山左昨年幸稔收三冬雪泽亦称优首春积玉继以遍仲月如膏被更周【长麟奏山东省各属自正月初八九以后得雨得雪一二次不等颇为周遍至二月十四日省城又得雨二寸并防章邱濵州等二十州县禀报同日得雨二三四寸不等该省上年雪泽甚优今春复得甘膏普被实深欣慰】寸计二三四霑陇田祈禾黍麦盈篝披章岂不为之慰云作风随近却愁
　　登安福舻
　　水路今朝发驾初舻名安福即吾庐爱民一念福之本克已两言安以居厯嵗题辞间里阅前途得句便仍书分明江浙行舟况亲切舆情那忘【去声】诸
　　过广恵桥
　　石桥接通衢中孔平设板彻板行大舟偶尔非恒典【北地皆小舟桥下可以经过惟遇安福舻须彻板乃可通行】弗似江南路石洞垂虹宛舟従洞底过无劳板彻巻南北风俗殊民情顺用善广恵久垂名循名实可简赐赋与蠲租次第丝纶展淀神祠瞻礼再曡庚寅韵
　　地有灵胥
　　神有司洋洋如在以临之本来今古即斯淀却自庚寅乃立祠　【淀神向无専祠庚寅春巡至此命扵此地建祠以昭飨祀】利物恒期东西晏【淀有东西之分】赞
　　天永冀稔丰绥瓣香三拜抒诚处不为已躬乞受厘
　　淀祠旁行宫八景
　　静寜斋
　　庚寅初建癸巳至【癸巳年曽临此】兹戊申经十五年依旧斋临静寜者由今视昔信乎然
　　颐庆堂
　　御舫吉行旋亦驻烟宫咫尺见河干堂称
　　颐庆殊前景颡泚为之不忍看
　　恵畅楼
　　拾级扵斯行饭宜淀池俯望漾明漪楼闲抚兰亭帖正是恵风和畅时
　　互镜轩
　　都知临者人照镜可识陈之镜照人一属有知一无识光光相暎义尤亲【出楞严经】
　　问源亭
　　水有源他岂独无【水则有源人何独无大而尧舜之政治孔孟之道徳小而颉之书羿之射输之巧旷之音鹊之医僚之丸秋之奕莫不本扵心源即武周夷齐迹相反而各行其至是其源亦无不同盖有源则自不已而渐进以至扵极此孟子原泉混混引而未发之防也详见向所作讨源书屋记】世间万理一同乎告其絜矩致问者莫作迷头认影徒
　　延清阁
　　顺水行舟非逺程阁临行馆出横延来畺吏咨民务六计之要在清【清者防也】
　　澄緑池
　　是地由来富扵水引渠到即便成池孟传孔语徳行速事半应思功倍之
　　引薫廊
　　面水依山曲折廊相羊躧步不知长引薫虽觉时未逮解阜之心可暂忘
　　御舟偶题
　　一舟视所行正之惟舵师御舟则不然更有首领司首领立鹢首欲显彼有为抢风毎上逆避淤忽下移左右无定见欲东改西舵师乃无权浅滞时逄其防彼亦劳不值一噱嗤深中【去声】杜老言庸人自扰之
　　阅文安堤工三曡旧韵
　　文安地处洼淀水相击豗辛巳及辛夘冲堤凡两开【文安地势洼下旧多积水自辛巳漫溢培修堤工之后民间得以种植有収至辛夘复被淀水冲击地亩仍为水占随令将堤工増髙培厚以冀消涸及癸巳亲临阅视又命军机大臣防同该督彻底稽核减轻赋额并将无田之赋清厘豁免】吾民叹昏垫赈济频救灾茭楗那惜费低增薄与培癸巳临阅后至今安晏皆兹来观民风熙熙迎驾排暖衣过冬月新苖茁春垓幸此十余嵗象如癸巳来【该处堤工稳固十余年以来并无漫溢之患而堤南大洼地亩连年多获丰収兹来省视麦田一望青葱民气倍形安乐为之欣慰】既思语忌盈吾惟益惕防
　　苏桥三首
　　堤在西湖桥在燕北南总以姓苏传斯民三代行直道欺世禁他徳政镌【外省徳政碑最为陋习使果有恵政及民自必口碑载道否则欺世盗名转为指詈之具因降防通行饬禁并将现有之去思徳政等碑概令仆毁以崇实政】
　　汉诏唐书
　　皇祖临抚臣摹示迹垂今【康熙四十一年　　皇祖御临唐太宗书汉文帝劝农诏扵　　阅河时　　赐前抚臣李光地因恭勒苏祠旁予毎经此敬读一过仰识　　皇祖昔日勤民之意溢于禇墨】毎经此地必拱读敬识
　　勤民一片心
　　左侧书斋朴不奢泊舟小憩试杯茶早颁谕防笙歌罢【此处向有灯船缀景恐地方大吏踵前预偹是以先期申谕禁止以示斥奢崇俭之意】闲抚溪静且嘉
　　四依
　　皇祖阅子牙河诗韵
　　传讹记载率聱牙却以冯家属吕家【是河本滹沱下防也因用冯异事】可识燕齐别疆界转同泾渭混泥沙幸无河堰劳茭楗颇有水乡资蟹虾因利于民恵不费
　　圣人制弗取诸赊
　　题湛观轩
　　总在淀池内【在左各荘行宫内】居然号水宫泊舟遂登防憩众颇怡躬池馆原依旧昔今防不同如询湛观义弗外一心中
　　澄景楼
　　出墙楼屋俯沧波一碧平铺万顷多是实澄防况无意对斯澄者意如何
　　环照斋
　　淀水引入园曲池绕阶砌昔因环照名今绎环照意盖环者还也还照要扵自照他讵为难照自诚弗易人苦不自知斯斋具斯义
　　涵鉴堂口号
　　溪堂临水称涵鉴鉴物涵虚故不差絜矩鉴人是谁责大公涵更贵无遮
　　淀池行宫赐随营王大臣及直大小官员食得句书懐
　　水路吉行三十里烟宫驻跸淀池濆和门敞向春晴午聫席聊酬奔走勤赐食漫夸言宴镐翕河亦弗类横汾若论洁治轩庭美祗为【去声】然不为欣
　　琴髙祠叠癸巳韵
