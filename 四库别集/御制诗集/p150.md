<!-- { "loadSidebar": true } -->
　　未逾五日畏炎官破晓河风又怯寒不与惟时过去易无恒者意测来难
　　赐钱陈羣归里时陈羣有反谷之疾诗以寛其意
　　三尸素所灭二竖胡为作予告遂颐和还乡谚如约【浙江嘉禾长水塘俗名还郷水】陛辞意恳欵请诗应允诺怜汝身日羸壮汝神犹铄达生有至论庸医无大药辟谷方赤松先难后原乐
　　泛月
　　四时秋月佳孤负诚可惜凉雨已驱炎晩田略被泽明蟾如有约繄我素莫逆容与浮轻舟荡漾镜光碧云容欲就闲蛩音不待夕代谢讵少假瞥过思何益
　　题邹一桂花卉巻
　　碧桃
　　此是西池千叶春风前灼灼复蓁蓁如何不结枝头实仙种应悭付与人
　　梨花
　　检校韶光到防分腻情蜂蝶镇纷纷黑甜若到真香所小院梨花是梦云
　　蔷薇
　　阎易衣裳紫间黄卉中仙号杜兰香莫嫌偏有棱棱刺未许人轻近砌旁
　　虞美人
　　血洒郊原化草芳楚歌一曲至今伤重瞳叱咤归何有未及盈盈弱质强
　　紫藤
　　婉娈偏依松柏枝却縁刚介得扬猗紫丝歩障如平展借与凌空作幕垂
　　罂粟
　　擎来百琲玉盘罗爱是佳名瑞应禾二鬴设诚供宿饱只虞其少不虞多
　　白榴花
　　海南卉木有竒珍氷様丰姿玉様神不把丹砂枝上炼学仙恐误后来人
　　栀子
　　色馨自是通身净风露由来满意凉黄蝶不知花厌閙寻香时复过横墙
　　牵牛
　　睆彼幽姿篱落旁露虫相吊倍凄凉碧天夜防银河水引出相思蔓许长
　　剪秋罗
　　七襄谁道不成章一霎秋风满院芳尔许何多费裁剪天孙为制嫁衣裳
　　秋海棠
　　墙隂血泪化柔枝略似春芳缕缕垂一种幽情依露草花钿委地忆当时
　　芙蓉
　　浅红合间荻芦苍秋老洲前觧拒霜防是萧风凉雨下十分画意入潇湘
　　菊
　　姓名合在髙士传品格从标晚节花五栁何尝信贫约金台玉盏醉流霞
　　蓝菊
　　结隣亦得近东篱琐碎离披秋晚时设使羣芳谱名氏无过充隐埓希之
　　梅
　　逃禅去后应无画防士吟来合罢诗诗意画情真趣在问谁粉本得成兹【今春偶为古榦墨梅曽命一桂橅为设色图故戯及之】




　　御制诗二集巻三十五
　　钦定四库全书
　　御制诗二集巻三十六
　　古今体七十七首【壬申六】
　　塞上秋搜奉
　　皇太后自圆明园唘跸六韵
　　玉塞行时狝金旌发晓秋讵縁循往例实用缵
　　先猷跸指山荘驻章驰驿路邮宵衣无内外嵗事切咨诹
　　慈履欣康健民歌协豫逰亸鞭成五字记里又从头
　　过清河桥
　　春夏雨旸时过望丰可致三庚忽愁旱霖雨未霑渍民瘼无可诿切切増愁愧秋廵值唘跸心厪仍农事清河度石桥所见觉稍异荞豆仍芃苖黍粱多硕穟询之乡三老云尚胜去嵗初希虽不满后忧畧堪慰爱物天地徳益凛盈虚义
　　闻淮南得雨
　　封章卜度始开函泽被清江半尺甘咨穑喜霑迟种五课时犹及伏庚三正因久待忻生慰每为虚誉祗益慙况我所懐无逺近淮南望罢望江南【时苏松亦有待泽之处不知曽霑否】
　　过峰山口
　　逺望岧嶤近等闲长城犹在白云间峰姿树态休嫌少却是东来第一山
　　度岭风披华黍秋山城古县号懐柔此行触目思吾事讵为居髙畅豫游
　　杂题
　　亨屯拯溺未敢闲苍生四海常思艰未遑老安少懐志难悉物理民情间三代上治夫何有十年前诗率可删射麋丽聊快意犹喜五石弓能弯
　　难易引
　　大难小易地戴天始难成易坤终干一难众易君率臣外难内易型家人正难偏易守四邉主难賔易酒醴筵白难黒易丝染然走难飞易鸟防山精难粗易徴心禅行难言易九仞泉守难创易郑公言
　　村行口号
　　铜雀喧鸣熟晚禾田功颇胜昨经过未经更愿还胜此谓我无厌也任他
　　南天门
　　牝谷晨行冲晓霭是处淙淙鸣石濑廽谿复岭数十盘莲宫始见青云外到来初地空尘心凭虚万景牕前绘举鞭旋复度岩扉真教隔絶仙凡界天闗虎豹信森严此或当然我所戒
　　长城
　　祖龙当日气麤豪一世希传万世牢拟接碧天陵絶巘遂穷沧海驾洪涛防胡讵是圗其易延防那思作者劳可惜防恬秦宿将椓人轻与赐欧刀
　　山田
　　山田闗外佳村村期二鬴春夏值时若所幸霑秋雨以此胜闗内众善早登圃虚望彼其嗟实偿此犹愈内外皆我民所愿逢年普有懐每难遂殷忧系心所
　　山田无土著大都齐晋民刀耕复火种峦障成塍鳞闻之其初来裹粮惟一身心计躬受劳或有致富人赋税既以薄蒙古风更醇户口兹日増借以资饥贫后此非所知目前诚可因
　　雨
　　塞雨洒萧秋繁声入夜稠轻寒来觉骤婪热避如流荞菜皆资润豆禾未毕収怦怦萦逺念畿内得霑不
　　凉
　　一嶂岩墙能尔为飒然凉气马前披由来不借秋官令直欲轻移造物时野水渡人心为怯晓烟食店目因迟生衣两日更绵絮境与情迁乍可思
　　滦阳别墅
　　叠树层椒尽态青滦江如带泻清泠涌金何事称圗畵浮玉端知在户庭四季风光无尽藏百城古帙有余馨栖迟欲去还教住山鸟留人亦可聼
　　小金山
　　萦廻波澹澈踞峙峰吸硪烟散容披榛风来时落果栖岩搆虚轩每到必憇坐
　　圣人锡嘉名胜彼屋包裹饶占山水幽何事香花妥一晌悟南华分防了不可
　　避暑山荘三十六景诗【有序】
　　我
　　皇祖建山荘于塞外锡以三十六景之名盖一邱一壑向背稍殊而半窓半轩领畧顿异故有数楹之室命名輙占数景者非若汉主离宫唐家别馆弥山蔽谷犹云未足也向曽恭和
　　御制原韵兹以驻跸清暇复各题五言近体虽不足以
　　窥测
　　髙深然刘昭禹所云四十贤人者或庶防云尔
　　烟波致爽
　　玉塞山原富烟波此防饶虚明疑汉上绮縠漾云标每爱秋蟾印长教暑气消牙琴澷须数曾入
　　五弦调
　　芝迳云隄
　　一迳界双湖芊绵仙草敷探擕皆上药招引入方壶鱼牣潜还跃鹿驯来可呼劚云如有兴记取十洲图【仇英有着包采芝圗】
　　无暑清凉
　　太古日偏长朱明暑却藏有诗惟举白作记合称唐松菊开三径云山贮一房金莲纷暎砌心境总清凉【五台清凉山出金莲花故云】
　　延薫山馆
　　洞逹轩窓唘炎朝防纳凉松声风入静花气露生香竹素悦心永珠林味道长披薫今
　　昔意与物乐时康
　　水芳岩秀
　　智仁山水徳结念喜双清镜朗羣芳照屏开众秀争豪材谁拟议妙诣谢将迎本色羲皇代还防荡荡名
　　万壑松风
　　苍翠郁氤氲巗端细迳分四时无改色众木有超羣盖影晴仍暗涛声静不纷髫年读书防终是愧尊闻【康熈壬寅随侍　　皇祖赐居北处读书】
　　松鹤清越
　　胎仙将夀客结友峤洲中葱蒨入森秀飞翔乐逺空天垂四幕碧泉带百花红
　　色飬传家法齐名此日同【是处为当年奉　　寕夀宫豫游之所兹于山荘内奉皇太后起居处亦名松鹤斋遵　　先志也】
　　云山胜地
　　峻宇昔垂戒山荘今可称地灵延昼永峯秀蔚云兴结构因时胜逰歌所事仍年年奉
　　慈辇惬愿祝如陵
　　四面云山
　　轩彻四面岩谷俯千重奚数荆闗迹堪寻佺羡踪林踈为风拂峰现忽云封筞骑遵﨑栈时看白鹿逢
　　北枕双峰
　　双峰金与黒【西北金山东北黒山】拱揖若来参嶊崣天光接防蒙云气涵鸾音媿阮籍鹤度肖苏耽返照千林紫吟情落碧潭
　　西岭晨霞
　　户含西岭晨霞亦可称恍如赤城畔髙出白云层暎日真还幻随风散复凝今朝凖为雨农谚有明徴【农谚晚霞晴朝霞雨】
　　锤峰落照
　　曽爱文皇句【唐太宗有初晴落景诗】髙标物外情照亭浮槛晃烛浦漾澜朙理境资强立神工谢巧营倚天森玉柱拟待勒谁名
　　南山积雪
　　嶤峯何所异积素雅宜看朔气干霄白清威羃地寒塞梅粘树树冻玉咽滩滩歌郢谁家子应来曲里弹
　　梨花伴月
　　盘迳入深秀云居得畆平春来花正放壶里月偏明香色双清境希夷一晌情神仙惟自度讵必借金茎
　　曲水荷香
　　镜面铺霞锦芳飚习习轻花常留待赏【每到山荘虽深秋亦有荷花】香是逺来清缃盖迎秋直珠囊带露擎楚人休制服同此乐衢亨
　　风泉清听
　　出石泉惟冽因风响益清虹垂饮涧势琴谱号钟声江海他时赴云霞此防生
　　当年川上意仰识在民情
　　濠濮闲想
　　水木翳然防真堪防此心有懐虚以静无俗窈而深风度随花蝶霜酣饷果禽天都元在此那更数华林
　　天宇咸畅
　　洞府玉虚宇林扉守百灵三天无别路五岳有真形青鸟凭传信紫鸾时驻軿瑶函降真诰闻説是黄庭
　　暖溜暄波
　　遥源苍峤中暖溜早称功涤荡蒸云似灵竒仙药同醴泉闻建武温谷豓新丰利物天然泽无夸辟沼宫
　　泉源石壁
　　锦流依绣壁霁色正开时喧寂均堪悟縦横皆合宜逰松扰麏唼下鳬鹥
　　圣迹光岩穴翘瞻切企思
　　青枫绿屿
　　青枫多秀色乍可傲霜朝楼榭惟存意烟霞尽许招司勲权阁笔王子欲吹箫却望丹邱迥何当过石桥
　　莺啭乔木
　　山深悦鸟性乔木早迁莺防爱清和节频闻睍睆声双柑思旧韵一部锡新名【山中一部笙簧　圣祖小序中语也】　欹案观宵雅嘤嘤倍有情
　　香逺益清
　　春光六月天照影濯清涟逸韵风前别生香雨后鲜扬猗明塞日标倩暗溪烟松岛莲花寺空闻十景传
　　金莲暎日
　　玉井曽标秀金台别擅竒辉辉争日色灼灼动风枝银气常葱蔚晶光自陆离清凉慢相讶
　　古佛实都兹
　　逺近泉声
　　凿石布垂瀑酾流帛裂湖泉堪傲虎趵峰得号香罏偶在叅天一间凭味道腴醉鱼时蹙浪上下溅眀珠
　　云帆月舫
　　舟阁傍烟湖浮居有若无波流帆不动涨落棹如孤牖幔披云揭楼栏共月扶水原资地载所见未云殊
　　芳渚临流
　　孤亭据悬防座俯水晶宫曦影错金碧春流泛紫红塞情闲入古川气冷随风来者为谁氏维诗味不穷
　　云容水态
　　寄意属空濶开轩见水云波轻含蔚靉烟细结漪纹飞鸟去何极遥舟望莫分祗饶风度防依约橹声闻
　　澄泉绕石
　　一注亦何取端宜石与停动中原有静秀防总能灵出匣宁非玉支机本是星山花将酿酒可以驻千龄
　　澄波疉翠
　　峯翠落湖心悠然意与深逰鱼欣覔树飞鸟讶迷林宸藻犹云日崇情自古今烟霞蟠水府深夜有龙吟
　　石矶观鱼
　　野水时深浅逰鱼意更嘉名奚辨鲤鰋乐岂避鳬鴐或跃浮波月闲喁落壁花坐矶竿不把适可悟南华
　　镜水云岑
　　水镜涵虚朗岑云逺接连尽看流动意不着象言诠岚影落空翠波光合暝烟仰参兼俯察　　【皇祖御题有悬象俯察仰参之句】易蕴
　　睿题全
　　双湖夹镜
　　长桥界平渚双镜恰连波荡桨苍蒲隠鸣鞭碧浪过春烟低岸栁露气袭汀荷白也诗无敌于斯津逮多
　　长虹饮练
　　垂虹天际亘望近到犹遥象渚源琼曲鸥波影绮摇城疑干闼幻乐是洞庭调屧歩披三秀何殊陟紫霄
　　甫田丛樾
　　膏壤傍云涯芸芸动植皆含生适真性妙趣托澄懐试马抡悬镜玩鵞辨折钗周诗徒颂武未若此间佳
　　水流云在
