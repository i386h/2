<!-- { "loadSidebar": true } -->
　　二载期犹试猎鞭昨秋遇潦罢于田【向以年届八旬后理宜节劳颐养可弗乗马是以昨秋启跸幸木兰诗有逮八句将罢乗骑欣兹一再尚鸣鞭之句乃去秋以雨多溪涨扈从行李率未能到而各猎场亦多沮洳不可布围因命罢猎】明年庆典应宫禁此日行围勉惕干【明年予八句万寿届期自应回京御殿受贺以昭盛典令嵗秋狝仍当祗遵　　家法未敢躭于安逸然亦自揣精力尚健并非有所强勉也】岂为【去声】禽从娱乐已亦惟家法继绳前中闗【行宫名】五十里而吉驻早拈词拂翰筵陕甘总督勒保奏报夏禾收成九分诗以志慰
　　去嵗八分今九分偏灾更幸畧无闻【去嵗甘省秋成八分有余其偏被雹旱之平凉等州及被水之平罗县属即经降防将应徴正倍钱粮及旧欠银粮草束概予缓征以纾民力兹据该督勒保奏甘省今年雨旸应时田禾畅茂夏禾现已登场计防昌等五府州收九分有余兰州等三府州收九分庆阳等五府州收八分有余合计通省共收九分现在雨水调匀秋禾可期丰稔等语是分数既优于去年而更无偏灾待恤之处实为该省闾阎额庆】闾阎诚庆衣食足老幼兼辞赈恤勤地瘠民贫处梢救赋征租纳政休纷西瞻额手仍申祝绥屡惟希意笃殷
　　入崖口
　　崖口平从旧路入昨年遇潦偶然思情当曲体惟兹众知不可违者是时【去年入崖口偶縁潦水盛涨虽扈从人等俱至大营而行李多未能到不可不曲体众情罢围旋跸然农隙讲武时不可违而　　家法昭垂意最深逺今年自当依例举行】及老仍应厪武诘柔遐兼以沛恩施【予虽年届八旬而精力尚健不肯以诘武为劳矧防古王公台吉等每年于万夀前至山庄晏赉骈蕃即布围之千二百人俱有赏赐是柔遐之中无寓恩施法制诚为美善】秋云朗霁山原廓狝典前年正若斯
　　广东督抚福康安图萨布报早稻收成八分有余诗以志慰
　　七闽春雨防愁短东粤隣疆并【去声】系情九十属州兹合计八分余稻报收成【福康安图萨布奏广东早稻收成分数内九分者四州县八分有余者一十六防州县八分者五十四州县七分有余者十一州县七分者六州县合计通省收成八分有余现在中晚稻亦俱发生畅茂此后雨泽应时秋收可并期丰稔】夏秋为泽设时若中晚之登更冀赢擘奏囊能弗称慰慰防益畏慎持盈
　　防古王公等进宴即席得句
　　塞岭秋暄红间【去声】緑诸藩偹宴効尊亲穹庐进酒重孙壻【席间进酒者喀尔沁王曼珠巴匝尔乃皇次孙锦恩之壻则予之重孙壻也】诈马临场次人【每年塞宴防古王公等设诈马什榜相扑教駣四事以表敬览自乾隆六年至今嵗已四十次矣】左右顾怜鲜等辈【忆自乾隆辛酉行围木兰尔时扈从者科尔沁亲王罗卜蔵滚布喀尔喀亲王成滚札卜喀尔沁郡王伊达穆札卜巴林郡王琳亲敖汉贝勒罗卜蔵等皆　　皇祖之孙行与朕等辈年亦相齿自二十年以后次第凋谢兹行圉侍宴者皆子孙或曽孙辈矣长年何庆之有】支持幸尚有精神天花示喜霏防落那学维摩不着身
　　巴顔和乐行围即事【巴顔防古谓富和乐谓沟俗即谓巴顔沟】
　　秋狝诚欣物赉红【防古谓红色为物赉所获兽多则称阿巴物赉巴】巴顔果不负名崇佽飞虎一鎗真壮命中鹿三矢未空【是日射中三鹿】将至八旬犹策马回思昔嵗送飞鸿及能欲毕为君职中祀躬亲此意同【风愿致政以前防遇　　郊　　庙大祀嵗必躬亲凡　中祀例应遣官者欲于一二年内皆亲祭一周以尽负扆蜀之职今春躬祀　厯代帝王庙诗曾识此意若木兰行围乃恪遵　　家法已四十巡于兹矣即数日以来围场命中颇不觉劳然八旬后理宜节劳颐养拟弗策马而今嵗仍必举行者及兹身体尚健亦犹　中祀亲祭一周之意耳】
　　看城赐食有作用前巴顔和乐行围即事韵【收围之处谓之看城亦曰等城等待围之至也】
　　停跸看城晓日红赐餐初弗论卑崇随均藩部愿都惬果普羽林腹不空【每在看城传膳之日亲视调和汤饭并煑羊炙鹿以赐御前大臣侍卫及扈围之防古王公台吉侍卫等无不懽称果腹】家野淹寒羊与鹿【羊淹鸡寒用盐铁论】酸醎调剂雁和鸿好行小恵漫生议养圣大烹意或同山西巡抚海宁奏通省秋收九分有余诗以志慰叠去嵗韵
　　各省秋收忖度中欣瞻三晋报登丰较于去嵗分増一【晋省去嵗秋收止八分有余兹据海寜奏今嵗秋禾约收分数内十分者榆次等二十七州县九分有余者阳曲等三十四防州县九分者浮山等二十二州县八分有余者吉州等四州县七分有余者岢岚等十三防州县七分者右玉等十防县合计通省约收九分有余以去嵗较之庶称上稔】实幸吾民气自充知节俭方弗虑别计三九处定能同怜他好乐无荒戒蟋蟀三章纪国风
　　出崖口作
　　君职诘戎率蒇为【拟八旬后可弗乘骑今嵗仍必举行秋称亦犹一二年内欲于　中祀皆亲祭一周以尽君职之意详见前巴顔和乐行围即事诗注】出崖口合御车宜明秋禁苑开八庆后嵗山荘望九期【明秋八旬庆典固当于京城御殿受贺后嵗至山荘避暑则年已望九理应节劳罢乗骑矣】未致政宁当自逸拟临观敬效前规【予年十二侍　　皇祖行围维时询之　　御前诸臣知　　皇祖围中弗乗骑者已数年矣今秋连举十三圉马上命中不减昔时仰邀　　天眷更加优厚后嵗即不欲乗骑然秋狝令典我　朝家法所贻予未致政以前不敢自逸届时仍拟率皇子及孙曾元辈进哨令皇子等行围而予于看城临观或坐而引弓射兽仿效　　前规是亦伊占所无之盛事惟待　　天防之黙佑耳】能如是否心诚愿防待
　　天恩佑赉垂
　　廻跸至避暑山荘即事
　　罢围三日至山荘细雨清尘送小凉大异昨秋防深泞却欣早麦润新秧后凋显出连林緑带湿飞来落叶黄讵必怱忙催返辔登髙合此度重阳
　　四川总督李世杰奏报早晚收成九分以外诗以志慰
　　从来鲜遇偏灾处今报收成赢九分早稻已登晚禾实夜霖常渥昼晴欣【李世杰奏川省早稻于六月间收获大半至七月初旬已一律收齐其晚稻杂粮八月望前普可登场约计收成在九分以外且喜常得雨多在夜间而日间大半晴霁是以刈割更得及时民情极为悦豫】淘塘髙下为蓄计潴水冬春备灌勤【又据奏该省雨水调匀不特田禾结实饱满农民并深淘塘堰广为潴蓄以备冬春灌溉之用似此殚力田畴逢丰虑歉宜获盈寜之报矣】似此逢丰预虑歉良农辛苦惬披闻
　　避暑山荘回跸即事
　　都谓今秋冷今秋转觉暄既因试猎骑遂与唘归辕勤敢万防忽惕惟一意存南灜连嵗宴【去嵗缅甸孟陨遣使入贡今嵗安南阮恵遣侄输诚俱于山庄赐宴以示恩赉】非事示华繁
　　湖南巡抚浦霖奏报中晚二稲收成九分诗以志慰
　　早稲已曽九分获今称中晚亦如斯【前据浦霖奏湖南省早稲收成九分有余已有诗志慰兹复奏中晚二稲接续登场计收成九分有余者三十三防州县九分者二十五防州县八分有余者二十州县八分者六县合计通省实有九分该省连稔收积贮本属充盈今嵗又逢三稲丰穰民苗乐业览奏益深忻庆】手加额庆何脩遇目与心驰幸不期富矣教之言且置满招谦受理应思秋霖更报渥荞菜【又据奏该省秋日晴收敛甫毕于八月十七八九等日省城宻雨优渥并据各府州报晴雨均调得以及时赶种冬荞油菜农民无不欢悦】南望诚欣诚畏寅
　　回跸御园有作
　　避暑狝秋蒇旋跸古稀九老幸康强驰驱有节知珍重【年届八旬策骑自当有节是以近嵗木兰围中不复甚驰骤今秋偶遇前禽近马犹能中获则素所练习固非竒异也】射猎无妨偶效常往返倐经四月速旰宵敢懈万防忙十分稔望二分失【春夏直省田苗长发本可冀上丰惟因秋雨过多低洼处所不无淹浸据报止有八分经途体察诚如所云殊堪轸惜】体察沿途惜不遑
　　陕西巡抚秦承恩奏报秋禾收成八分有余诗以志慰
　　西秦迩嵗多逢熟二麦获收早奏闻【夏间据前任巡抚巴延三奏报二麦收成八分有余】兹报八分登禾黍【兹据秦承恩奏该省入秋以后雨泽均霑田禾丰稔现在杏核约收分数十分者五郎等一十防县九分有余者临潼等十州县九分者孝义等二十七防州县八分有余者兴平等二十州县八分者咸宁等十四防州县七分有余者靖逺等三州县七分者保安等二县统计八十七防州县约收八分有余等语是该省夏秋俱称中稔堪为农庆】可称中稔副耕耘三农幸已酬辛苦一己能无生慰欣旋虑慰欣近骄泰益増儆戒朂忧勤
　　湖北巡抚恵龄奏报中晚二稲收成八分余诗以志慰
　　南报九分北八分【恵龄奏湖北通省六十八州县内除江陵监利潜江荆门四州县彼水田地不计外其余各属中晚二稲收成九分有余者一县九分者七州县八分有余者四州县八分者四十九州县七分者七州县合计共得八分有余等语是该省虽较之湖南九分有余者少减而亦可称中稔矣】既为惜矣亦为欣岂能各省副绥屡亦号中丰答穑勤一二偏灾仍赈恤【前据毕沅等奏六月内因汉江上游暴涨致逼近汉水之潜江荆门等四州县倒灌受淹分别抚恤缓借现饬该管道府详细确勘已即批令抚恤之处妥速为之俾受实恵】叮咛诸吏共慇懃更称和暖平粮价庶复闾阎元气訚
　　颁朔即事
　　七旬望八八将至归政賸余六载存适百里人半九十侍
　　亲祖者见元孙民安吏治心増愧世泰时和
　　天吁恩书里行间纪
　　雍正【明年时宪书纪年始于雍正九年辛亥是雍正纪年仅余五行而已】中心惜处不能言
　　江苏巡抚闵鹗元奏报秋禾收成八分余诗以志慰
　　苏抚今朝达奏书展观慰惜并殷予【闵鹗元奏江苏省夏秋雨泽霑足江南俱臻上稔惟江北之淮安徐州海州三府州雨水稍多河流盛涨田禾间有淹浸览奏为之慰惜交至】江隂稔自常连镇河潦灾侵淮与徐【据奏各属秋禾收成分数松江太仓二府州总各十分苏州常州二府总各九分有余镇江府总计九分江寜扬州通州三府州总各八分有余海州总计七分有余淮安府总计六分有余徐州府总计五分有余合计通省收成八分有余等语该省总计犹称中稔虽丰歉不齐而有无相济歉收各属或不致有失所之虞】歉北丰南通省计截长补短八分余有无邻郡相资借沟壑吾民庶免诸贵州布政使汪新奏报秋成九分有余诗以志慰
　　黔抚抡才调广东旬宣防理奏牋通【贵州巡抚郭世勲于六月间调任广东其新任巡抚陈步瀛未到任之先藩司汪新防理抚篆是以奏报秋成分数】已欣二麦逢收好比较去年更觉丰【黔省本年二麦已获稔收兹届早晚二禾陆续登据彚奏各府防州县内十分收成者二十六处九分收成者四十五处八分收成者三处合计通省实有九分有余较之上年尤为丰稔现在粮价日见平减民苗无不欢悦】余九分堪称上稔平诸价实济孤穷迩来报嵗多佳信切切持盈益惕衷
　　书麟兰第锡奏报睢宁堤工合龙诗以志慰
