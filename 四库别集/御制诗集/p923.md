<!-- { "loadSidebar": true } -->
　　君子体干学由来合自强著论伏波始申记绛州详有若宜益壮无何至老当已修内希圣政朂外宗王礼曰三十盛易称八月方须知玩愒害应以夕朝蘉惟是安行要【予谓君子自彊不息盖有二义一曰自已一曰自然自已尚觉有私自然则无为矣此正与安而行之相发眀今嵗经筵御论曽掲此义】可期攸往臧【用易大过义大者过老也】愿之复悲尔曽昔鄙之章【向咏金刚四相内夀者相诗有防多愿老还悲老云此非愚愚竟谁之句】陕西巡抚秦承恩奏报雨泽均霑诗以志慰
　　孟仲均曽雨各属仲之中澣复霑膏【秦承恩奏西安等府州属禀报于正月二十八九及二月初四五等日各先得宻雪继以透雨入土霑足兹省城复于二月十八子时起至夘时得雨三寸附省各州县禀报亦同并奏称查看泾渭二河入陕之源所过西安凤翔邠干四府州属地方土膏滋润二麦豌豆长发至六七寸市粮充裕价平民情欢忭等语】被田报更三寸润闻喜惟殷一敬撡何幸秦民沐绥屡却兹齐地望重叨【上月末于平原曽得雨三寸连日途中颇有尘坌若继霈甘膏麦苗当益加芃茂今日云隂甚宻雨势时作时止瞻瞪之际不禁发劳矣】宻云佳时作止瞻企闲庭目盼劳
　　泉林行宫晚坐四叠壬午韵
　　午风雨后晚凉侵暮色苍然来逺林消得书斋此闲坐似胜画境费忙寻防畨付以七言句未足酬乎万古岑拟罢重赓九叠韵十章可当【去声】十全吟【向作叠韵诗至九次则已成十全不复再叠继有所作更拈他韵此题方四叠每次二首各用一韵是已有十章亦可依例不须再赓矣】屈指倦勤賸六年即今犹未歇仔肩万民衣食寸心里百吏贤愚两目前那更闲情宵旰外问他佳赏石泉边修身勅政无二理总合戒之被物迁
　　谒
　　少昊陵
　　清阳嗣
　　太昊国号肇皇清【路史载少昊清阳氏父清黄帝之第五子胙土扵清是为清阳作大渊之乐以谐神人和上下云云我大清国号适与相合受命丕基实佳兆此】来鲁必亲奠谒陵起至诚金天象日月曲阜永丘茔和乐大渊奏无为郅治成
　　谒
　　元圣祠
　　元圣隣
　　宣圣胥留曲阜祠后前原一揆俎豆祀千斯叹弗梦而见【孔子未识周公何从见诸梦寐向作诗尝论及程朱注说之非盖孔子叹不防行周公之道犹常人于难行之事未逢之人率以为未曽夣见尔兹来拜谒　元圣祠景仰先哲自騐躬行深愧不防契合前圣真有未防梦见之叹】事同仰以思瓣香申拜处只愧作君师
　　六依
　　皇祖过阙里诗韵
　　里仁称以阙万古郁皇堂自谓设生鲁或应引入墙【予以为如生　孔子时必当在弟子之列】虽勤鑚仰笃惟抱愧惭长敷赖素王化归仁有越裳【上年安南阮光平归顺新受封号愿禀正朔敢云徳化足以徕逺然非夙奉　至圣之敕亦焉能致此】
　　驻跸古泮池
　　斯池即古泮旧作曽详审【向以新城旧城之说横扵中遂疑新城不宜有古泮池及壬午重加考订作古泮池证疑乃知今之新城实即古鲁城也则泮池之为旧阯无疑】
　　行馆向所驻六载阅苒荏容膝已为安役目斯嫌甚乔木与苍溪匪新实旧品眀当举
　　精禋问夜那安寝
　　三月望日释奠
　　先师礼成述事
　　为君要事祭为先
　　中祀躬亲诣欲全【夙愿归政以前扵　　郊　　庙大祀嵗必躬亲而一二年内欲扵　中祀之例应遣官者亦躬行一次以尽为君之职】八度兹来八旬逮【自戊辰以来诣　阙里释奠　先师及今而八予亦夀跻八旬　　鸿贶优隆实为厚幸】奠芹昨过奠萁连【唘跸前二日正值春仲上丁已亲诣　文庙行礼兹至　阙里再举释奠之仪亦　中祀必亲祭一周之意也】生民未有道垂世宇宙以来徳赞
　　天六嵗一衷幸蒇礼宫墙临别意拳然
　　诗礼堂
　　敦诗说礼
　　圣人教子与及门应共知何事陈亢退而喜得三问一失同之
　　故井
　　移建新城原旧城【向以曲阜城扵眀正徳间自县东十里徙建扵此不应有　孔子故宅及壬午过此详加攷证知旧城乃宋祥符中所移筑而今之新城实即古之鲁城也详见古泮池证疑】搆韩此日正符名信恒屈暂宁须恻万古有孚汲用眀
　　题陋巷顔子祠
　　君子居之何陋有曲肱瓢饮乐无加崇祠千古享笾豆史论怨
　　天实渉差
　　金丝堂
　　至圣万年道法垂古堂何事说金丝迹同怪力乱神矣夫子由来不语之
　　大庭氏库五叠李白诗韵
　　重临曲阜地八旬鬓皤然而我犹故吾嵗月过云烟缅想膺箓时三辰辉増天世逺宜事湮谁能歌管弦万古所弗移惟斯山与川
　　再题古泮池识意
　　是非古泮久曽详【自壬午过此详考知斯地实为古鲁城泮池故址无疑矣】祭罢栖迟眀发装易过流隂那辞过难偿夙愿幸能偿【夙愿年登八旬当恭谒　岱岳亲祭　阙里文庙今幸偿所愿蒇礼言旋何莫非　　昊干鸿佑所致惟益矢寅承日慎一日耳】不言封禅惟瞻岳设曰尊闻只面墙厯览麦畴真惬意为【去声】増望雨润芃秧
　　陆师道仿王防山水
　　峻岭矗云外平桥接水濵潆洄成逺势结搆实超神试问独凭者何如相賔山川各供趣随领任其人
　　麦秀
　　前朝郊外麦苗蔚今日舆中麦秀观应识时光弗相让为【去声】希膏泽那能寛后生可畏喻学愧赤子如伤筹老安踵接肩摩躏芃绿不闗已不惜其残【自曲阜旋跸沿途麦苗已秀心希甘雨再霑当益资颖实每日央道瞻迎老幼云集不免蹂躏麦田呼令弗践田彼盖以非已之田弗顾也既佳民情复惜农苦何处不闗为君难乎】
　　谒
　　孔林酹酒
　　一坏
　　天地境万古帝王
　　师奠爵不禁泪得门那有其神蓍吉凶草直楷菀枯枝模法同终古奚论赐植时
　　福建巡抚徐嗣曽奏雨水二麦情形诗以志慰
　　南禾北麦昔年重【向来大江以南各省以秋禾为重至河南山东等北省则所重在麦二麦既稔农民生计自饶故有一麦抵三秋之谚】禾北麦南近嵗同【近年南省播种二麦亦多与北省相等盖生齿日繁口食綦重小民不得不尽地力以多种植耳】却是南暄常早获较之北地速占丰大登塲矣小将熟孟渥田防仲继防【据徐嗣曽奏通省各府州属禀报自正月下旬二十三四五七九及二月十三四五七八九二十等日均得雨十余次不等到处优霑田间俱有积水农民栽插早稲甚为得益旸雨既时气较早大麦已有大半登塲小麦结实饱绽可期一律成熟市价有减无増民情恬豫等语】喜达佳音敬披阅手加额谢惕由衷
　　济宁行馆八咏
　　书堂
　　行宫是处有书堂畺吏胥知恱缥缃却以适从释奠至増予慙矣面乎墙
　　云楼
　　出树髙楼偶拾梯平原骋望鲁和齐幸民昨嵗歌绥屡富矣教之且漫提
　　既富而教孰不知之然亦当因其时审其地有难一概言者东省昨嵗夏秋虽俱告丰惟积歉之后元气初复若喘者之甫定遽言教化未有不若栁宗元种树之喻爱之适以害之也
　　防亭
　　乔树中间搆笠亭知他位置正相丁尽心民事亦如此吾更何忧俗不宁
　　月台
　　过望自当月上迟登台图得早观之防徊际忽生别想欲速人情孰免斯
　　药栏
　　缚竹为栏曲而窈防根红药尚迟开因之悟得为观理见弗见中理妙该
　　花砌
　　闲花绕砌不论名弗取艳乎所取清土润百昌发生鬯最欣郊野利春耕
　　竹埭
　　凤影龙文且漫诩风前月下正相便植中君子超羣品亢父何妨学渭川
　　松坡
　　叠土为山作小坡种松亦自厯年多龙鳞写出王维句较以栖霞景不讹【摄山叠浪崖侧有九株松此间松适亦九株景颇相似】
　　登太白楼三叠旧作韵
　　唐代酒楼齐地闉向谁从辨假和真可知率以名为实漫议惟滋主作賔将谓七言弗重叠何期一晌又来巡扵诗扵行【去声】评量处合让城南姓杜人
　　题南池少陵祠三叠旧作韵
　　蜀中别却浣花池城外驻兹暎水祠苏拟韩言品可匹【杜甫诗原本忠孝得性情之正苏轼信其自许稷契韩愈称其文章光焰万丈二人皆可谓知言要其人品亦俱可为甫之匹也】庾清鲍逸论难移一嘲【谓白】一誉【谓甫】知髙下在北【李之楼】在南【杜之祠】阅嵗时我自助休为正务笑斯多事又谈诗




　　御制诗五集巻五十五
　　钦定四库全书
　　御制诗五集巻五十六
　　古今体五十一首【庚戌六】
　　登安福舻作
　　奢望古稀望竟酬
　　岱宗
　　阙里礼躬修【予庚子七旬时即颙冀若防　　天贶夀跻八必当躬诣　岱宗　阙里以申谢悃兼观民风虽自矢敬诚然不免为奢望兹来竟遂夙衷礼成回跸诚非常厚幸也】康彊八十叨天泽安福今朝发御舟戒满巩谦勉恒志吴江浙海忆从头幸哉到处民亲爱博施【去声】非难肯靳留
　　题旧作寳应雨景图【图粘安福舻中】
　　壬午南廵遇时雨画为写照什为题故人忽尔如逢矣齐地殷然却望之安得甘膏零夜舫即当沃野起春犁回瞻泰岱才伸悃肤寸崇朝此重【去声】徯
　　谒分水
　　龙王庙
　　原山溯遥本达兖济鸿功【汉书地理志泰山郡莱芜县原山汶水出西南入济水经所载亦同今汶上县属兖州府即禹贡所谓浮于汶逹于济是也】分水南而北
　　崇祠西向东
　　天然因地利
　　神贶借人工【汶水分流济运人但知明宋礼用白老人之防其实因地脊自然形势导为分流自昔人皆不识惟老人能识之耳自明迄今漕运实资利济近年东省疏濬支干各河水柜收蓄充裕汶河水势平稳毋容另筹宣泄仰荷神庥益深额手感谢】昔弱今流壮防
　　庥感莫穷
　　麦穂
　　前观麦秀兹麦穂摆浪迎风两岸坡浓緑秒芃饱眼界微黄根染惜心窝【舟行见两岸麦已结穂惜髙厓距水逺者根微有黄色盼雨之心为之益切昨命侍卫庆成诣济南龙洞祈祷颙望日内即沛甘膏庶麦收仍可不致有减耳】为期日十日五廹盼泽曰今曰昨过苟患失无所不至圣人语实括包多
　　地黄反苏轼诗意
　　舟中余暇观书消闷因咏其事
　　东坡咏地黄盖述白居易二人胥佳材摅其牢骚意然于理未明不免辞害义药非刍秣物地黄药之类白在伤饥民【白居易采地黄者诗云与君噉肥马可使照地光愿易马残粟救此苦饥肠以刺时也】苏譬热中辈【苏轼地黄诗首亦引居易语意云地黄饲老马可使光鉴人末云愿饷内热子一洗胸中尘以喻热中者也】喻刺莫弗可按事则乖戾马之贤在徳奚用光照地即今天闲中少言万千积一一饲地黄可知无其事又如外马厰防万难数计内外各防古盈谷匝川骑此事从未闻此术实艰致夏虫而语冰白苏中【去声】斯议
　　人参反苏轼诗意即用其韵
　　苏轼小园五咏一为人参二即地黄地黄适已有咏反其意至此诗谓上党之参髙于辽东则实髙下颠倒夫人所知不可无诗以正之其三则更不屑言矣
