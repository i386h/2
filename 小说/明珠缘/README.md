<!-- { "loadSidebar": true } -->
明珠缘 （清）佚名著 

总论 

第一回 朱工部筑堤焚蛇穴 碧霞君显圣降灵签 

第二回 魏丑驴迎春逞百技 侯一娘永夜引情郎 

第三回 陈老店小魏偷情 飞盖园妖蛇托孕 

第四回 赖风月牛三使势 断吉凶跛老灼龟 

第五回 魏丑驴露财招祸 侯一娘盗马逃生 

第六回 客印月初会明珠 石林庄三豪聚义 

第七回 侯一娘入京访旧 王夫人念故周贫 

第八回 程中书湖广清矿税 冯参政汉水溺群奸 

第九回 魏云卿金牌认叔侄 倪文焕税监拜师生 

第十回 洪济闸显圣斥奸 峄山村射妖获偶 

第十一回 魏进忠旅次成亲 田尔耕窝赌受辱 

第十二回 傅如玉义激劝夫 魏进忠他乡遇妹 

第十三回 客印月怜旧分珠 侯秋鸿传春窃玉 

第十四回 魏进忠义释摩天手 侯七官智赚铎头瘟 

第十五回 侯少野窥破蝶蜂情 周逢春摔死鸳鸯叩 

第十六回 周公子钱神救命 何道人炉火贻灾 

第十七回 涿州城大奸染疠 泰山庙小道怜贫 

第十八回 河柳畔遇难成阉 山石边逢僧脱难 

第十九回 入灵崖魏进忠采药 决富贵白太始谈星 

第二十回 达观师兵解释厄 魏进忠应选入宫 

第二十一回 郭侍郎经筵叱陈 保魏监门独力撼张差 

第二十二回 御花园嫔妃拾翠 漪兰殿褓姆怀春 

第二十三回 谏移宫杨涟捧日 诛刘保魏监侵权 

第二十四回 田尔耕献金认父 乜淑英赴会遭罗 

第二十五回 跛头陀勾术惑愚民 田知县贪财激大变 

第二十六回 刘鸿儒劫狱陷三县 萧游击战败叩禅师 

第二十七回 傅应星奉书求救 空空儿破法除妖 

第二十八回 魏忠贤忍心杀卜喜 李永贞毒计害王安 

第二十九回 劝御驾龙池讲武 僭乘舆泰?|行香 

第三十回 侯秋鸿忠言劝主 崔呈秀避祸为儿 

第三十一回 杨副都劾奸解组 万工部忤恶亡身 

第三十二回 定天罡尽驱善类 拷文言陷害诸贤 

第三十三回 许指挥断狱媚奸 冯翰林献珠拜相 

第三十四回 倪文焕巧献投名状 李织造逼上害贤书 

第三十五回 击缇骑五人仗义 代输赃两县怀恩 

第三十六回 周蓼洲慷慨成仁 熊芝冈从容就义 

第三十七回 魏忠贤屈杀刘知府 傅应星忿击张金吾 

第三十八回 孟婆师飞剑褫奸魄 魏忠贤开例玷儒绅 

第三十九回 广搜括扬民受毒 攘功名贼子分茅 

第四十回 据灾异远逐直臣 假缉捕枉害良善 

第四十一回 枭奴卖主列冠裳 恶臣媚权毒桑梓 

第四十二回 建生祠众机户作俑 配宫墙林祭酒拂衣 

第四十三回 无端造隙驱皇戚 没影叨功拜上公 

第四十四回 进谄谀祠内生芝 征祥瑞河南出玺 

第四十五回 觅佳丽边帅献姬 庆生辰乾儿争宠 

第四十六回 陈无郎幻化点奸雄 魏忠贤行边杀猎户 

第四十七回 封三侯怒逐本兵 谋九锡妄图居摄 

第四十八回 转司马少华纳赂 贬凤阳巨恶投环明珠缘 

第四十九回 旧婢仗义赎尸 孽子褫官伏罪 

第五十回 明怀宗旌忠诛众恶 碧霞君说劫解沉冤明珠缘 



总论 

诗曰 

博览群书寻故典。旁搜野史录新闻。讲谈尽合周公礼。 

褒贬咸遵孔圣文。按捺奸邪尊有道。赞扬忠孝削谗人。 

零裁锦□篇篇好。碎剪冰霜字字真。春夏秋冬排景致。 

风花雪月按时新。丁当戛玉敲金字。剔透蟠龙绣凤纹。 

壮似秋风吹战垒。清如夜雨洗松林。助添豪杰英雄气。 

感激忠臣烈士心。美玉良金思巧匠。高山流水待知音。 

当场告禀知音者。忙里偷闲试一听。 

词曰 

日月隙驹。尘埃野马。东流不尽江河泻。向来争夺利名人。 

百年几个长存者。童叟闲评渔樵话。是非不在春秋下。自斟自饮自长吟。不须长叹知音寡。 

满江红 

欲界茫茫。待足时何时是足。凝眼望。功名千里。 

云台高筑。世事浑如花上露。人生且似风前烛。问一年几见月当头。杯频覆。逐不尽秦庭鹿。□不住新亭哭。 

看繁华转眼。玉楼金谷。叱咤风云神气壮。鞭答山岳威名肃。到头来都付东流水。空劳碌。 

且复何言。纵狂歌唾壶敲缺。心头事。呼天剑啸。 

避人眦裂。竟至咆哮凭虎豹。不堪凝冱常冰岳。问妻儿张口视其中。存否舌。忽发作醉激烈。难止遏狂时节。 

欲登天亟请。假吾丈铁。大嚼充饥奸贼脑。横吞解渴谗臣血。读春秋此笔存忠心。何尝绝。 

古往今来。青史上分明实写。请君看。贤奸忠佞。 

何曾假借。震主威权名赫奕。倾人机械魂惊怕。想胸中犹觉志难伸。一人下。忠义士偏遭叱。凭□泪休频洒。 

看尘开镜照。云空日射。事败族诛群一快。棺开尸戮谁能赦。叹小人枉自逞英雄。千秋骂。 

盖闻三皇治世。五帝分轮。君明臣良。都俞成洽。故成中天之泰。后世君□臣骄。上蒙下蔽。遂成天地不交之否。世运草昧。生民涂炭。祸患非止一端。然未有若宦官之甚者。 

盖此辈阴柔之性。悍厉之习。与人主日近日亲。始则牵连宫妾。窥伺人主之意向。变乱是非。既则口□天宪。手弄王章。 

威权盛极。不至败亡不已。若汉之十常侍。诛戮缙绅。流毒内外。 

赤帝子四百年基业。尽丧阉人之手。唐始于李辅国鱼朝恩。 

日浸月渐。酿成甘露之变。祸莫大焉。惟宋内侍受制中书。 

韩魏公以一纸贬退任守忠。奠国家于磐石。此足见元辅作用。 

亦是君上英明信任。故能如此。其后杨戬童贯之流。浸淫日盛。 

运花石纲。开召边衅。蛊惑君心。靖康之祸。有自来矣。 

至于明太祖既定天下。鉴前代之失。宦者官不过四品。止供洒扫传命令。不许识字知书。后世因循日久。坏了祖宗成法。溺爱养奸。而王振刘瑾之徒。作恶惨极。后到天启年间。一个小小阉奴。造出无端罪恶。正是说来华岳山崩折。道破黄河水逆流。 

第一回 

朱工部筑堤焚蛇穴碧霞君显圣降灵签 

诗曰 

极目洪荒动浩歌。英雄淘尽泪痕多。 

狂澜一柱应难挽。圣泽千秋永不磨。 

望里帆樯时荡漾。空中楼阁自嵯峨。 

临流无限澄清志。驱却邪螭净海波。 

且说尧有九年之水。泛滥中国。人畜并居。尧使大禹治之。 

禹疏九河。归于四渎。那四渎乃是江渎淮渎河渎汉渎。那淮渎之中。有一水怪。名曰支祁连。生得龙首猿身。浑身有四万八千毛窍。皆放出水来。为民生大害。禹命六丁神将收之。镇于龟山潭底。千万年不许出世。至唐德宗时。五位失政。六气成灾。这怪物因乘戾气。复放出水来。淹没民居。 

观音大士悯念生民。化形下凡收之。大小四十九战。皆被他走脱。菩萨乃化为饭店老妪。那怪屡败。腹饥。也化作穷人。 

向菩萨乞食。菩萨运起神通。将铁索化为切面与他吃。那怪食之将荆那铁索遂锁住了肝肠。菩萨现了原身。牵住索头。 

仍锁在龟山潭底。铁索绕山百道。又于泗洲立宝塔镇之。 

今大圣寺宝塔是也。又与怪约道。待龟山石上生莲花。许汝出世。 

历今八百余年。正值明朝嘉靖年间。七月三十日乃地藏王圣诞。寺中起建大斋。施食放灯。莲灯遍满山头。此怪误认石上生莲花。遂鼓舞汹涌。逞其顽性。放出水来。江淮南北。洪水滔天。城郭倾颓。民居淹没。江北抚按官员。水灾文书。雪片似的奏入京师。正值世宗皇帝早朝。但见：祥云笼凤阙。瑞气霭龙楼。数声角吹落残星。三通鼓报传玉漏。和风习习。参差御柳拂旌旗。玉露?h?h。烂熳宫花迎剑佩。玉簪珠履集丹墀。紫绶金章扶御座。麒麟不动。香烟欲傍哀龙福孔雀分开。扇影中间丹凤出。 

八方玉帛进明皇。万国衣冠朝圣主。 

是日天子坐奉天殿。众官礼毕。殿头官喝道。有事出班早奏。无事卷帘退朝。只见左班中闪出两员大臣。当阶俯伏。 

左首是玉带金鱼。乃工部尚书。奏道。臣连日接得凤阳等处水灾文书。道淮河水溢。牵连淮济。势甚汹涌。陵寝淹没。 

城郭倾颓。淮南一带。尽为鱼鳖。臣不敢不奏。请旨定夺。 

右首红袍象简。乃是通政司。手捧着几封文书。奏道。臣连日收得凤阳等处奏疏数封。敬呈御览。两边引奏官接了奏章。 

一面进上。御前拆封。读本官跪下宣读。皆是水灾告急。 

天子听了。即传旨道。凤阳陵寝重地。淮扬漕道通衢。尔等会推干员。速往经理。众臣叩头领旨。天子驾起。诸巨退班。即于松篷下会集阁部九卿台谏部寺各官会议。推得材干大员朱衡。 

这朱衡乃江西吉安府万安县人。由进士出身。现在任河南左布政。 

曾任中河。因治河有功。故众人会推他。遂奏闻。旨下。 

升他为工部侍郎兼佥都御史。总理河务。颁了敕书。差官星夜赉送到河南开封府来。朱公接了旨与敕书。即刻起身走马到凤阳上任。府州县迎接过了上院。次日谒陵行香回院。徐颖扬三道进见。朱公道本院菲材初任。不知治理。诸公久任大才。必有硕见赐教。扬州道拱手道。大人鸿材硕德。朝野瞻仰。 

晚生辈何敢仰赞一词。朱公道均为王事。但请教诸位谋略。 

共成大功。何必太谦。凤阳府推官上前打一躬道。明日请大人登盱眙山一观水势再议。次日各官齐集院前。具鼓吹仪丛伺候。辰时放炮开门。朱公八人大轿。众官或轿或骑相随。一行仪从。早来到盱眙山上下轿。朱公同众官纵目一观。但见汪洋浸日。浩漫连天。数千里浪脚拍长空。一望里潮头奔万马。 

连山倒峡。喷雪轰雷。悠然树顶戏鱼龙。 

惨矣城头游蟹鳖。民居荡谦。萧萧四野尽无烟。蜃气重迷。 

隐隐八方浑没地。子胥威势未能消。大禹神功难下手。 

朱工部同众官观看良久。吓得目瞪口呆说道。本院只道是淮水泛溢。与黄河堤坏相同。似此汹涌。何策能治。众官你我相视。嘿然无言。又见东北上涛浪卷起。互相冲击。有数十丈高。朱公道这是何处。泗洲知州上前禀道。这是淮黄合流之所。 

两边浑水。中间一线分开。原不相杂。如今淮水势大。冲动黄河浊水。故冲起浪来相击。朱公道似此如之奈何。众官道大人且请回衙门再议。朱公同各官下山。时日已过午。见山脚下金光焰焰。瑞气层层。朱公问道那放光的是甚么。巡捕官禀道。 

