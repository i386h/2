<!-- { "loadSidebar": true } -->
　　皇祖御题也其上三间佛宇傍有池瀑水防自池擘石壁而出飞流落长溪溪上构亭观瀑所以得名也但瀑之源乃出佛宇傍之池而池中实无泉源康熙年间扵兹寺西厯数道谷壑寻得一山泉接木板匣为沟渠沿山边谷壑引流至寺池乃擘石壁而下则诚飞瀑矣飞瀑诚真飞瀑乎以
　　皇祖圣明无微弗照不过借司工者之巧为托缀景之虚名而已其后朕视木板匣为沟渠置山边不雅且毎费修饰因循其上山迳侧果有一小泉命建一亭名曰瀑源【事在已夘年】鸠工疏山边为沟渠越壑过谷引流曲折以达扵涌翠岩之寺池则真有瀑源矣兹又阅数十年往来山迳中觉其泉细而石罅喷乳窦防不髙扵寺侧之石池且越数层谷壑之逺无论木石之渠沟胥不能引细微且逺之泉以达寺池为飞瀑则所谓飞瀑者不过人轝置水满寺池使泄而为飞瀑耳我
　　皇祖不名之曰聴而名之曰观或亦
　　知其假借而
　　寓有深意乎且予命以石沟易木匣之时未曽深知此事而司工之大臣三和必当知此乃隠而不言以遂朕过则为君者有过人臣不敢言以遂其过者多矣是不大可惧哉兹命皇帝率御前大臣及司工之人携仪器步步测量乃知泉果低于寺池且其流细不能引至为飞瀑而自泉之下至寺池有山池九叠叠皆置闸积雨后山水涨流由沿山边石沟以至山寺则诚真瀑矣山池在泉下泉涨水髙亦未尝不流至池则命泉为源庶亦可耳然三和终未明言及此也夫瀑源诚细事积数十年之久而兹乃得其实事之久逺文之委曲心之操蕴意之好实恶假皆不可以不记序而书之后之人或有以识吾志也矣
　　千尺雪二首
　　昨方观瀑一成篇吟懒曰吟又惜蠲盼若雨旸兼望防片时瞥眼此三年
　　七年例与两成章旧卷聨书有底忙若曰纪年似诗史咄哉慙愧是襄阳【杜甫襄阳人】
　　永恬居
　　谷向西南复转斜永恬居近不为遐本縁归政拟简咏却未忘情偶览嘉一晌偷闲步芝径
　　当时伴月忆梨花【梨花伴月为　　皇祖所题三十六景之一永恬居即为正殿亦　　皇祖题额取周书引养引恬之意】昨年题句分眀在望防依然只自嗟
　　素尚斋
　　步廊升石阶书斋据山上举首仰
　　奎文
　　两言额素尚万山呈绘事后素示
　　心匠钦哉羲蕴深内圣外王量
　　创得斋小憩
　　素尚昨年称絶笔适才仍咏是孤言【昨年题素尚斋诗有云剰此书一幅明年絶笔堪盖以斋中只有一防可以悬诗拟今年不复拈吟日前过斋中兴至仍复题句是竟孤前言】肩舆西谷寖寻顺抚座书斋聊憩存逾月山荘方一至【六月初五日驻跸山荘以望防心不怿兹阅四旬余矣始至此斋】萦心川郡不胜烦【昨宜绵奏到川省邪匪经官兵追殱戮甚多惟首逆分路窜匿业已四面堵截尚未就获企望之余毎用焦烦】如云创得佳名兆愿报防音过剑门
　　至旃檀林有会
　　旃檀居左创得右所隔不过一岭髙遂有东【旃檀林】西【创得斋】上【自西为上】下【向东为下】异笑他名象令人劳
　　旃檀林处孰宜住自是跏趺丈六身一嵗别来片时憩去来离合究谁真
　　既云一切胥为幻何事三年望防仍【前年楚南苗匪不靖命师中讨昨年楚北教匪乗间滋扰至腊月苗匪全定而教匪屡经官兵捕自楚由河南陕西入四川一路奔窜此时首逆尚未就擒获三年中望防情事正复相同】丈六无言如有语【去声】自寻烦恼自当应
　　夜雨朝晴【闰六月朔日】
　　迩来夜雨喜朝晴呉谚农家有定评【农谚出范成大诗】适值闰余临朔节【俗称六七月之朔晴则一月雨少雨而连隂则一月雨多惟微雨即晴则一月晴雨调匀本日扵子丑间略洒微雨侵晓旋即放晴恰合农占】益廑晓霁利羣耕不霞幸是占闲句【今晨开霁清朗无霞正合成大朝霞不出门之句】倚马仍殷报防旌怵惕心懐夘至酉七言乃咏夕阳眀
　　总督仓场侍郎宜兴刘秉恬奏报全漕告竣诗以志事
　　去年丰汛有疎失诚恐殃田及漕渠【去夏丰泛六堡黄河漫溢下注丰沛二县既虑沿河田亩被淹亦恐有妨运道】赈恤农田付民吏【畺吏奏到时即命该督抚察看赈恤不惜帑金毋令一夫失所并分别蠲免租税合龙后地亩涸出者仍可不误耕种春麦】脩防漕道饬工胥【大胥小胥之胥周礼官名】全帮幸免阻滞患早到却欣二十余【今年全漕扺通扵六月二十六日起完较上年尚早到二十余日】是合旌勤示鼓励虽云归政亦廑予
　　率题
　　心中思防觉时迟今昨之间月又推屡胜何尝不致报【近日宜绵等奏攻克重石子香鑪坪贼巢殱毙万余复奏进克峩城山窜匪不过二千余现留徳楞泰上围捕又勒保奏攻克卡子河狆苗吉庆奏克亚稿狆苗俱燔戮无筭连夺卡寨即日合兵南笼扫平余孽】仍逃复待献生縻【额勒登保奏芭叶山贼首林之华覃加耀经官兵围甚急忽乗间北出髙岭头逃窜因降防将管营卡之镇将等褫职治罪仍饬额勒登保等速往追擒毋使逺遁】齐行昆弟早云尽后辈曽元日以滋不识者多颔之耳【唐书郭子仪诸孙数十人毎问安不尽识领之而已余今年八旬有七精神强固曽元绕膝实已逺迈汾阳目下大功将获十全嬴一明年倘得来孙六世一堂尤为亘古罕有此则仰祈　　昊恩或能克谐斯愿耳】髙年称庆庆奚为
　　雨中题烟雨楼【闰六月初六日】
　　溪楼去嵗竟无诗归政髙闲简咏词【是楼制肖鸳湖南廵时毎到彼即值春雨山荘望雨时登斯楼亦率有雨前年登楼诗有南廵实毎副北驻亦屡眷之句去年因归政后简作依例成吟之什虽曽来此未有题咏】三日晴嫌炎热甚一朝适喜雨烟宜【自初三至初五日暑气鬰蒸正宜沛泽今日登楼于午刻即得阵雨郤暑生凉殊惬望中景象】霈霶势里趋熇【平声】象南【嘉兴鸳湖】北【避暑山荘】景中合静思仍以七言继长巻重吟否付偶然为
　　青杨书屋口号
　　青杨自是千年树【山荘本自古沙漠地此青杨树约亦千余年矣】书屋重来一晌逰其正既题【谓烟雨楼】可防副【书屋因树构楼傍总当以烟雨楼之名防之】因之接卷七言留
　　对山斋
　　溪楼据湖中自合楼为主左右各缀景【烟雨楼在溪湖中楼左依古树构屋为青杨书屋楼西缀景为假山构斋对之名对山斋】古树假山辅山假斋则真谓山真亦可【叶】即景阅前题劳劳笑烦语【是斋屡经题咏辛亥诗有真立假难已之句今又云谓山真亦可意更翻新不免自笑语言文字之烦也】
　　观射
　　步射弗为仍马射【予自辛巳以后因臂病艰扵歩射惟马射仍可照常】马兼罢又半旬年【自壬子嵗始未至木兰行围不曽马射亦阅五年矣】可忘
　　家法千秋示幸有躬承一子传五中【去声】其三亦可矣【于宫门前亲阅嗣皇帝射发五矢中三虽不及予当时之善射亦能不忘　　家法有志继承】廿惟失一似讹然【戊辰秋扵大西门楼前较射即　　皇祖曩时阅射防也爰亲御弧矢连发二十中十有九儒臣侍列与观者援唐臣元武阙观射故事赋诗进覧因用齐召南韵成四律纪之勒扵壁间己巳夏　　圣母御楼观射发十矢复中九且破的者三仍用韵纪事丁丑秋狝回跸后复扵楼前命射屡中后悬的之最小者亦再破的适哈萨克使臣列观班末因三叠前韵纪之忽忽几五十年今日近侍诸臣罕有曽亲见予射者】坐观更切心不怿十二亲防
　　祖誉贤【康熙六十一年予年十二　　皇祖常命试射以示扈驾诸臣时曽屡中毎防　　天语褒嘉追忆之余益深负荷】
　　题射鹿玉韘
　　刻画飞驰射鹿圗谛观今却不能吾欲询献巧玉人彼抑以誉乎抑诮乎
　　雨【闰六月初八日】
　　自卯霏至酉【本日自卯至酉时作时止疎宻相间实已接润】终朝宻间【去声】疎浽溦深入土排勃未冲渠【此地每值大雨山水挟沙下注梨花伴月沟口率被淤垫毎令苑丁挑挖例皆给赏近日雨皆不骠并无停淤若辈盼望之情未免更挚】禾黍功増润山川气益舒披襟添飒爽曰慰敢矜予
　　留京王大臣报雨深透诗以志慰
　　逮旬炎灼际得雨实相宜【据永琅等奏京师扵上月二十八日得雨后连日晴热间有阵雨兹扵初八日浓云四合防雨霑洒初九日寅刻雨大作阅三时许入土极为深透】滴暑浓膏霈符占不越期讵惟稲粱畅兼利豆蔬滋同日时略异【是日此处亦得雨泽自夘至酉旋作旋止略不如京师深透然地土本润似亦接湿矣】虽欣更惕寅
　　云贵总督勒保奏报捕狆苗南笼围解诗以志事三十六韵
　　狆苗与楚苗其类本同丑饕餮虽人形原非中土有杂处黔楚间国朝归流受【元明时湖广贵州诸苗叛服弗顺至本朝康熙雍正年间陆续或征服或改土归流其后时亦不常安静用师即平靖归顺无事厯数十年至乙卯嵗始有楚苗滋扰之事】乙卯楚苗叛定以二年久【乙卯正月楚苗石三保石栁邓吴半生等互相煽胁刼掠鳯凰干州永绥三厅地方朕先几筹画指示机宜以地阻瘴深办理二年至丙辰腊月始克蒇事逆首或廷讯市诛或阵斩俘献除孽净尽振旅告成论功爵赏】楚苗既浄狆苗乱接肘必其有宿谋预结共逞狃设使起一时官军弗暇取【楚苗既经平定今春狆苗复扰南笼乃得従容移师捕剿若使逆苗勾结两防同时起事未免难以兼顾今幸楚孽早靖狆苗势孤正同阱兽笼禽较易办理耳】是诚曲直理
