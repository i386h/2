<!-- { "loadSidebar": true } -->
　　西江得雨念南闽间【去声】日奏章督抚陈【前据福康安徐嗣曽奏闽省冬间雨泽稀少甚为悬厪已即降防驰询昨何裕城奏报江西得有透雨因念闽省连疆自必均邀渥泽今日果即接到福康安等报雨奏章】各属霑膏虽不一干田防润则胥均【据奏福州省城及所属各县自入春以来天气隂晴不齐春雨时作时止虽入地未能深透而土脉业已含滋蔬麦青葱渐见长发其延平建宁二府及所属均报得雨自一二寸至四五寸及深透不等邵武府城亦得雨四寸该三府居省城上游一得甘霖溪河骤涨不但田园渥润而船筏更赖通行其余各属虽未据报齐连日云气隂浓霑被必广至福宁汀州及下游兴化漳州泉州龙岩永春等府州及台湾一府亦据报有得雨之处但尚不能深透已飞饬各该道府即行饬属开仓减价平粜并严禁市贩不得居竒腾贵致妨民食湖河淤浅即已兴功挑濬贫民趁工得钱赴籴水利民食亦属一举两得】外台内地筹安众平粜通商总为民事要广西移节镇【近因孙士奏阮恵侵逼黎城官军撤回镇南关内复调福康安为两广总督驻劄广西筹办军务其浙闽总督令伍拉纳陞授伍拉纳未即到闽所有闽省平粜挑濬事宜申谕抚臣徐嗣曽尽心经理副予恵爱黎元至意】抚臣申谕勉宣旬
　　咏和阗玉云龙瓮
　　云固无知龙有知昌黎説着【去声】互相资所凭依乃所自为【去声】语易简中语实竒玩象本因坎与震量材遂命琢兮追安溪申注取类广遇合君臣道可思
　　按昌黎杂説谓龙嘘气成云即乗是气以神其灵其所凭依乃其所自为语简而实竒李光地评此条以为寄托至深取类至广大而言之至扵君臣之遇合皆是云云可谓能发昌黎之蕴而为君者扵用人之际不可不深思惕虑矣
　　题张宗苍仿黄公望山水口号
　　成画之时人未识【此帧作扵乾隆丁夘年其时宗苍犹未入画苑今观其画如覩其人而宗苍久已作古矣】兹看画似识人时人仍去矣画仍在一切有为幻若斯
　　山东巡抚长麟奏报得雨诗以志慰
　　今嵗节迟气凉北方多雪乃为常何当春雨霑三寸且是青郊普四乡【东省正月十二日之雪已据长麟奏报各属普沾兹又据奏一月以来天气晴和已种麦苗正当长发之际望得雨泽滋培以期畅茂今扵二月十二日夘时起隂云四合细雨亷纎至酉时止差查四乡入土三寸有余而现在云气沈浓霡霂未己各属得雨之处必多春膏优渥大禆农田迩来京师连日浓隂或雨或雪均为膏泽正在切望也】幸见族云布犹防可希各属被其霶英英迩日势将作雨雪都嘉望不遑
　　雪【二月十六日】
　　方喜山东得时雨即看冀北布同云少旋优渥膏泽被气朔南寒暖分【山东居南地气暖燕京在北地气寒今嵗立春又迟故二月中旬尚此落雪也】晴以无风美且善心惟有感惕为欣朝来勤政谕折本无惕惟欣鹓鹭羣
　　自正月中澣得雪农功有赖迩日春麦将种获此优霑时玉防及盈尺润溥膏腴香传饼饵次晨值御门听政之期百尔班行欣欣有喜予则每遇
　　天恩庆幸之余益増感惕五十余年不渝此志若诸臣惟尽心职守足矣感召
　　天和持盈保泰实予之责诸臣同予之欣而不同予之惕是亦君臣各尽其分而已
　　御园雪景
　　昨日花朝花未开女夷神运有栽培瑞霙六出酣飞放万树林枝与绽梅
　　玉林银峤总遮罗望讶髙峯失翠螺却惜湖氷消已尽不然收取得尤多【每逢冬雪收氷上雪培树并以行赏兹湖氷消尽不可收祗令收岸上之雪即可抵前畨足见此畨雪大矣】
　　栁丝护岸作银丝缓棹由他且自迟把笔欲停还欲笑恐妨访戴渉陈词
　　积树因风落冷琼微寒恐碍麦芽萌望其不及虑多过终始为农那尽情
　　明漪楼
　　涟漪称以明其明实无心故无物不照妍媸听自临寄言照物者扵斯应酌斟苛察以为明匪明暗乃侵戒已并戒人五字聊成吟
　　题暎清斋
　　溪斋近水名暎清暎清之义不一足心欲其清克己方政欲其清察吏属时欲其清安民要邉欲其清柔逺笃暎者观也敢弗思大观在上羲经读
　　稻凉楼口号
　　稻迟浸种水干沟鳞町【去声】空空徒暎楼欲待乗凉闲拾级年来避暑付名留【每年获稻时正值驻跸避暑山庄以是登此楼甚稀园中缀景称名原弗遍留意渉揽也】
　　直总督刘峩奏报得雨诗以志慰
　　保阳三百里南去气徐暄得雨带微雪自城逮逺村【京城十六日之雪防扵盈尺兹刘峩奏保定防城亦扵是日巳时起至申时雨中带雪随下随消入土已有二寸且称雨尚未止并各属是否均霑俟报到续奏等语当可均邀　　恩贶冀获溥霑】计霑已二寸未止冀
　　深恩各属待详报先兹奏吉言
　　复雪【二月十八日】
　　善晴欣昨日【雪后无风谓之善晴】复雪值今朝浩浩迷崖畧瀌瀌接汉霄玉添待伴陇【瓦陇积雪未消俗谓之待伴】膏润宿冬苗【宿麦虽未发新芽旧者自増润】重叠防
　　嘉贶惧滋励旰宵
　　安徽巡抚陈用敷奏报得雨诗以志慰
　　南方农事早雨雪足初正兹报月之晦重霑雨以并【安徽八府五州扵正月上中两旬先后雨雪均霑兹复据陈用敷奏省城地方正月廿九三十等日膏雨频施二麦菜蔬长发青葱春田布种黍稻翻犁更易该省上年间有偏灾兹得春雨渥优各属粮价照常农民倍当欢悦】菜麰胥茂发黍稲总堪耕去嵗偏灾后慰欣粮价平
　　仲春玉泉山
　　来较往年半月后看如昨嵗十朝前立春迟以致若此落雪优兮喜信然岩脚峰头犹积素桃心栁眼未增妍鳞塍却已生新水幸在插秧利大田
　　题华滋馆
　　溪馆清而洁坐斯理事宜【是处前临溪水最为清洁偶来扵此传膳理事颇觉怡神】每批报雨奏实慰劭农思【本日接到直总督刘峩古北口提督阎正祥天津盐政穆腾额等续报各属雨水均霑情形欣慰之余益深敬惕】然益戒盈满无遑弛敬寅若论即景句华未幸含滋
　　翠云堂歌
　　老栝一双郁翠云防千百年盘其根蓊薱厯冬不改色栝古堂古相氤氲虽然堂防经修葺栝如弗知比肩立有若傲堂孰久暂为解之曰慢汲汲须知有象无不坏幻中久暂原一概南华齐物畧渉藩其扵无言尚未会
　　甄心斋
　　常谓立言多好竒甄心因致七籖遗思微底用求髙逺数语圣经早尽之
　　竹罏山房二首
　　趵突千秋山脚披垂虹明季误名之【玉泉从山根仰出实与济南趵突无异并非瀑泉旧称玉泉垂虹者误也】泉称第一冠天下灵佑皇都万载资【玉泉灵源濬发畿甸众流皆从此潆注予因定为天下第一泉】
　　山房咫尺两间开就近烹煎试茗杯竹鼎松涛相应答九龙缩地面前来
　　静怡书屋有懐
　　书屋号静怡每来必咏之来或殊乎静而吾有解辞屋之静惟寂来逢静则怡相资相得彰其怡非外驰然而来去间究弗若无为分付朴素斋守汝寂永宜
　　乐景阁即事
　　湖中髙阁额乐景山水之趣一合领春寒景物未芳昌名实颇似弗相等虽然我亦有转语我岂寻芳花栁境观其醖酿协化机爱此韬藏惬幽静更有积素铺银塍利益春耕田万顷繄予之乐在斯乎所喜外人无不省
　　虚受堂
　　缀景轩堂名不同取名率用励乎躬批风抹月真无当【去声】逞异捜竒亦岂通两字瞻兹虚以受永懐契是廓而公究之君道斯为亟敢不孜孜慎始终
　　福康安奏报得雨诗以志慰
　　燹后七闽常切念欲苏民气要农功【台湾经兵燹之后惟借雨旸时若通省有收可冀民气渐苏是以厪念尤切】虽曾被泽仍愁小斯乃渥霑可冀丰【前据福康安奏福宁等府虽有得雨之处尚不能深透已飞饬各属开仓平粜并防诚祈祷等语兹据奏省城地方二月初三日戌刻雷雨交作淋漓达旦复扵初四日傍晚起至初六日止连次得有大雨时作时止连绵不断现在云气尚醲查勘髙田入土五六寸低田七八寸不等所种麦苗一时芃发此次得雨极为霑足春田可望稔收】各属有无随驿问西湖疏濬得舟通【又据奏近省福宁兴化等府均皆普被漳泉台湾等府及龙岩永春二州亦具报各得透雨其未报之处是否同时霑泽俟查覆到日续奏至近省之西湖桃濬上程不日即可告竣现将城河饬令接续赶办贫民趋事赴功极为踊跃闾阎益觉恬熈】门择要移两粤谕抚勤宣勉代工【福康安在闽扵民事颇为尽心祗因粤西有应办军务不得不令福康安调任两广刻下想已起程抚臣徐嗣曽亦属能事自能仰体予懐实力抚循也】
　　题和阗古玉决
　　今玉琢成决云何古玉吟河流忽以现土气受来深外自成觥质内犹得鑚心【和阗玉子土华周身量质为觥玉工用鑚虚其中心制斯决以受土气深尚斑斓如绛云防月也】绛云白月防周雅咏垂音
　　山东巡抚长麟河南巡抚梁肯堂各报得雨诗以志慰
　　月之中澣京畿雪继洒连霏渥且优山左河南都为雨今朝昨日报来周【昨据山东抚臣长麟奏二月十二十六十八等日济南省城并各州县陆续禀报得雨一二三四寸不等今日又据河南抚臣梁肯堂奏自正月三十及二月初一初五初八十三十六十八等日开封省城及各府州属陆续禀报得雨二三四寸不等今嵗春迟二月中旬京师犹复连次得雪齐豫二省居南已觉向暖各称得雨颇优似此　　天泽均霑批览弥深感惕】麦苗既卜堪登陇谷种兼欣可播畴南暖北寒胥被
　　泽慰防惟益励勤修
　　题邹一桂花卉册
　　緑萼梅
　　玉魄倒枝入影斜不池清浅沲无涯列仙传里如寻号了识名为萼緑华
　　人面桃
　　暎日含情疑有谓临风猗萎若无凭小山【一桂号】畧解逃禅者何必崔家故事征
　　白梨
　　素质英姿称【去声】倒株由来月里不糢糊笑他初做嫣红者【梨有初开为红色者】本色失之惜否乎
　　紫藤
　　袅袅垂垂紫玉光或看罥架或依墙设如步障相比拟石氏风流定让王
　　黄蔷薇
　　蔷薇一种色滋纷【花谱各色皆有而非紫薇】自是中黄迥出羣易盛谱称却难久【见羣芳谱】言该道广合尊闻
　　玫瑰
　　石类何时入花谱色如火齐【去声】弗相殊虽然坚【石】脆【花】终难混太史青云鲜定符
　　茉莉
　　原出波斯植南海而今无处不有之闲庭小立乗凉际防合风清月上时
　　百合
　　花为重迈根为蒜【见羣芳谱】赢得玉簮香放轻絜矩莫予违之説一言百合讶堪惊
　　石竹
　　翠叶学他个个森防英石畔与墙隂草花中纵称佳品难入渭川君子林
　　秋海棠
　　草木何须其本求砌头墙角足风流渊材黙对无香际直自三春恨到秋
　　木芙蓉
　　旉荣深浅傍秋池物有乗除理可思应是妬他水君子近仁之一木居之
　　菊
　　竞开五色竞葳蕤未必渊眀此识之近日西洋名特盛直教数典减东篱
　　水仙
　　故事恒多洛浦征嫏嬛宁称【去声】玉壶氷邉傍巧置天竺子雅似琴髙赤鲤乗
　　天竺子
　　弗秋实亦弗春华可号子还可号花内翰却为马迁法刘邢合传别裁夸
　　雪【二月廿七日】
　　镂氷剪水复弥漫圆璧方珪叠入观恰喜竟成十日雨【是月十六日优雪】微虞恐益防分寒青郊正是发生红旭希披霄汉端春泽望霑兹望霁为君无一刻无难
　　降防蠲免甘省民欠粮银诗以志事
