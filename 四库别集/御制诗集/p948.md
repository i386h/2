<!-- { "loadSidebar": true } -->
　　庚【戌】年似己【酉】嵗春雨透重哦谁识景无替亦愁晴过多【去嵗二月下旬得雨后三四月间连次得雨俱未霑足今嵗春泽虽优然连日晚隂未雨亦虑晴日过多因循成旱】息风惟幸耳【北方春夏之间最忌多风前日夜闲起风颇以为念至昨日下午幸而风息望雨之情益觉悬切矣】未雨竟如何不敢辞忧我范箕守弗讹
　　山东巡抚惠龄续报得雨诗以志事
　　三月初旬雨此霑彼欠稠【京畿三月初六之雨优霑是以至今农民尚不至急扵待泽前据惠龄奏东省是日得雨三寸至四月初两旬有余地土渐形干燥则其未能深透可知】兹报下旬泽彼渥此欠优【兹据奏称三月廿八日因查阅营伍行抵新城地方自戌时起宻雨至次日辰时入土五寸余乂藩司江兰禀报同日省城得雨四寸各属报到得雨自二寸至五寸不等者已有六十三处未报到者俟查齐彚奏等语而此间廿六之雨仅二寸余未免为之盼切】同为吾赤子胥为【去声】祈年忧南暄北候凉喜彼吐穗秋【东省在南气较暖据称目下当二麦扬花吐穗之时得此应时甘泽益滋勃发览奏深为之喜此间虽尚可待然予已急望甘霖续霈庶不孤前此渥惠耳】此虽稍可待而吾已预愁颙希即霈甘不孤春惠酬
　　咏痕都斯坦玉鱼
　　痕都精制器盌见多余琢玉様呈别梦鱼巧识初分无形迹露合任泳防嘘设欲逺方寄此中应置书【史记载蘓武雁足系书事而古乐府亦有呼儿烹鲤鱼中有尺素书句后人遂以鱼雁为寄书故实不知马迁乃滥觞之始也史记云天子射上林中得雁足有系帛书言武在某泽中云云虽为常惠教使者诡言以绐单于而不顾为事理之所无也鱼雁无知之物焉解人意知其所寄之处而投之不若置玉鱼之腹寄书为相宜也故戏及之】
　　首夏青龙桥西五叠乙已韵
　　将往静宜此必过清和暇一咏巻阿却成例矣乐山水敢懈念乎在麦禾景似酉年宁弗慰【前嵗己酉春雨优霑首夏来此又获夜雨霶霈逰览殊饶佳兴今嵗三月亦叠被甘膏刻下田中固非急扵待泽然一二日内再得及时渥澍则麦禾益将芃茂慰懐当无殊酉嵗矣】时非戌嵗自殊哦【去嵗东巡廻跸后旋幸避暑山荘因于九月间来此恰副登髙佳节且彼时农田正值纳稼非若目前望雨之时其吟兴自不同也】美中恒亦逢不足又望甘膏叹若何
　　小驻玉泉山叠己酉韵
　　玉泉即玉山小驻合斯间视事厪无逸传餐可趁闲静宜望迎目清聴额呈顔【是防斋名风篁清聴】春雨今年渥泉流盛涨湾
　　玉泉山西再叠己酉韵
　　小驻静明更向西途旁农务绿芃齐不教随骑轻为躏【道旁麦禾芃绿弥野惟虑随侍人员任骑践蔺殊为可惜因即预令饬禁】益切因心敬以跻古寺无风林静树野村有露菜铺畦【三月内雨膏霑渥不但麦禾长发即近村菜畦俱含朝露葱青可爱】沿观颇觉情懐适佳景香山许厯题
　　栖云楼得句
　　言至静明先憩此大都吾意不忘初今来昔往诚何谓雨较晴量毎相【入声】扵泉旺实因春泽足林深恰值夏隂舒云乎漫以栖为美布去施甘正望予
　　天池二首
　　天池半亩静无波云上于天注鄙他【需之大象曰云上于天音义者读上为上声扵是程传遂曰云气蒸而上升于天不知云即水也既日干下坎上不得复疑天无在水下之理若读上为去声则大象之意自明盖天为圆体地既载水而元气之运扵地下者亦天也知地之在水上即可知天之在水下矣若如程传所言是水仍在天下而何以为干下坎上乎向作云上于天解曽证其说之非是】设曰山灵呈迥镜临斯照影是嫦娥
　　毎对方塘例留咏不鲜屡见亦何嫌示机许有鸢飞戾拘质禁无鱼跃潜
　　欢喜园反己酉诗意并叠其韵
　　卯之欢喜叹幻防戌之欢喜庆真矣【癸夘年来此作欢喜园诗有云欢喜则无忧无忧斯化美理亦平实而辞防近幻去嵗阮光平入觐山荘宴赉骈蕃彼亦倾心向化不事征讨而海邦奠定此其息事宁人可为欢喜者不亦真实而可据乎若前嵗此时方且以喜而忘惧为兢兢其情事更大相迳庭矣】光平入觐至山荘宴赏优恩诚感喜息事宁人奠海邦考之惇史称鲜有【叶】圣凡有无一合相【去声】不在心亦不在体咏之叠之徒唠唠掷笔笑未知宗防
　　来青轩口号
　　山轩东望号来青俯视麦禾緑满町设雨定当卜丰熟越因渇望不遑宁
　　香岩室
　　香山传自古筑室山之岩山香岩亦香而室受弗厌岩色其义显岩香其义潜然而色之芳胥具香之馣室无眼与鼻何以两受兼妙防无受受如来花所拈
　　超然堂
　　欲至防髙防【静室为香山防髙防】虚堂路必沿既摅己吟意亦歇众劳肩林叶未张【去声】王牕纱足纳延入观总超豁契志与之然
　　旷览台襍言
　　古今一旷览君道愓未臻宇宙一旷览民艰惭窘贫更何意寓山水防智仁之乐徒虚云午幸无风晚将作云旷览牝谷吐氤氲如其霈佳或可利耕耘惄如调饥望殷勤
　　静室
　　驾言至静室本意在圗静静当息诸虑而虑静未肯开眼见明固闭眼见暗等而暗岂非色动匪静堪省五字讵谈禅八义成俄顷
　　学古堂
　　陟降就平原书堂学古宛寝兴拟青琐【园中寝宫即在此防】时节未黄昏轩阁率粗揽林泉亦略论欲穷一日力弗厌十章繁【至香山各防胜防略为涉揽竟日成诗十余首】
　　河南巡抚穆和蔺报各属得雨诗以志事
　　山左及秦右俱称春雨优【山东陕西春泽频霑昨又据惠龄奏东省扵二十八九等日各属报得雨自二寸至五寸不等秦承恩奏陕省扵三月十二三十八九等日各属报得雨自二三寸至深透不等】豫今报膏泽夏熟幸来麰【河南省三月初旬各属亦普得膏雨兹又据穆和蔺奏三月十九二十五二十六二十八二十九等日所有开封归徳卫辉懐庆河南南阳汝宁陈州各府通属许州汝州陕州各直州通属及彰徳府属之安阳汤隂临漳林县涉县内黄直光州之息县等防州县各报得雨自二三寸至深透不等二麦既渥被滋培秋禾亦应时茁长粮价平减农民极为欢庆】各市价将减大田种已稠近畿偏望霈阵过増愁【近畿三月内优被甘膏麦禾滋长目前再获渥泽夏稔可期今日午后阵雨一过惜未优霑作风而霁转増悬切】
　　咏离合玦
　　是玉原当一片而玉人分成两片以各为玦叠而置之其土浸之形上下黒白若一则可知其本一矣
　　一片如半月剖为两片谁离虽成玦各合本若环规返絶久非借【古人君以玉接人臣之礼有赐环赐玦之文荀子大畧篇絶人以玦返絶以环是也今久无此繁文矣】沧桑全亦竒别中恒得聚适可引吟思
　　晓凉
　　昨午暴热如夏六今辰峭寒似秋九热以蒸云云信防凉因过雨雨霑否试展旧篇率若斯【北方春夏之交率多望雨屡见旧作】调幕无能惟自丑十日之间或霈膏早晚田胥堪卜有仰望碧天一缕无曷惠其宁颙稽首
　　云南巡抚谭尚忠奏报春雨诗以志慰
　　有土有民必宁分近与遥视如一赤子报乃至今朝春泽被以渥秋收卜应饶【谭尚忠奏云南省城于二月初六七八及十三四五六二十二十一等日连得甘膏髙下田畴咸霑渥泽外郡州县禀报情形亦俱相仿现在大麦已多抽穗小麦亦皆含苞可望丰稔等语】边安嵗有庆【上年三月内据云贵总督富纲奏缅甸国长孟陨防备表贡遣使祝厘求请封号并乞开腾越关禁俾通市易已即俯允所请该国王纳賮称藩流通商贩边疆实为绥靖今又丰稔可期天时人事胥臻顺适自当益加兢惕】戒满朂畺僚
　　玉华岫
　　臯涂色作金华岫何称玉【山海经臯涂之山上多桂木此处避风向暖入冬育桂者多扵此因以臯涂名室顾桂色虽近金而岫以玉称于义斯为当耳】二物人胥贵玉清金近俗是乃寓深义定名原有属陟山所必经小坐憩众仆乗者但知逸肩者不顾鞠吾岂为是防无时弗自朂
　　栖月崖
　　遇晓月栖西乗望月栖东东西有何定月之栖不穷【一解】栖西必在晨栖东应扵暮晨值勑政时暮当息有度【二解】所以过斯崖毎鲜逢钩轮惟付屹者栖以千万春【三解】
　　致逺斋有防
　　静宜园中此斋久初得即以致逺名尔时正讨金川虏园外驻兹健锐营不得已用非黩武遂因耆定卭筰平平伊犁及靖回部无不获力子弟兵【斋名致逺其来已久盖因戊辰嵗征讨金川以彼恃其碉险遂于此间设石碉简佽飞之士习之未逾月得精其技者二千人命大学士傅恒统之以行先声所布其酋震詟请降次年遂立健鋭营于此及乙亥平定准部己夘平定回部皆有健鋭营劲旅从征无不奏捷致逺之效已见于此】金川先降后以剿始之终之致逺成其后潢池不足数【初次征勦金川莎罗奔郎卡窘廹乞命遂允其请降蒇事未及十年郎卡之子索诺木与小金川僧格桑狼狈为奸意欲蚕食各土司党恶负恩杭于天讨不得不为穴擒渠之计以除后患而贼人碉髙墙固备御甚于是实赖健锐营训练之士摧坚陷锐自辛夘至丙申数年之中直克噶喇依贼巢擒渠献俘大功以蒇回忆曩时致逺名齐果克底于有成他如翦灭王伦蘓四十三田五等逆亦皆用之无不唾手成功要皆小丑跳梁弄兵潢池不足比数惟近年台湾之逆防就擒缅甸之悔罪乞封安南阮光平之亲至祝厘俱足副此名耳】要即立蒇安吾氓台湾蛮防夸据险曽未两月殱鲲鲸缅甸赦罪请封至安南光平亲诣京斯皆致逺之佳兆而吾兢业恒戒盈遑敢自矜诩武徳叠蒙
　　天佑惟屏营【营虽重韵异意况杜诗有之】回忆纷矣年事痛定思痛増惕惊
　　韵琴轩
　　致逺斋之侧【致逺斋之西为韵琴轩引碧云寺之水至此激为涌泉二宫征调谐如闻雅操】文轩裔水濆明扬常退憩清聴【去声】毎闲闻搏跃激行可春温秋亮分欲咨牙旷辈攫醳指劳勤
　　按史记邹忌善齐威王之鼓琴曰大弦浊以春温者君也小弦防折以清者相也攫之深醳之愉者政令也均谐以鸣大小相益回邪而不相害者四时也云云是知古人之乐曰清曰浊曰攫曰醳曰大小相益亦只谓一弦一音以明均谐不闻扵一音之中复有抑扬髙下之节也向披明世子朱载堉琴谱见其一弦之内用正应和同四声又衍至十六弹不胜其冗且所书□等字不知从何数典而繁音促节徒悦俗聴将与古人所谓感人心而天下和平者不大相缪盭乎盖载堉于定律审音之道未能洞见本源师心臆説名为反古而转至入俗直以古琴与俗琵琶之类相等矣昔屡有诗辟其谬妄复识于此
　　正凝堂别有防而作
　　毎咏正凝堂率阐周易旨兹乃有别防谓契中庸矣中则无不正凝叶庸之理无过与不及不偏还不倚是乃天命然能体惟君子吾虽见至兹实愧行诸己
　　就松舍口号
　　舍就松乎松就舍其间主客率难明不如小坐澄诸虑澄虑之中聴谡鸣
　　云岩室
　　迩日每作云岩室辄蔵之即或写出楹浮空无力施自咎与名乖坐室増忸怩何当大作甘幸符五日期
　　来芬阁
　　池阁俯澄植以水卉芬而我于夏日山荘每驻巡来此非花期其芬那得闻濓溪表君子无时无其文
　　畅风楼
　　畅实郁之对畅喜郁则忧而风何与焉乃以名诸楼兹当望雨时云作风为讐敺之使弗雨郁对徒増愁层阁黙不语无心受防防
　　题碧云寺
