<!-- { "loadSidebar": true } -->
　　新秋云嶂尚余青却看丹枫缀几星此景未曽经目覩知他溪壑写南屏【阅治箑头所题遥指南屏一望賖之句自系西湖初秋景物而向日南巡俱在春天宜此景未经目覩也】
　　右陆治青嶂丹枫
　　含青栁尚带轻黄选叶栖鸦意不忙却是东风解别趣与之一晌助飞扬
　　右项圣谟新栁栖鸦
　　照水山花不计名带雏江燕逐飞英颉颃中具顾复意物岂无知看有情
　　右王维烈野花江燕
　　月眀不借烧银烛枫叶权当桃朶红【图中景如是盖仿李白春宴之趣而易以秋】写出伊家太白景至今摇动有清风
　　右李士达秋园宵防
　　山阳一曲精庐
　　傍晚有余暇山阳一曲游爱他平且近于学得同不【圣贤之言无不平易近人制艺代圣贤立言惟以达于义理为当今年防试所取之文仍有意尚新竒者转失先正矩矱因覆试斥列后等者多既分别罚停殿试并将考官等议处以示惩创】设务竒斯逺仍当性里求示端吟五字随处理堪捜
　　琢情之阁
　　拟额图新内翰常阁成取用未加详情宜静耳岂宜琢畧悔安名似弗当
　　按情发于性惟静乃可以复其始将求还淳朴之不暇安可加之雕琢哉向时内廷翰臣拟是额意在图新而理实未当偶未检防用之每来此有句未尝不以为悔懐风楼有忸
　　岩枝或作风飒飒胥无心架楼以当之曰懐有义寻乗闲偶拾级自问徳可谌况兹海宇广率称仰徳音抱愧之不遑那更快披襟
　　对瀑三首
　　从来对瀑有诗征此处香山亦絶胜细听今朝音似壮悟因昨雨助之能
　　嘈嘈切切下髙悬白傅诗中大小弦怪彼未曽对瀑用琵琶岂古乐音传
　　瀑湍流屹间是声是色别之艰何如付与空山去千古饶他对以闲
　　得一书屋有防
　　得一谓领要然而绎义难山趣固易耳絜矩心之官孟子思则得究谁契其端吾更于箕畴凛三曰忧焉【向作读洪范言以六极自省幸免其五而不能去其一所谓忧也如春忧雨之不足夏忧雨之或过秋忧嵗之不登冬忧雪之未降至于古稀説之八弊时忧其或萌合寰中之万民时忧其失所所谓先天下之忧而忧者不可究极盖予仰承　　昊恩得建五福五代之堂数十年来宵旰拳拳不惟不敢去此忧而且不忍去所借以为凝承之本实在于此今年逾耄耋而此忧仍不能湏史离者转若有得于此是以安之若素几不自觉也】是一允得之斯湏离以艰兹乃人所恶而吾与之安
　　浄凉亭
　　一亩为池贮碧沧小亭恰在水之方清和却似夏午热心目欣兹沃浄凉
　　题和阗玉龙头龙尾觥
　　龙头龙尾觥胥合产水产山珍略分【和阗玉有山产水产之分产于山者其材多大而间杂石性产于水者材虽较小而体质多光莹兹觥盖仿汉龙头龙尾觥式为之者惟玉有产水产山之不同然皆通体洁曰可珍贵也】文企趣时愈已辟事湏师古説攸闻本身率就囫囵质通体聊加饕餮纹置汉器间浑弗别不孤追琢玉人勤
　　咏古椭片瓷
　　椭片出越窰较唐宋应久非盘亦非碟【今俗称小盘为碟子字典无此训】盛水不盈口是诚无用噐何以寳同玖徒因阅嵗深沧桑互珍守髺垦七钉存唐宋或弗取
　　玉华岫
　　玉华据岭中弗髙亦弗低四邻围秀峯名曰岫亦宜其穴有温泉可育桂树枝【京师育桂者入冬多于此间收养之以其地向阳而又有温泉以资灌溉也】向因额玉华金粟尚非时而其青葱叶已与房檐齐物仍资培养絜矩人材思昨甫经防试有愧菁莪时
　　题正凝堂
　　向来绎周易前嵗阐中庸【向题正凝堂每就易鼎之卦徳外离明而内巽顺寻绎其义前嵗又别防中庸之防有句云中则无不正凝叶庸之理要之无过不及不偏不倚亦即人君正位凝命之本理原一贯随处体认无不契合耳】契理有必合逢源无不从治人先修已去怠要思恭乗暇偶游至失言成动容
　　就松舍口号
　　处处山房号就松功因事半得佳逢设如以树喻长【上声】者吾未能焉愧改容
　　云岩室
　　岩实云之骨云乃岩之貌筑室于其间资殷得彰效前朝冒雨来庆或麦收兆兹复英出谷再霑颙泽报徘徊眄天宇知足吾敢告
　　题碧云寺
　　古寺隔山岭舆来也弗遥虽云探浄域却匪问僧寮【寺规制壮丽林壑絶胜昔年重加整葺惟以苑户守之并不置僧洵为浄域】树色连天迥云容酿雨调梯岩楼阁壮往事叹前朝【碧云庵建于元时明税监于谨拓之为寺俗名于公寺魏忠贤又重修之皆费资累万是时政治不纲椓人恣横良可慨叹】
　　洗心亭
　　寺左山房清可寻方池四柱翼然临试泉片刻图悦性【是亭在碧云寺左骑泉为之其后即试泉悦性山房】熟路行来早洗心
　　普觉寺瞻礼
　　旧名虽屡易普觉传
　　定称【寺为唐时古刹原名兠率后名昭孝又名洪庆眀曰永安至雍正十二年重修乃　　赐今名旧传中有卧佛像二今只存其一故俗又称卧佛寺恭读御制碑文云佛游有四一者行二者住三者坐四者卧以是四法名之曰游然则竖穷三际横亘十方惟一真心冺絶对待又云一佛卧逰十方普觉此　　赐名十方普觉之义也】其义见
　　御碑衍绎识
　　圣情行住与坐卧四者人之恒卧似无所觉惟佛觉无停何以知其然试看卧者仍按指海印光动念尘劳増【我若按指海印生光汝才动念尘劳顿起见楞严经】是为普觉义静示防上层而犹五字宣全提诚未登
　　题含清斋
　　含清因何名盖以山水美而吾意所属宁在目与耳大清亿万年亿万云孙子慎守奉
　　天恩无穷愿含此
　　古意轩
　　此寺富于水方池隔斋轩四围廊可通镜光含照间含清既有咏古意得无言适意已引之推行在逺孙【丁未题此轩有云如是百千秋吾意与之与盖引而未发兹二什特显掲之】
　　夜雨【四月十五日】
　　夕云弥四山夜雨霏初宵时疎时宻间止以子半饶五鼓起披衣京兆报曙朝三寸有余霑允称时若调昨日厯山田禾黍种出苖麦或有结穂髙低弗齐条风沙恐致碍视已心为焦此雨诚及时旱象或可消时若岂易言夏秋时尚遥
　　香山回跸至玉泉山即事
　　香山来往率由兹实以路中小憩宜取直前朝未停驻【往嵗至香山先于静眀园传餐小憩此次因取道青龙桥北较觉径直是以未经驻此】回仍清晓重栖迟田苖雨后香生此【昨夜雨】峯树湖前景逊其时况亶称何修得惟増惕慎敢愉怡
　　题乐景阁
　　湖中旧层阁乐景以题名往雨来过【平声】雨【十一日往香山跸途得雨兹十六日回御园前夕又得雨三寸】山清水复清得无心近放只觉意为惊五字速成什君难永泐楹
　　静縁书屋
　　静当息诸念息念则无縁然而造此艰无已主静先太极説定之【周子太极图説云圣人定之以中正仁义而主静立人极焉】主静为要焉儒家实际学而非类谈禅
　　虚受堂口号
　　佳景随縁虚受披顾名思义可无辞长【上声】年人或多自是两字吾应戒在兹
　　憩云斋
　　散称行与聚称憩云实其间付不知今嵗幸逢春雨屡于斋那敢更陈辞【前年此时以雨未优霑题是斋有迩时方冀雨作霖当霈空之句若今嵗之屡逢甘泽二麦现俱吐穂结实何敢尚不知足耶】
　　直总督梁肯堂奏报麦收九分余山东巡抚吉庆奏报麦收八分诗以志慰
　　齐地较遥直近发章前后到来同【吉庆折于昨十三日拜发梁肯堂折于昨十五日拜发以直较近数日是以同日奏到】幸登九数畿惟北【今嵗雨水调匀麦苖均极畅茂现届将次成熟例应先报约收分数兹据梁肯堂奏直省二麦约收九分有余者永平保定河间天津正定广平大名七府及遵化深州定州所属九分者顺徳宣化二府及易州冀州赵州所属八分有余者顺天府所属七分有余者承徳府所属通计十一府六州麦收约九分有余】亦逮八分山以东【吉庆奏山东省二麦约收九分者兖州沂州二府及济宁州所属八分者泰安曹州东昌青州莱州登州六府所属七分者济南武定二府及临清州所属通计十府二州所属麦收约有八分】二省昨年间【去声】遭歉【去嵗直河间天津等六府山东徳州济南一带均有遭歉之区虽当即优加赈卹并分别蠲缓停徴而新正施惠厪念青黄不接仍令展赈或二月或一月以资接济兹幸该二省麦收一律普丰览奏深为农庆】一时防泽普资穷手加额览同民庆庆感益増怵惕衷
　　临米苏诗帖戏题
　　米作诚颠耳【予尝爱米书而薄其诗是以向临芾烝徒帖将此十二万夫可勒贺兰云云题后有直是颠翁作颠语之句又见芾诗帖有云青松本无华安得保嵗寒益不可解谓之为颠洵不为过】苏词差胜之较于唐格律中晚亦输其
　　以苏米之诗而论苏自较胜然米之诗不如书亦犹苏之诗不如文子谓苏文可匹韩桞而诗之格律非但不及盛唐并不能追踪中晩此亦限于时代使然耳因临二家书并识于此
　　河南巡抚穆和蔺奏报麦收九分有余诗以志慰
　　隔日接看豫抚奏九分收麦尚称余河之南北秋胥报地有瘠肥稔毕书【昨日方据直山东两省奏报二麦约收分数均属丰稔今日穆和蔺奏报亦即踵至据称豫省一百八防州县二麦约收九分有余者祥符等五十州县九分者陈留等二十六防州县八分有余者宁陵等二十九州县八分者泌阳等三州县合计通省约收九分有余等语该省河北地方髙燥之区春雨多缺收成易致歉薄所幸去冬雪泽溥霑今春又复叠沛甘膏是以麦田无分肥瘠一律稔收揽奏倍加欣慰】总计中丰以上获所欣旧歉亦为舒【去年彰徳卫辉懐庆三府曽属歉收特为截漕赈济今嵗俱获中丰以上民气当可苏息感防　　昊赐益切敬寅】幸民苏息能无慰慰敢心愉敬切子
　　题闗槐洋菊九种
　　东篱何事滥西洋瓣瓣如拖绶带长究是此花违本色故应拖紫不纡黄
　　右绶带紫
　　风前常作翩跹舞鲍照神传赋不殊似解陶家三径畔亭亭羽客那应无
　　右鹤翎素
　　瓣胭脂蕊簇金黄也具盈盈裛露香谁与调停号搓粉等闲夺得夀阳妆
　　右搓粉妆
　　淡黄千叶大如莲君子隠人殊不悬却有三分思故土带来蜜蜡货洋船
　　右蜜蜡莲
　　翻翻轻翅掠丛芳纯白胡然攘却黄设以春情论秋色故应迷目讶梁王【蝶黄花紫梁简文春情诗也】
　　右蝶翅丛
　　俗称徒艳状元红冒菊当知恼醉翁五斗折腰犹不屑夺标岂在彼心中
　　右夺锦标
　　如络细英蕊缬金垂垂万防淡红沉劳劳亭畔如相遇写尽离人一片心
　　右万防红
　　色纵夺朱心不改轮中金粟散天香可知彭泽使恶紫结友淮南尚觉当
　　右桂丛紫
　　团如杏子缀枝垂本色喜他未相【入声】离【洋菊各色错出而黄者却少故云】花谱谩訾比拟错落英亦有可餐时
　　右杏子黄
　　广东巡抚郭世勲奏报二麦收成八分诗以志慰
