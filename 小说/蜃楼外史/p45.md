<!-- { "loadSidebar": true } -->
　　　　出征之目，一曰正名。名不正则曲直不分，战士之气不壮。非计之得也。故当将出征之际，必先将敌之罪布告于三军，使闻者皆发忿同仇，则未战而敌已屈矣。二曰职能。用人之道，必使各尽其能，凡可用之才，咸罗而致之，毋使有遗才赍敌之失。则智者使之主谋，果者使之参议，博者使之主使命，勇者使之率士卒，仁者使之主财谷，信者使之主司赏罚，义者使之抚伤残，才职相称，士志各安，行军之本于是乎固。三曰一士志。凡三军之志，不独使其不生二心，奉令克敌而已。必使其知敌人谨谲诱骗之诈，而不为所惑。平时敌示利而诱我者，将固知其谋而因之以取事矣。而于追奔攻围之际，得势之时，敌即多方使计以娱我，或弃金银货物于路，或散骡马牛羊于道，或出妇女，或称投降，军士见利动心，失于纪律而败事者，何可胜数？必须预为开导，使士遇此咸知为敌之毒计，陪加警耸，虽百诱不从，而愈慎愈奋，则厥功可成矣。四曰亲信。将吏称职矣，士卒习精矣，而将吏不知体士卒之情，士卒心拂将吏之意，未有克济者也。必也使吏之于士卒，犹父母之爱其子。使士卒之于将吏，犹婴孩之亲其母。童子之信其师，爱而不骄，信而不犯，则指臂之势成，虽屡历困危而不变。五曰备要。国不可一日无备，或有一事未备，或有一处未备，而为敌所乘，变起于毫末之间，祸生于呼吸之顷，虽有长鞭不及马腹，则大事败矣。所谓要者，粮草也，辎重也，火药之所也，樵牧之地也，常行之要道也，不行之小径也，关口津梁、城廓隘塞，以及斤堠诸事，平日虽有防备，此时更加严密，庶无遗漏耳。六曰养气。兵所以战者气也，气盛则一可当百，气衰则未战而早寒。必先蓄养其气，使之常盈而不亏，屡用而不竭，则无钝兵挫锐之失矣。蓄养之道，结之以恩义，勉之以忠孝，劝之以爵禄，使士感恩义之厚，慕忠孝之行，荣爵禄之显，虽欲气之不盛不可得也。七曰选锋。羿之教射，秋之诲奕，妙在自悟，得在专心。教诲虽同，精粗迥别，不加剔选，则过与不及混乱不分，强者奋勇弱者不继，两俱败矣。必选其最精者聚为一军，分为四队，丰其粮饷，使骁勇、知阵势军形地利之将，分而统之。猛若疾雷，速若闪电，不独可为冲坚突阵破强之需，又可为肘肋缓急之用。必分为四者，俾循球无穷耳。八曰向导。山川险易，将虽知而未必熟，图虽载而不能尽。非访之熟游熟审者不可得而悉也。向导之用，非惟知乎地利，并欲知乎人和。某地为某贤人之所隐，某处为某猾徒之所居。其地贤者，敬而礼之，猾者，声而诛之，敌国人情闻风思慕矣。某城敌军资之所藏，某地敌咽喉之要道。军资之城，计取之毁之，咽喉之道，力夺之。敌国得信落胆，此皆向导之功也。然误信虚诈以为诚实，而受欺者，屡屡矣。必也兼听广访，学平素之间谍以决之，远探近审以验之。使谍者之道，不可任其脱离，不可使知我实事。成功之后，则计其功，大而爵禄，小而财帛，始酬而归之，庶不致有误也。
　　　　临阵之目，一曰详察。敌国君臣之贤愚，将之才否，卒之强弱，粮之多寡，平居虽知之，临阵之际犹不可忽而不得察也。察其何者为坚，何者为瑕，羸者呆是真羸，壮者可是实壮？将吏之心和与不和，士卒之情洽与不洽？皆须察而知之。其坚者摧之，瑕者陷之，假羸者待之，假壮者击之，将吏不和士卒不洽急攻之，将吏和士卒洽缓图之。智勇精锐气势俱胜于我者，诈以骄之，而激励将士待其隙以乘之。苟不究其虚实，遇敌浪战轻争，历久而不大败者鲜矣。二曰相地。相地者，相彼此营阵之地也。凡营必择高阳水草足用之地而处之，毋居幽囚危陷之地，恐受围塞难出也。毋居水草丛会之地，恐火攻也。毋居卑下之地，恐水淹也。凡左右前后远近，山川村舍，林堑寺观之可藏兵者，必细搜之，远候骑谨防守，清队伍禁妄行，使奸细无由入，此营之大略也。阵地必后右高于前左，形分而势连险，布步易布骑进退俱生，无所阻碍，利过半矣。三曰风。搏斗之际，风所关于成败最大。顺风不加力而倍，逆风虽奋勇而不能如常，又有尘埃损目塞鼻之患，可不审乎！未阵之先，当风所从来，敌向我背则止阵以击之，敌顺我逆则旁趋以致之。不为我致则坚忍以待之，以精骑绕出其后而击之。敌众我寡，则利奋击于风晦之顷，若我众敌寡，敌乘阴晦来，则以精骑出击，或突其肋，或陷其背，或往或来疾若飘风，使不能测目眩心，动则反为我所乱矣。只可分军追击，慎毋以大军轻出也。四曰分合。能合而不能分谓之孤军，能分而不能合谓之散卒。散卒心力不能齐，孤军一败即瓦解，皆大忌也。当分则分当合则合，在察时宜。寡则利合，众则利分，亦难势一。分合之道，分不乖于合，合不背于分，若手足之伸屈，禀于心而不乱，斯为得之。阵后之游军，行营之探候，此则必须分者也。战时奇兵之外，大兵须分为三，以循环迭进接战，则我之气势不穷，彼之精锐已困矣。五曰败愈奋。胜败虽兵家之常，然而败者必谋之不臧，算之未善，备之未周，皆将之过，且可以为常乎？虽节制之兵，恩信素洽，不幸而败，根本未伤，人心尚固，犹不致涣散难理。然须自引其咎，自劾其罪，将吏士卒之受伤者，旦夕以视之，调药以治之，善言以慰之，未伤者谕以君恩之重，敌之不足畏，死里求生，以雪耻立功之道。庶几愈愤愈壮，而可用。若推过于将吏，以刑戮为威，则人心离而不振，愈不可为矣。其有实违节制而致败者，则又不得姑息而滥纵也。六曰胜愈慎。战而数胜，敌未剪灭，安知非诈以诱我？即是实其羽翼尚存，馀孽未尽，正用谋之秋，角计之侯也。敌为我所败，其恨必深，其心必合，其力必齐，其谋必密，且毒我之防备周遍，犹恐有忽微，意料所未及者，若骄而惰，则敌更易乘隙而入矣。以深恨之心，合而齐力以行，密毒之谋，当之以骄惰之卒，而不危者未之有也。必须处胜之后，而如败之初，处败之际，而如胜之始。自然用而不穷，久而益壮矣。七曰善久。兵道贵速而恶久，速则初省者多，而无疲挫之失，久则所费者广而多罅隙之虞。此世所共知者也。然不能速而必求其速，不可。不久而必不欲久，则系自蹈于败亡之道也。如敌守一要害之城，高峭坚厚，池深润迅险，粮足饷备，军民心一而将贤能，无间可乘，力攻则徒损士卒，终不能济。舍之必滋蔓为乱，此则非足我军。需固我营垒，防备周密，绝其樵采，断其外援，而使敌粮尽，溃散不可也。焉能速而不久乎？故事惟在因时，不可泥古。八曰毋暴。夫兵之出，原为除暴止乱，既已获魁首矣，其士卒皆天之赤子，无非为严刑峻法所驱逼，非乐荷戈拒命也。则当释而归之，谕以仁义邪正，令其转相传布，则俱为我所用。而未服者，皆解体矣。若恃兵力之盛，思昔争命拒战之仇，怒以尽歼之，既乖出师之义，且失人心而干天怒也。故入敌人之城，其先世有功德于民者，必访而存其祀，立贤者以继其后，除虐政诛邪辟，选贤良兴教化，货物无取，秋毫无犯，始不愧为仁义之师，又何难所向无敌哉！我国若无志于雪耻则已，苟欲力图振兴，则此数端者虽不足以尽治兵之能事，而谨慎固密，揆情度理，于富强之要务，时宜之大略，则已赅括靡遗矣。欲穷幽极妙者，更可令廷臣各抒所见，以凭采择而用之。
　　红王平日素知公主才学是极好的，今日因心中烦恼，所以见了这篇武经，却并不甚留意。不过略略翻阅一遍，便就罢了。公主见红王如此，只得启奏道：“臣女经营此稿，实费数日心血，臣女之意实欲求父王将此颁示君臣，得能依此而行，力求武备，臣女回国何难？万望父王勿束之高阁，则不独臣女之幸，要亦宗庙社稷之福。敢请即日施行为要。”红王道：“你去便去了，何必再絮絮叼叼呢！”说毕仍向别处宫里去了。阿芙蓉见红王并不在意，不觉两泪交流，对着王妃奏道：“臣女因恐黑国擅启刀兵，故愿舍身前往，不意今日父王反加嗔怒，似此怎生是好？若要不往，更是非计，此刻只求母妃待臣女起程之后，把臣女一片苦情在父王前婉转道达，并讫赶紧操兵练将，救回臣女，臣女于三年之内誓不失身。望母妃莫信父王之言，以臣女有外向之心，臣女虽死黑国，亦所心愿。”说毕大哭不止。
　　王妃只得再三安慰，许她启奏红王，必然将你救回。公主方收泪拜谢，然后进宫安睡。一宿晚景已过，到了次日红王方欲临朝，忽见宫人慌慌张张地走来启奏道：“不好了！”红王一听大惊失色。要知究竟是何凶事，且听下回分解。
第二十七回　感动芙蓉城主梦赐仙衣　瞒过邋遢国王幸全玉体
　　　　冤气上冲霄汉，意能感动仙真。仙衣全节表松筠，从此隔开花径。
　　话说宫人赶来禀道：“不好了！”红王不知什么事情，不觉大惊失色，忙问道：“什么事这等大惊小怪？”宫人此时急得话都回不上来，停了半晌方说道：“不好了，娘娘过去了。”红王忙问是何缘故，宫人说：“因见公主今日远出，悲伤过甚，因此哭了一回就昏晕过去了。”红王跌足叹道：“不知寡人有何失德，连遭这等不快的事。”说毕便急忙赶至王妃宫中看视。幸而还好，方才王妃不过因心内悲痛，一时气逆，以致如此。幸经公主把还魂香焚起，得以渐渐转过这口气来。及至红王上前看视，已是苏醒，在彼大哭。红王见了，方觉定心，急召太医院进宫诊治，大医诊脉已毕，说道：“请大王尽管放心，此是悲伤过度痰火攻心所致，只须服一剂宽胸理气开郁消痰的方子，便可平安无事。”说毕便将几味妙药配好，交与宫人如法前好，与王妃服下。不到一回工夫，果然药到病除，依然照常的样子了。红王大喜，即命太医退出，改日领赏，然后嘱咐宫人好生服侍，自己仍然出去临朝。
　　奚大忠已是在朝候旨，红王略略与他说了些言语，便点了一文一武的官员，文的是户部侍郎雅里金，武的是红大袍力子忽必烈，命他两个带领夫役在外伺候，少顷护送公主前往。好得船只早已备妥，到得下午时候，公主拜别了父王母妃，又再三叮嘱三年之内定要发兵前去，相救回国的话，然后忍泪出宫，另有别宫的妃子相送，这且丢过一边。
