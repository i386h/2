<!-- { "loadSidebar": true } -->
　　行巻初开喜欲狂看来字字挟风霜那从帝子鸣銮玉且学书生看屋梁忆旧明珰投汉渚怜才清梦绕吴阊知君岂少南州誉误信王生齿舌香
　　徳甫居太夫人忧致诗见慰悲激用壮聊成一律为答
　　癖懒归来白髪侵故人清问一沾襟不知鸡骨支牀日能作龙渊滞狱心变尽浮云庐岳在涸残秋水大江深与君但解逍遥意何事区区梁父吟
　　【阙】父国尉以乃叔用晦书介绍投诗见褒有中兴大雅语率尔答赠
　　新诗借甚羙清扬汝叔书来许鴈行已是入林同小阮还应赌墅似中郎文髙龙种偏堪识禄薄牛车也不妨莫向中兴论大雅老夫名姓欲深藏
　　巍父佳父二国尉合书及诗见寄极有龙门之思因及于鳞怅然有懐奉荅时舍弟方按部其地
　　并马翩翩过酒胡子侯腰玦有珊瑚青萍对结雌雄斗石笋双抽大小孤笛里悲风追济上琴心流水到姑苏不须惆怅登龙逺曽试吾家阿敬无
　　答用晦丈时有三诗极为余致不平之感且订后期
　　髙枕懐人忽黯然西江尺素自鸿边无言白璧偏堪防何处朱弦不可怜纵酒此生终得计论文它代别为权与君商略嵇康驾紫气湓城在几年
　　初夏行园有懐敬羙弟南康
　　清和时序雅相宜阿惠那能读我诗行徧池塘犹是梦聼残丝竹未成箎香罏可作斋中物石镜谁临畵后眉【时弟迎家未到】翻恨双鸿毛羽就北风吹断各天涯
　　余燕中别宋廷尉望之今十七年矣公秉钺吾邦余谢病归里虽讯问时及而竟睽握手乃成一诗奉懐适太学张恒思以畵索寄漫题于首
　　差池握手愧初盟十七年来何限情念我和歌无宋意知君结袜少王生棠隂转傍华阳舘【华阳公别号也】栁色仍围幕府城【留都有幕府城】不是逐臣多落魄可知吴市易逃名程京兆汝懋视余少长别燕中者三十年矣余自郧入留棘谓得相从而竟以言罢方成一诗奉懐适太学张恒思携畵索寄漫题于首
　　何堪屈指看花时并有霜华上鬓丝宦迹乾坤垂欲尽世情离合本难期丹阳刘尹多佳话京兆张郎不妩眉若问同袍辞节后酒罏茶榻解支持
　　和王百谷懐出妾
　　离懐黯防未分明祗忆郎君一句清妾与书生俱薄命花随春帝不长情愁囘樊素行时首枉却红儿死后名谁道两坊三百歩阳关分作断膓声【伯谷曽有句云书生薄命元同妾为袁少傅所重】
　　初遇子与方伯昆山旋尔言别赴任江右
　　马鞍山脚乍停船黄鸟嘤嘤到酒邉我自一翁安避地君还四岳近朝天初完赵璧披云出忽折吴钩向斗悬蓄念千端那可尽不如相对坐陶然
　　汪惟一得古印摩之易其文曰五湖长见赠
　　籕迹秦章手自摩刻刓翻拟赠潜夫毋论此掾同三语且爱新衔长五湖到处酒旗成卤簿见来渔父是官徒如闻尚有风波事一榻禅房署苾刍
　　寄赠顾生
　　里门冠盖学天津南阮由来不厌贫从他废箸儿曹事似汝滛书我軰人沼上墨花堪染练堦前帯草欲成茵肯为辟疆容径造那将蜡屐比朱轮
　　李文正吴文定诸学士于海月庵赏十月菊五七言律俱以前用骑字押和颇成险窘余戯悉为歩之
　　贪看晩节傲霜飔淡色幽香冷不辞入坐叵罗争自引归来欵叚未须骑推敲月下犹孤语竞病风流彼一时若使东篱主人在攅眉那肎和新诗
　　贺张太史
　　天上张星傍斗悬鳯池春色鳯毛偏乆闻伊陟能光后共道周公许拜前从此玉堂添气象几人金殿领勾传承家故有丝纶在续史何劳慕马迁
　　寄赠史金吾
　　看君眞作韫川珠袭坐春风况不孤家世旧传南史氏禁廷新拜执金吾门无下客歌弹铗诏为名儒掌唾壶最是将台寻礼乐未须终夜读隂符
　　题潘中丞芝林时昆山书院成芝满于林故以名焉
　　数尽潘园赋众芳何如神草被昆冈庭中玉露漙三秀木末丹霞散九光出共箑蒲昭圣瑞归同天韭作仙粮野夫亦有黄公癖地肺何年许并藏
　　送子与方伯赴江右任兼懐徳甫用晦二君
　　防旌宛宛向洪州斗色虽遥渐可求定有徴君堪下榻那无帝子共登楼西山南浦来尊外紫电清霜满案头屈指三朝词酒客几人方岳领诸侯
　　石湖遇朱在明小饮将别邀过虞山吴氏馆
　　南薫徐入芰荷裳小艇遥停喜欲狂防眼忽分湖上碧五言能借岭头苍从他兴尽难廻棹念汝情深好对牀见说虞山多胜事相携且踏少年塲
　　谢襄王存问一首
　　纳节归来万念荒祗残清感渚宫傍能从蜀肆沽醽醁为有梁园赐鹔鹴忽尔佩兰贻帝子可还乗雨报君王襄江正是沾恩地流到中吴始见长
　　夀王太常有壬
　　乌衣江左数诸王谁似三朝老奉常家有鱼须丞相笏囊余鸡舌侍臣香看山偶尔施双屐避客犹能挂一牀屈指旧京鹓侣在可容时进百年觞
　　敬羙弟有荅予寄懐之作适以奉贺归倚原韵为赠
　　十年岐路感商星见和新诗未忍聼幸自归家同社燕还将握手慰原鸰南金价重留成镜云母恩深宴作屏莫以防防夸湛露髙阳初醖若为醒
　　戏寄吴生
　　我爱髯公气谊深长因任侠贱黄金裁成艳曲呼如意教就明童字称心歌管时停星桧底酒船多在尚湖隂东邻更有陈遵在失却鸾篦好易寻【谓陈少卿也】
　　殷无羙余故人也东归之后贽而强纳拜焉辄成以赠
　　一归初就已忘言三径虽荒好避喧罗雀汝寜廷尉客登龙吾未李膺门云披胜覧堪双出海踏狂探试共论若语抗顔专席事至今犹愧古人尊
　　张见甫以腊月见访明嵗之夏复走使讯问感而有寄
　　破腊轻舠问五湖冲炎信使走长途谁能作伴门前雀汝自差怜屋上乌洛下寺碑堪小语江南匣劒已全孤何时更拟平原防紫气从他看有无
　　送成伯鸿胪还朝
　　斋舫纷纷秋色间几人符传扣天关仍参豹尾君王仗亲缀蛾眉将相班望里金茎仙作掌墀端玉笋品为山交游倘及归田叟洗墨分甘未尽闲
　　赠汪生象先
　　父客吴趋一见寻翩翩公子更词林才清似得顔延笔橐在全无陆贾金偶自履霜寕入操居然爱日有余心衡门幸少孤臣泪浊酒新凉取次斟
　　赠刘生【故大司马庄襄公孙也】
　　百战侯封表赐茔庐山一一仿长平清朝戢武【阁名】留顔色白首降羗记姓名敢谓文章归阿士于今意气少刘生燕然尚有将军石倘许如椽再勒铭
　　郧襄之役与伯玉侍郎别恰三载矣闻出谼中至钱唐走信奉迎因成感旧之作
　　祖道春明三载强宛如苏李赋河梁君应食酒谈廷尉我但登临忆侍郎一棹不妨衣带水九秋谁拂蒯缑霜祗园处处堪题石莫遣青山负举觞
　　题破榻斋为彭稚修作
　　萧然一榻在行窝支足涂网薜萝自为防安穿处乆非关仲举下时多堆来黄巻疑风落掩罢青氊许客过任是五经能腹笥即妨髙枕竟如何
　　为藩史顔君题竹山寄乐巻君有子为州别驾着声
　　念尔才名楚望殷长裾曵罢不胜闲曽陪梁苑题修竹更与淮南赋小山云卧暗滋荆玉色雨余惊露箨龙斑争夸别驾传家羙家训传来旧姓顔
　　方与客谈园池之乐而有索书戚大将军者因纵笔戏赠
　　碧涟朱舫幕青油千骑何须拥上头雨后旗鎗新茗合风前劒防嫩篁抽编篱别按屯湟垒对局争先捣魏谋君自不封如李广野夫时号醉乡侯
　　汪仲淹病后见过出其新诗有赠
　　念尔萧疎病骨轻居然防笔尚纵横但骄吾党僧弥羙未掩君家骠骑名分得一珠犹照乗可应双璧不连城燕中纵酒论文地矫首浮云百感生
　　赠从孙伯和需次察幕
　　衿裾借借满长安羡尔君恩昼锦难已自辟书观察使何须不着惠文冠如卭岂为赀郎谒休汝从夸驷马看任是乌衣名稍次王家羣从总琅玕
　　明卿约以秋月枉驾寻有诗来改订春期赋此促之
　　虚传嵇驾入秋来实恐猷船兴尽廻髙枕转深今雨味故人元是客星才匣中霜色寒孤劒牀底春声怨旧醅见语花时能鼔楫教令日日探江梅
　　其二
　　百年岐路死生分垂白依然两广文郢雪更谁能和我吴山何处不宜君还因浩荡期春水莫使虚无似楚云解道海鸥能见忌即今林鹿已成羣
　　李太史本寜督学关西以得与于鳞后先自喜责诗为赠
　　玺书今旦出承明仙掌莲花色自惊三辅豪贤俱北面一时词赋更西京黄河直泻昆仑派白雪遥飞郢里声倘问受经诸弟子可能无让济南生【谓于鳞】
　　其二
　　被紫横金三十余清芬借甚满衿裾欲知绛帐传来业尽是青藜读后书日出终南无隠豹春廻河曲有腾鱼他时倘遇登龙客为道膺门古不如
　　故相袁公管夫人夀篇【夫人无子而善持家】
　　栢梁甫罢丞相咏栢舟已咏夫人诗门前罗雀乆非昔堂里丸熊将为谁节劲氷霜飜见表心长日月自成私侯家岂少衔恩客应是张苍入拜时
　　赠梦冈宗侯
　　南斗珠光接女虚一珠虽晚照双车不烦昭代通亲表曽拜先朝乐善书修竹夹池寛笔札小山丛桂隠簪裾亦知篇就先王粲拟报中和愧未如
　　寄张文学长舆
　　一刺髙名已自知况传氷柱雪车诗韩门乍喜过张籍王棹还应忆戴逵觅醉汝来应有醉问竒吾老渐无竒寜劳报案仍青玉但许酬章似色丝
　　钱叔寳七十
　　歳宴为文沽所役忽忽不暇存故人除夕把盏始悟叔寳七十诞辰遂成一律烧烛书之亦不暇辨为何语也
　　今年今日汝七袠明日明正又一年海屋春偷寒意入骊珠月向晦时悬碧桃送实符同至苍栢将图酒并传手理蠧鱼千万巻可能三度蚀神仙【叔寳蔵书最多皆手治故云】迎春日对酒客有谈一嵗两春及中秋再闰者漫成一律
　　故苑今年胜事频赏心端不负归人秋当好处仍留闰腊未穷时再见春但使黄杨初厄过不妨青草两囘新髙门白玉行来羙却忆雕盘倚桂轮
　　戊寅元日家宴试笔
　　两从沧海颂王正三解军符荷圣明盘里芳椒偏晩得庭前玉树有新萌由他凿落鸣珂地不博团栾把盏情五十三年丝鬂白可因升斗负生平
　　纯甫沈丈将过岭南贻诗见赠率尔奉酬一律
　　万死投荒不自嗟片鸿惊我白鸥沙神交岂必从倾盖身在何须复顾家过岭清霜披瘴色懐人古戍有梅花江山处处皆文苑莫遣穷愁负嵗华
　　胡元瑞见赠之作推挹过甚聊此奉答兼识赏懐
　　屈指词塲半有无时名虽浅未全诬疏来九派江偏壮摄尽羣星月转孤尔自新书成越絶犹能促节和吴趋人间句在从拈看何事追论大小巫
　　其二
　　代兴天地有词坛国士谁能不让韩一字已知追古易千秋寜复叹才难天横削壁闽山住溪带流云瀫水寒此地由来饶八咏阳春可许和人看
　　与防廷尉入朝邀防吴江道中作
　　习习吴江黄鸟风尊前天地故人同谁能结袜如张尉岂为弹冠学贡公仙舫暂分卿月朗使旌偏借法星雄无寃自是诸贤事没齿吾安一壑中
　　戚都督以一壶双斝为夀走笔志谢
　　忽惊春色到茅茨为有东风塞鴈随宛尔并头双凿落居然大腹一鸱夷真珠出榨初添兴老瓦为盆合退时把向竹林还屈指风流十载旧吾师
　　寄答曽司马以三
　　明时帷幄运筹多熟釜铭功字可摹闻道黒山仍欵塞见来沧海不扬波和偏郢里阳春调赓是虞廷喜起歌总为懐人清兴发可将佳句施烟萝
　　贞吉宗侯逺致新诗古窑杯盎赋此志谢
　　不断文鱼下楚波一时春雪豫章多怪他牛斗居然色为有骊珠未尽过兰畹采来新结佩桂丛招罢旧成歌酒鎗原是嵇生物把赠何家侈薜萝
