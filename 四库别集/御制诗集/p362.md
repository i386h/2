<!-- { "loadSidebar": true } -->
　　寻诗迳
　　两傍怪石叠嵚崟一迳烟霞歩歩深此防相应定谁是依稀李贺是知音
　　涵光洞
　　豁庨幽洞翠岩围虚则生光义旨微半日春逰诗廿首恐妨勤政得言归
　　题唐寅山水卷
　　落落乔松满院阴匡牀章甫坐堂深风帆逺浦何为者浮海饶他先获心
　　雪【二月朔日】
　　新正虽屡雪分寸欠优霑迩日正希玉漫空忽撒盐入宵疑月朗着树讶花粘脉土苏方始纽芽防不嫌
　　御园雪景
　　一夜同云雪已酣朝来冷润禁林含莭过漫惜镫光缺防暇何妨园景探石戴芝英艰撷秀树开梅朶不闻馣分眀寻丈假山耳讶薄髙空耸玉岚
　　撷景室
　　花香鸟语总成诗秋月春风那费思仁者见仁智者智一庭撷景有如斯
　　再题玉玲珑馆
　　竹石此间佳而皆宜雪物今朝问景来积素犹蓊郁磊磊与虚笼猗猗与轻拂通体一玲珑怡神在穆沕试问孙兴公于何覔充诎
　　澹然书屋
　　方塘无半亩其上有书斋练影凭是鉴光入座皆冻融清彻目波漾碧澄懐掩暎含丝栁春情日以佳
　　碧澜亭
　　新水生波漾碧澜轻鯈来往喜池寛即斯与物皆春意何必投竿倚石栏
　　山影楼
　　小楼假山上其外复围山意包含防峯姿暎帯间恒堪供俯仰岂更费跻攀拟向虚无叩全开窈窕关
　　罨画
　　玻瓈一片画中央四季循环逐景张恰看山姿余积素分眀今日对河阳
　　扫雪
　　雪落固已佳雪晴尤足喜扫将培树根迩年成例矣因之赏并行一举两得是傍午宻云徂畚筐早毕俟铺氷不可収【开冻氷薄故不可扫収】积地犹堪取【叶】旋顾禁林中万玉为输委爱物惜
　　天泽素心恒若此
　　文徴眀桃源图
　　舍船入访洞中春逢有人言此避秦一自渊眀成记后渔郎未免是知津
　　西直门外
　　经筵
　　社祀例春朝翠辇平眀返禁寮恰喜东郊方雪后玉田十里未全消
　　风和日丽雪初晴况是烟坰草未萌了识无虞麦芽冻对斯能不慰心情
　　镜清斋小憩即景得句
　　液池北岸有书堂堂复临池展镜光路便本无甚怱遽境佳遂与小相羊凌凘融水非彼此鸿雁廻春自翥翔鉴照分眀呈觌面寳三何独漏文皇【唐太宗语侍臣曰铜为镜可正衣冠古为镜可见兴替人为镜可知得失三者固足称寳鉴而水清亦可称镜人无扵水监即其义也】
　　枕峦亭
　　四柱孤亭枕碧峦引流其下落飞湍今朝积雪皴羣峭人讶玉山顶上看
　　抱素书屋
　　平湖防扵外曲涧淙乎里书屋祗三间叠石为其址暎帯总清泠顾盼絶尘滓春意才发硎春物未昌绮乃悟文学商善言诗也已
　　焙茶坞
　　茶坞居然可试茶篾鑪瓷铫伴清嘉竹入籁吹梅朶仿佛龙山引兴賖
　　画舫斋
　　一舫宛波心临清复俯深水氷无异视风月有常禁岂虑波涛骇雅冝闲暇寻虽然逢积素漫拟泛山阴
　　小玲珑室
　　曲折廻廊通月宇受宜更辟团圞户户外修竹数十枝致逺延虚斜复竖今朝皴雪态余妍玉佩玲珑降仙侣欲笑吴刚两眼憆有技安能试斤斧
　　古柯庭
　　当突兀丈夫雄尚有由根生意融虽是发荣迟别树扵斯犹见古人风
　　题任仁发花村春庆图
　　熙春桃栁绘花村称庆髙堂列子孙别有宾朋盍荀里相扵揖让进于门一时佳防神传独六行芳防目击存迪世化民厪深念所希比戸此风敦
　　题木根蕉叶
　　清供【平声】天籁阁中曽【背刻墨林珎玩盖项子京家物入内府亦多年矣】既曰根云叶亦应设拟郑人梦骇鹿植生犹觉近堪徴
　　春仲经筵
　　讲筵又隔一年春【乙酉春日南巡未御经筵】翰典文华举令辰缉学讵云循故事乐羣相与集诸臣义无适莫惟君子福有敛敷厥庶民【是日进讲论语无适也无莫也义之与比书经皇建其有极敛时五福用敷锡厥庶民】御论聊抒心所防斯之未信颂休频
　　题松阴髙士玉韘
　　依岩虬榦郁防扶般礴佳阴古帙俱举首间【去声】间【平声】玉轮上较扵持满定何殊
　　仲春斋居
　　上戊届
　　春祈斋三居禁闱漏长晷渐短寒尽雪全晞主敬所无逸得闲益勅防眀下檐影即此悟流晖
　　延春阁
　　延得春光好春光物物知雁声如报暖梅色觧迎曦爱景鬯生意入微引谧思谢家有佳句都在望中披
　　静怡轩
　　挿架有书函与稽夙所耽心怡非外骛神静得深探元化化无迹熙春春未酣棚梅不攻火发却后江南【庭前梅树二株不事薫防祗以防棚防之已蓓蕾而未花】
　　题宋人春江渔隠卷
　　连舫春江漾緑漪不希王佐隠渔师举罾发发银刀活正是轻鯈出水时
　　暖
　　气暄暖日烘纸御沟昨氷今漾水轻裘微汗弗可脱莭宣慎起居恒理曽无旬朝景物殊造化推迁运不已一年速与百年迟是惟南华防其旨
　　春仲躬祭
　　社稷坛
　　不幕通
　　灵气陈筵蠲吉辰古今重土谷
　　功徳在民人奠玉钦兹日升
　　坛濶昨春【去嵗南廵未躬承祀事】酒浆申酉幸
　　绥屡吁斯频
　　素尚斋即事
　　右坛祭事蒇移驾转西墉礼服于斯易闲斋到以重石苍犹古态栢翠入春浓素尚真相洽暇希暖席逢
　　望瀛台未至
　　轻舆取路液池滨目属南台栖碧峋恰似蓬瀛居海上许人望不许人亲
　　聴鸿楼
　　延楼俯液池春水恰生时人字传声矣今朝乍聴之衡阳来应莭塞北去如期目送曽何谓吾惟戒在兹【李白鞠歌行双日送飞鸿戒心不在贤之意】
　　春耦斋
　　春斋小驻为传餐速返园庭切问
　　安虽是试耕期尚逺弄田润已露华漙
　　御园泛舟即景
　　春水溶溶碧漾池氷牀収矣泛舟宜即看风送轻波逝五日流隂迅若斯【经筵祭　　社进宫徃返才五日耳】
　　栁色鵞黄染嫩梢杝桃欲绽尚含苞空眀大块文章假岂在寻常字句敲

　　御制诗三集巻五十四
　　钦定四库全书
　　御制诗三集巻五十五
　　古今体一百四十四首【丙戌三】
　　唘跸恭谒
　　东陵叠癸未旧作韵
　　甲申乙酉两停行诘旦询
　　安遂展程芜野前瞻近潞漷栁烟背指逺圆眀鸠工旧郭多重筑【各省应行脩筑城垣需费浩繁特发帑金五百余万以裕工作部臣议城当冲要者首行缮完其余綂限五年以次兴举通州为近京首邑故先及之】解冻新田率可耕较量昨廵真厚幸【癸未春谒　　陵经过近畿州县正当积歉之后民仰赈恤全活迩年田谷屡丰闾阎景象饶裕迥异前廵实为民庆幸】得防
　　绥屡慰予情
　　潞河懐古
　　空传彭宠守渔阳城水东西究莫详只有徳钧【赵】卫耕稼至今乡尚号甘棠
　　驻烟郊行宫作
　　今朝程颇遥过午乃税乗传宣觐谒官首问地方政羣称屡稔后闾阎乐万姓止止莫多言吾惟益懋敬
　　眺远楼
　　小楼眺远枕墙匡极目春郊带茫羃防烟容低傍晩却欣名实两相当
　　过三河县
　　迤逦过临泃民风阅跸途盖藏幸今足气象较前殊往嵗犹怜尔祈年益切吾长官勤抚字夫岂在征输
　　见耕者
　　腊雪霑余春雪霑新耕不误悦黎黔诘经何必根牟子举趾豳风二月占
　　城乡米价问全低沃野相将架耦犁大异前廵斯所见饥民借种【上声】耩春泥
　　酒浆申酉幸丰连喜动农夫耕润田却念满谦招损益欣然望处倍瞿然
　　麦苖
　　三白深培五糓精防先得气麦菁菁藓苍芜緑曾奚匹稻下髙总后成通野翻风出喜色凌晨浥露入吟情肯聴羽骑轻蹂躙呵护分教谨逐程
　　春云
　　春云布四宇春田润一犁于泽岂辞多雨当益善兮癸未经潦后沮洳农功迟却忆过蓟野踊惧春云低幸兹连稔逢加以腊雪滋然亦不致泞东郊举趾齐雨不雨均可何脩斯遇之三时念尚遥吾心敢即怡
　　白涧行宫即景
　　左右白沙涧居停有别斋栁容黄绕埓苔意緑侵阶逐处轩窓浄随时书史偕盘山直北望且尔蓄吟懐
　　蓟州城西
　　蓟州城西地本低去夏盘山骤发潦沟浍皆盈涸可待涌入运河灾及漕【去嵗五月间雨后山水暴涨泻入蓟运河粮艘猝不及避间有一二冲损者濒河虽亦有漫溢而潦退甚速大田仍获有秋即洼地亦无妨春麦】未伤秋禾仍有收盖藏无缺民安乐【叶】却縁防泄未尽消下隰见或存泥淖颇多扶犂种春麦为之差慰农功劭但以左近目前论弗雨为佳雨非要驱车廿里度平冈原觉知时春雨妙展转之愿信何从自问难答还自笑
　　独乐寺
　　髙阁耸云红随縁憩梵宫优娄比邱少调御丈夫雄独乐诚无闷先忧道不同如何披宋史又见有温公
　　题隆福寺行宫六景
　　翠云山房
　　山不英英镇有云有云兼滴翠氤氲底縁竒絶乃如此为【去声】是岩松迥出羣
　　翠防室
　　夷嵕有室峭峯围来便山楼坐翠防片刻成诗题白壁明朝不顾便言归
　　碧巘丹枫
　　枫丹仍是隔年留看似霞生碧巘头此即色空般若相【去声】浮云来去偶相投
　　天半舫
　　青雀飘然天半浮溶溶云海任遨游南华未是真齐物杯芥犹论大小舟
　　挹霞呌月
　　写楹常看霞生际对座宛当月上时都是山中不速客挹乎呌也觉多为
　　翼然亭
　　题额山亭仿彼滁醉翁徃事得论乎设非同乐肫然意永叔无过一酒徒
　　松
　　名山防宜松气求固致羙阅嵗弗经见忽放枝长矣侧出过繁襍碍正榦拔起一伸必一屈消息实恒理所当事斧脩凌云俾无掎仲春安萌芽吾闻之周礼斯地值斯时又不可拘彼
　　月
　　山斋无不清月更清之防防望轮欲圆光彻三千界而此隆之中髙出尘以外独得真趣延讵非适逢防朦胧松泛涛隐暎竹揺籁声色胥至静披襟觉神快玉镜识人意似向笋峯挂
　　恭谒
　　孝陵
　　承
　　先起东土唘后定中原礼乐虽遅待
　　规模已大存万方拱
　　皇极一脉逮曾孙
　　石阙重钦奠悠懐难具论
　　恭谒
　　景陵
　　岂以嵗时久恒形梦寐思
　　眀楼两春别
　　閟寝万峯披知己士犹感
　　投艰
　　祖所贻将何副
　　昔望业业复孜孜
　　孝贤皇后陵酹酒
　　述悲早罢歌仪树已婆娑复此倾杯酹那能促驾过生前思不尽别后事斯多异室期遥矣其遥讵防何
　　桃花寺行宫即景
　　前春驻辇杏全放今嵗临斋桃未开寒暖因殊迟与早峯峦那识徃和来冻消涧亦溶溶溜日照阶还漠漠苔轩牖慿虚宜骋目润霑蓟野净无埃
　　面临平野背髙峯疑有封云起荡胸寺侧离宫祗依旧座中调御又相逢参差迳畔罗竒石三两庭前立古松松石之间得新防田盘想为【去声】报先容
　　桃花寺八景
　　涌晴雪
　　珠霏玉洒半岩披滕六休夸能尔为却忆去年动春跸寒山聼雪正斯时
　　小九叠
　　山崖有石或兼土包土还因叠石皴扵此漫生分别见真中假即假中真
　　吟清籁
　　天风卷响落云岑那是人间丝竹音设使不因凡耳聼对斯或可试清吟
　　坐霄汉
　　栘桃春冷遅舒朶依旧庭松作静陪奠酹甫还余慽慽轩窓小坐借襟开
　　云外赏
　　冠岭开轩轩有窓慿窓俯畅景无双由来延赏于云外视聼何妨声色摐
　　涤襟泉
　　春泉石缝细淙音半亩成池静且深我自先忧民瘼者偶然寓意涤尘襟
　　防笔石
