<!-- { "loadSidebar": true } -->
　　元吉忙来东府见英王说：“大哥！今宜勒兵不朝，以观形势！”英王说：“秦府兵备已严，你我且当俱入朝参，自问消息，再作准备！”二王遂并马同进朝门，直至临湖殿。觉有变动之象，二王连忙勒转马头，便欲出宫。秦王望见，乃大呼曰：“反贼至此，欲逃何往？”持枪欲刺建成，建成勒马便走。秦王追赶，左手飞鱼袋内取弓，走兽壶中拔箭，扯开弓，搭上箭。正待射时，秦叔宝看见，策马趱近秦王马后，把弓只一推，箭一声响，正中建成背窝，两脚蹬空，倒下马来。长孙无忌刺斜里跑进，—刀斩讫。
　　后面尉迟敬德领七十骑续至，正遇见元吉前走。左右一齐正要射他，忽见元吉坐下马，失了前蹄，将元吉掀在马下。秦王持枪直刺元吉，因打马赶上，慌忙了一些，其马奔入林中，为木枝所绊，坠不能起。元吉骤马至前，遂夺秦王手内的弓，将欲射秦王。忽被敬德跃马持鞭，大呼：“不得无礼！敬德在此！”元吉惊惧，丢了秦王，遂弃马奔入武德殿去。后面军人大喊，弓弦响处，是敬德射中元吉，带箭而走，被敬德赶上斩之。随后东宫齐府将帅，领三千兵拥至，来攻玄武门时，门已紧闭，无由得入。人马聚在一处，喊杀震天。敬德将建成、元吉首级出示，众将见了大惊，乃大呼曰：“吾等为主报仇，不就此杀人，更待何时！”
　　方与敬德交战，未及数合，只见秦府千余骁骑，汹涌而入，内外夹攻，众兵大溃。秦王急止之曰：“勿得动手！吾杀兄弟，不干汝众之事！”东宫齐府兵将听见，渐自散去。
　　时高祖正与宫人游舟，在海池戏乐，只见敬德擐甲持矛，直至帝侧奏说：“英齐二王作乱，秦王已率兵诛之，恐惊动陛下，遣臣将首级报知！”高祖大惊，抱头而哭曰：“不意今日乃见此事！”裴寂奏说：“二王今日自取其祸，万岁自宜保重！”高祖曰：“父子天性也，虽自招祸，二儿于九泉之下，亦怀痛恨。吾今不能治家，何以立国？”言罢又哭，昏绝于地。众官劝止。后人有诗为证：太白经天事可惊，故交秦府动刀兵。
　　高皇自是无筹略，致子双亡一羽轻。
　　萧瑀、陈叔达近前奏曰：“东宫、齐王，自兴兵以来，未始与谋；既立之后，又无功德于天下，徒疾秦王功高望重，共为奸谋。今秦王已讨而诛之，陛下若处以元良，委之国务，无复忧矣。”高祖曰：“卿言正合朕心！”乃降手敕，令内外诸侯，俱受秦王节制。又传令以礼殡葬英、齐二王，然后召秦王入朝，呜咽泣下，曰：“建成、元吉何罪？不请于朕，汝遽杀之，恐难逃不义之名！”秦王亦泣曰：“昔御园中使黄太岁试槊，淮安王府饮臣鸩酒，此皆有意欲害世民。幸天理昭然，得以不死。今日之事，实出无奈。况二人乱伦篡逆，其情屡见，若不先举，世民必死于二人之手矣！”父子相向大哭。有间，高祖从百官之请，即下诏传位于秦王。秦王受命，遂即位于东官显德殿。你看：祥云馥郁，遥知麟现东川；瑞气氤氲，恰睹凤仪郑地。青锁闼，千条御柳垂；建章宫，百啭流莺绕。玉炉中沉烟缭绕，金殿上仙乐轻清。琼簪珠履，披袍束带拜丹墀；绣袄锦衣，执斧檠瓜随御驾。云移雉尾开宫扇，日绕龙鳞识圣颜。
　　百官赴阙，舞蹈扬尘。山呼万岁。朝贺已毕，改武德九年为贞观元年，称号太宗皇帝，尊高祖为太上皇，张、尹二妃为皇太妃，退居长乐宫。册立长孙氏为皇后。文武百官，俱加爵禄。遣人召魏徵来见，魏徵俯伏殿前。太宗曰：“汝何为离间我兄弟？合得甚罪！”百官见说，尽皆恐惧。魏徵容色不变，举止自若，对曰：“先太子早从徵言，必无今日之祸。”太宗大怒曰：“败臣到此，尚自不屈！”喝令推出斩之。敬德跪曰：“此等忠臣，正当容留！”太宗笑曰：“我亦知玄成经济大才，素抱忠义，故戏之耳！”亲举酒压惊，拜为詹事主簿。徵乃招王珪、韦挺入见，俱拜为谏议大夫。凡是二宫将士，亦各有封赏。大赦天下。以高士廉为侍中，房玄龄、宇文士及为中书令，萧瑀、封德彝为仆射。诸若秦府将士，并皆重用。是日，杀牛宰马，大赏士卒，开仓赈济，百姓大悦。
　　忆昔太宗居宝位，近臣传诏赐皇封。
　　唐朝景运从兹盛，舜日尧天喜再逢。

第六十四回 太宗渭桥立盟 药师阴山奏凯
诗：画乾朱旗叠嶂开，千秋玄岳得追攀。
　　宋人空祭飞来石，禹贡重寻大茂山。
　　树裹河流迷九曲，霜前军令肃三关。
　　新诗自爱苍苔好，不是燕然勒石还。
　　郓州城头晓角悲，鱼山山路转逶迤。
　　征夫篝火来炙谷，客舍斧冰方作糜。
　　披草曾寻曹植墓，献花难问智琼祠。
　　村童相聚浑无赖，争逐铃声送画旗。
　　西极明王款近关，旃裘半曳珥双环。
　　繁华初上千金堰，紫萃偷窥万岁山。
　　禁御年深羌果美，沙陀天远戍旗闲。
　　汉家作意求龙种，争及输来汗马班。
　　圣明亲赐万方归，双舄犹循旧路飞。
　　白昼雷声生积水，青天虹影挂斜晖。
　　江淮烟火逢寒食，京洛风尘化素衣。
　　驷马重过春好在，函关残月莫依依。
　　兵收塞北狼烟净，词整降夷帝业成。
　　话说突厥闻知太宗杀了建成、元吉，自登大位，高祖退居后宫，便与诸将商议，欲乘大唐国势未定，举兵侵伐。颉利可汗部下有一骁将，覆姓耶律，名伯材，劝颉利结连突利可汗起兵，并力攻击，许以割地平分，必获全胜。颉利大喜，即便遣使前去。后遂命耶律伯材为元帅，调选副将令狐易牙等，起兵十万，入寇烃州。登山越野，夜宿晨食，不只一日，已到渭水便桥之北，安了营寨。乃先遣心腹将士执失思力，来见太宗，探听虚实。思力领旨，径至东华朝前下马候宣。黄门官报入，太宗传旨：“宣进殿阶！”执失思力朝拜已毕，奏说：“今有突厥二可汗，兴百万之众，业已至近，其锋甚锐，愿与大唐决一雌雄！”大宗大怒，责之曰：“吾昔与汝可汗面结和亲，遣赠金银蜀锦无筭者，欲以敦邻好耳。今汝可汗背盟入寇，宁无愧乎！汝虽生自戎狄，亦有人心，何得全忘大恩，自夸强盛！”喝令：“推出斩之！”思力惊惶失措。闪过萧瑀、封德彝奏说：“此人外国来使，宜以礼遣。”太宗道：“我今遗还，虏必谓我怯，愈肆凭陵，不若杀之以示威！”瑀等力奏劝免。太宗乃囚思力于门下，即自全装披挂，绰枪上马，径出玄武门。带高士廉、房玄龄等，飞骑直至渭水。马上大呼曰：“臊狗奴！曾见朕否？朕与汝约为兄弟，永不相犯，何负约入寇，欲来自送死耶？”突厥闻言大惊，众皆下马，罗拜地下，咸呼万岁，声闻数十里。随后唐兵拥至，旌旗蔽野，剑戟森严，各依次序，排列阵前。太宗把手一麾，令众军远退，独与颉利，只隔一水之地，二人对语。萧瑀叩马谏曰：“陛下何轻万乘之尊，而与虏对语乎？”太宗曰：“吾筹之已熟，非卿所知！突厥所以敢倾国而来，直抵郊旬者，以我国有内难，朕新即位，不能抗御故也。我若示之以弱，闭门自守，虏必纵兵大掠，不暇复制！故朕轻骑独出，意若轻之，震耀军容，使知我必战。今虏既深入，必有惧心。与战则克，与和则固，制服突厥，在此一举，汝试观之！”萧瑀又奏说：“此等之人，人面兽心，亦宜谨防。”
　　原来颉利见思力不返，又望见太宗挺身轻出，队伍整齐，人马威猛，疑有埋伏，遂有惊惧之状，言语甚谦，又复遣使来请和。太宗许之，乃斩白马，与颉利歃血，誓盟于便桥之上。突厥遂引兵而退。
　　萧瑀问说：“突厥未和之时，诸将争战，陛下不许，臣等以为疑。既而虏反自退，不识何故？”太宗道：“朕见突厥之众，多而不整，君臣之志，唯贿是求。当其请和时，可汗独在水西，鞑官皆来谒我。我若将彼擒缚，因而袭击其众，势如拉朽。再遣长孙无忌、李靖等，伏兵于幽州以待之。虏若奔归，伏兵邀其前，大军蹑其后，灭之如反掌耳。所以不战者，以朕即位日浅，国家未安，百姓未富，且当静以抚之。倘一与虏战，结怨既深，所损甚众，虏或惧而修备，则吾未可得志矣。故卷甲韬戈，陷以金帛，彼既得所欲，势必自退。使其志骄惰，不复设备，然后养威俟衅，一举可灭也！将欲取之，必如与之，正此之谓。卿知之乎？”萧瑀拜谢说：“陛下神机妙算，非臣等所及！”是日，太宗带领众将一行人马还朝，群臣称贺。大排筵宴，赏劳将士。
　　正饮酒间，忽报伐州都督张公瑾来见。宣至驾前，公瑾朝拜已毕，奏说：“突厥急思归计，乘势追之，无有不胜，今何为听其自去，不令追袭邪？”太宗曰：“颉利亦能用兵，彼军马虽退，必于险处埋伏，以防追兵。我若追之，正中其计，不若纵他远去，缓以图之，使虏不为提防也。”公瑾说，“颉利今虽受盟，其心暴狠，若不剿除，终为后患。况有可取之理！”太宗问说：“卿何以知其可取？”公瑾奏道：“臣知颉利纵欲逞暴，杀害忠良，亲信佞奸，一也；颉利一向倚众为国，今薛延陀诸部，况多悖叛，其势已孤，二也；又突利诸将，各有小过，便不相容，离心者广，三也；塞北不毛之地，今天寒霜早，其糇粮必不能接济，四也；颉利今疏远自己族类，反亲委诸胡，若天兵一临，必生内变，五也；先年中国之人，多有流入北地者，今不过所在啸聚而已，若知大军出塞，自然响应，六也。突厥有此六败，是以知其可取！”太宗曰：“颉利既许和亲，又从而讨之，恐失信于外国。”公瑾又说：“昔汉高祖与项羽割鸿沟为盟，随后高祖袭之，一战成功。况虏乃无父无君之辈，何以信为？乘今粮饷丰足，人马精强，兵至一鼓可灭矣！”太宗闻奏乃悟曰：“卿真金玉之论！”即刻传旨，封李靖为都总管，张公瑾、李世勣为副总管，薛万澈为先锋，其余柴绍、尉迟恭等，皆分道进发。众将领旨辞朝，下演武场，点选十五万人马，克日潜出长安，杀奔马邑，来收定襄。
　　行军正遇三冬月，地冻河凝一片冰。
　　羊角风飘寒透体，鹅毛雪舞冷侵人。
　　将军夜度关头月，战士朝穿岭首云。
　　夜住晓行都莫论，军行白道好安营。
　　大军正行之间，哨马来报说：“此是白道地方，离定襄城已不远了！”
