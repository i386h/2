<!-- { "loadSidebar": true } -->
　　以《千家诗》七言作里者，如薛绍芳“老妓惯伤春”射“门外无人问落花”，“小寡妇半掩门”射“一枕清凉一扇风”，饶有奇趣。以七言《千家诗》作面者，如子衡太史之“青草池塘独听蛙”射（《诗经》）“约之阁阁”，周子谦之“梅须逊雪三分白，雪却输梅一段香”射（果名）“贾平章”外，不甚多见。余亦以“诗思沉浮樯影里”射（《三字经》）“三百载”。刻鹄画虎，难免贻人之讥诮也。
　　浙江钱南扬先生，编有《谜史》,由广州国立中山大学民俗学会出版.余久闻其名,未聆其教.十八年秋,始从友人沈春晖（士晦）先生之介,得悉其与沈先生同事江苏松江县立中学掌教,欣喜莫名。并闻对于民俗学一门,尤喜搜集研究,与余志趣可谓同调。余读其《谜史》后,本欲有所请益,只以事冗未果。谈谜至此,因略记其所及者:
　　（一）谜语溯源 在黄帝时代已有
　　《谜史》所载谜之溯源 自春秋时代。殊不知较始春秋时代，在黄帝梦驱羊事已兆之矣。（参考《廿四史·史记·五帝本纪第一》）余题陈君佩真所著谜集，故有“传闻黄帝梦驱羊，麦麴羊裘已滥觞”之句。
　　（二）关于谜语书籍种种
　　谜书一类，历历可数。兹编所引，除钱南扬先生《谜史》所纪者不提，余悉依余家藏书本所记载者，作一谜语书目考于后：
　　《灯谜源流考》
　　窃名编纂。姓名、居里未详。
　　按：此书列入《古今文艺丛书》之一。《文艺丛书》系上海广益书局出版，《慧观室谜话》亦同列为丛书。
　　《群珠集》
　　韩英麟辑。英麟，字振轩，同昌人。
　　按：此书为《古今讔语集成》之第一集，听月楼镌板。内容分《易经》、《尚书》、《诗经》、《礼记》、《春秋》、四书、《周礼》、《左传》、韩文、《庄子》、诗序、古人名、美人名、词调名、曲调名、《西厢》、地名、官名、药名、鸟名、一字等目次。
　　《玉荷隐语》
　　按：是书为画谜本之首出者，撰者姓名内容，参见本谜话前节。
　　以上两种，钱先生虽举而未见，故为补述于此。他如《十五家妙契同岑集谜选合刻》，钱先生亦脱引三书目：
　　《师竹斋谜稿》
　　吴毓春撰。毓春，字雨轩，历城人。
　　《涤性山房谜稿》
　　韩芸谷撰。芸谷，同昌人，振轩之尊甫也。
　　《亦嚣嚣堂谜稿》
　　古铭猷撰。铭猷，字阶平，粤东人。
　　按：《亦嚣嚣堂谜稿》外，尚有：
　　《谜话》四卷
　　列为《晨风阁丛书》甲集，莳花簃选本，余手边仅存一、二两卷而已。
　　《廋辞》一卷
　　杨小湄撰。小湄，字崿谷，里居未详。
　　按：此卷与《谜史》所举者不同。卷首有盈才由（婴甫）《围炉新话》及撰者例言。撰者作品则另标目为《作嫁衣裳斋隐语》。
　　《谜格释略》一卷
　　张郁庭撰。
　　《廋辞百格》一卷
　　王式文撰。
　　《增广讔格释例》 一卷
　　韩振轩撰。
　　以上三种，皆讨论谜格书籍。
　　《艳体谜选》一卷
　　韩振轩辑。
　　按：此书专以艳语绮言为谜面，较之经史，尤多风致。卷首附梦花馆主序文，并辑者自序、例言各一篇。
　　《小嫏嬛仙馆谜语》四集
　　韩振轩撰。
　　《小嫏嬛仙馆谜话》四集
　　韩振轩撰。
　　《讔语集成》四卷
　　韩振轩撰。
　　《谜目大成》□卷（已出第一集）
　　韩振轩辑。
　　按：此书在韩子卒后，始由其夫人（王芳若）、乃妹（韩希昭）诠次付印。卷首附载韩子去世前三日亲题一文：“编辑谜目，检书为烦，前贤患之。每有编纂，意在省略，不免简陋。兹不自揣，三五年来甫成百余种。然一人之精力有限，诸目之范围无穷。本拟编一最有价值之完全谜目，柰二竖纠缠，恐不能待，聊书稿端，冀有同志者赓续焉。其有纰漏，来哲匡诸。麟书于病榻。”卒时适在民十四年（乙丑） 九月初四日，年甫弱冠尔。余挽以诗，只忆两首：“不堪重检当年影，累我辛酸涕泪多。他日倘从京兆去，嫏嬛仙馆忍行过。    等身著作空余子，卓越奇才早负名。应有遗书在人世，补亡端赖众公成。”呜呼，长才未竟，天靳其年。吾于韩子，能无悲矣！
　　《廋辞大观》二卷
　　韩振轩辑。
　　《长恨歌谜集》一卷
　　韩振轩辑。
　　《漱吟轩谜集》一卷
　　韩振轩辑。
　　《擢颖香馆谜集》一卷
　　胡树屏撰。树屏，字敩庠，京兆人。
　　《灯社嬉春集》上下两卷
　　杨坦园撰。坦园，别字蓬道人，籍湖南长沙。
　　按：是书分上下两卷，上卷标其目，下卷释其文，仿《玉荷隐语》体，别为十三类。内容有以四书面，猜四书句，约有百余条。是书并入《坦园丛书》之一。西泠印社寄售。
　　《吟翠轩谜稿》一卷
　　史久璋撰。久璋，字竹坪，宛平人。
　　按：此书后经山阴陈家璧（梦珍）选刊，共有谜语一百三十八条。面、底各标一叶，体式仿《十五家妙契同岑集》。
　　《隐语汇编》
　　清无名氏编。
　　按：此书与《谜史》所引《十四家谜选》略有出入，兹举余家所存者于下：《馀香室谜稿》（沽上紫宇氏编）、《西峰书室谜稿》（信都李春湖制）、《三友书屋谜稿》（佚名）、《筛月轩谜稿》（佚名）、《正谊山房谜稿》（大兴贾奎垣集）、《吞云仙庐谜稿》（燕山辛泽贤春海甫集）、《还读书屋谜稿》（上谷聂聘三氏续集）等卷。
　　《仙掌轩谜剩》一卷
　　清·许宗岳撰。宗岳，字文渊，思明人。
　　《棣华馆谜集》一卷
　　清·周殿修撰。殿修，字梅史，思明人。
　　《小兰雪堂谜集》一卷
　　清·王步蟾撰。步蟾，字柱庭，一字金波，思明人。
　　《师竹山房谜稿》一卷
　　清·林嵩龄撰。嵩龄，字景松，思明人。
　　《碧云山馆谜稿》一卷
　　连城璧撰。城璧字珍如，思明人。
　　《昧古斋谜稿》一卷
　　蔡戊撰。戊字维中，籍思明。
　　《无一轩谜稿》一卷
　　袁中岳撰。中岳，字申甫，汀州人。
　　《月樵山房谜稿》一卷
　　孙维钧撰。维钧，字秉国，思明人。
　　《浣香草堂谜稿》一卷
　　高峻撰。峻字叔崧，同安人。
　　《逸颠山馆谜稿》一卷
　　林安撰。安字少怀，晋江人。
　　《古钱轩谜稿》一卷
　　柯荣试撰。荣试，字硕士，别号璞园，思明人。
　　《爱莲书室谜稿》一卷
　　柯徵庸撰。徵庸，字伯行，思明人。
　　《森轩谜稿》一卷
　　柯徵协撰。徵协，字伯昭，思明人。
　　按：柯氏一家皆以善制谜著，如硕士师之两世兄徵远（伯耀）、徵燠（伯煌），从侄伯行、伯昭四君是已。
　　《锦江林画中隐语》上下两卷
　　林沛撰。沛，字桂舟，泉州蚶江人。
　　按：是书上卷谜画、谜语兼半，下卷专为谜语，近千条。由厦门萃经堂出版。尚有：
　　《过腊井里山房谜稿》一卷
　　《锦林谜存》一卷
　　按：两种皆未刻。
　　《觉盦隐语》一卷
　　《梦梅华仙馆谜语》一卷
　　按：上举两书，皆思明李禧（绣伊）先生撰。
　　《纫兰斋谜稿》一卷
　　陈培撰。培，字厚菴，思明人。
　　按：陈厚菴先生，首创厦门萃新谜社，极为努力，并辑有《萃新社谜稿》四卷。（未刻）
　　《静心书室谜稿》一卷
　　陈仁撰。仁，字万臻，思明人。
　　《长寿书房谜稿》一卷
　　胡复一撰。复一，字葭生，思明人。
　　《无逸书屋谜稿》一卷
　　高世雍撰。世雍，字熙宇，皖南人。
　　《种玉轩谜稿》一卷
　　庄重华撰。重华，字舜同，惠安人。
　　《邀月山房谜稿》一卷
　　陈友三撰。友三，字梦松，思明人。
　　《听秋山房谜稿》一卷
　　李之华撰。之华，字实秋，龙溪人。
　　《留种园谜稿》一卷
　　卢文启撰。文启，字蔚其，籍台南。
　　《留种别墅谜稿》一卷
　　卢心启撰。心启，字乃沃，籍台南。
　　按：乃沃先生与蔚其先生为昆仲。
　　《无尽藏盦谜存》一卷
　　陈佩真撰。
　　《春灯新谜合刻》二卷
　　王均卿、周至德撰。
　　按：此书系上海广益书局出版。
　　《谜选》一卷
　　北平隐秀社、学馀社合选。
　　《扫闲斋谜选》一卷
　　李鸣秋辑。鸣秋，号伴菊居士，北平人。
　　按：由北平绮窗社刊行。
　　《潜厂谜语集》一卷
　　武陵郑逸（菊瘦）与长白傅志青（镜澄）伉俪合制。
　　《北平射虎社谜集》二十六册
　　张味鲈、金子乾、张郁庭、顾竹侯、薛少卿、彭作桢、佟春霆、杨仲宣、俞赞侯、徐绍泉、祥瑞年、萧渭侯、王逸安、范艮心、李茀田、孔庆镕 、张桂午、孙笃山、叶肖斋、王海秋、伍汉槎、韩少衡、马则民、王登甫、徐培宣、祁甘荼、鲁虔齐、兆西林、高阆仙、刘剑侯、李成伯、张密之、汤公亮、陈冕亚等合编。
　　《谜品注案》一卷
　　孙笃山撰。（籍贯见《北平射虎社刊》）
　　《谜选》一卷
　　寅君辑。里居未详。
　　《春山染翰楼谜剩》一卷
　　蔡抟撰。抟，字文鹏，籍同安。
　　按：是稿经李绣伊先生汇辑成册，现稿藏李先生家。（未刻）
　　《棣华馆谜语二集》一卷
　　周殿薰撰。殿薰，字墨史，思明人。与殿修为昆仲。
　　上举诸书，皆经余过眼者始言之，其散见于杂志报章，不成专著者，容续集补述，盖不如是，则举不胜举也。
　　厦门在前本无谜社团体，至光绪甲寅二月，陈君厚菴乃集诸友共二十余人，组织一谜社，命名曰“萃新谜社”。至是以往，每月设场一次，规诸社友于临场时，各书谜三十条，互相分射，谓之内猜。如逢佳节或纪念日，贴红奉教，不分内外，人人均可射覆，谓之外猜。又诸社友中佥议灯谜，乃奥妙之物，为期不久，恐有间断，特设补救一法，以初期备猜囊二三个，主场者，将是夜自出数百谜中，任书一谜纳诸囊，（按：是谜须与灯牌上所书之相同）会开场时，以猜囊粘于灯牌上，令社友猜射。譬如有人猜中，主场者乃揭是囊，于众人观之，即命门外大放爆竹，一时人声与鼓声，大闹一场，鼓掌称贺。越日将谜囊敬备全  酒筵，中杂文房四宝之类，前导以鼓乐，并制一缎旗，刺“果然夺得锦标归”七字，送之彼家，彼则欣欣然受之，下期发还猜囊时，亦如前法，由此循环不已，延至今日，尚在轮行中耳。

　　谜话的话

