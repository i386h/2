<!-- { "loadSidebar": true } -->
　　靖康间刘观中逺作百官贺徽庙还京表云汉殿上皇本是野田之叟唐朝肃帝又非揖逊之君何防文缜时为中书侍郎索笔涂之用此二事别作一聫云拥篲郤行陋未央之过礼执鞚前引笑灵武之曲恭文缜以四六知名其谢召还表云两曾参之是非浮言犹在一王尊之贤佞更世乃明【同上】
　　夏英公父官于河北景德中契丹犯河北遂没于陈后公为舍人丁母忧起复奉使契丹公辞不行其表云父没王事身丁母忧义不戴天难下穹庐之拜礼当枕块忍闻禁韎之音当时以为四六对偶最精絶者【归田録】修辞鉴衡巻二
