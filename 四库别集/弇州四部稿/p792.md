<!-- { "loadSidebar": true } -->
　　不佞于世无所比数忽忽虚度六门下按部絶域勤存不佞贶之重锦饰以衮辞固有颊赤汗下而不敢当者然岂敢遽以辞却而偃然不恭于君子又何忍劳万里之使使其腼然于道路惟是区区不得已之念必不能拜嘉敢托便邮而布之左右不佞自庚申不即从先君子于地下忍疚偷活盖一日而肠九回丁卯之春先帝发覆盆而为大明之瞩先君子得以其官葬不佞亦稍稍称人而自是不获守其匹夫之节出应朝命又为舍儿所惑颇治园池庐舍器翫之属私心未尝不愧之悔之庚辰以来名为弃家入道实欲托谢世路苟完残念布衣蔬食用毕此身而已古之履顺居裕者尚不忍于悬弧之日征亲故聚饮食而况不佞哉门下今之曽闵其必以不恭见罪固也向者承见委虽不敢寳其敝帚然尚未及命笔而有三月甲令门下尚以为谢乎则不佞复且颊赤汗下矣荆石阁老受圣眷非恒箕颍之念虽切而防龙之让甚殷势不得不一出特以次公病甚而太夫人眷眷盘桓踯躅事甚难心甚苦今勉且北耳赵宫洗亦已就道迩复有攻吴宫谕李太仆者国是方纵横人口赵恐不免请告请告亦自佳所云梁有贞故人公实弟也岂有酖人羊叔子哉赫君嵗杪亦相闻惜不以托之即门下亦不及托渠命固缧绁耳胡君二义仆草次作数语弟不堪灾石子兼三大字极隽伟峻伯文亦自楚楚非公髙雅谁为致此者乃知李约并移萧字石似不晓摹搨一笑一笑夏蒸唯为道为苍生自爱
　　刘日孚
　　逺使手教见贲大贶具仞念存仆以考绩至淮隂而有叨转之命返棹归里得一哭亡弟抚病妻且免车马褦襶之劳于私便矣苐恶况种种无处可以舒眉且念大审计迫仓皇走金陵履任一月寝息无暇甫息肩而有南牀白简捃摭考事谓仆与铨部皆欺罔不知皆有题准事例可据非欺罔也计当有处分矣苐造物忌多取仆半嵗之间躐迁八座一子登第一子防録上及尊慈下逮内人取亦多矣知止知足犹龙公有成言仆尚安能久作贯城一星耶业已上章乞休不得则有再请耳览吴国贤强识録尝鼎一脔可以知味兄能校而梓之洛阳纸当为贵然刻手勿轻用楚人楚人无佳手故也秦中丞有年家之谊苐不如邵中丞书既不易达当铭于心俟其訙问相及当即托之
　　张侍御
　　仆山野长物于世无所比数而再辱専使将致手教大贶慰存奬饰往往逾分兹复以家弟忝窃与观贵邦人文而乌及之何可报也伏读诲辞知揽辔之余偶袭风露盛德天相知己勿药苐不无跋履之艰案牍总总虽神明理解亦不能不小烦灵府幸稍便裁省以凝天和区区久弃物外左右顾盻无一五尺可使者不能一交防之下不腆附使殊惭简凟亮之亮之寒气向深惟为道为苍生自爱不宣
　　又
　　某匿迹田野然以门下之仁声善教洋溢浙藩而吾吴获承下风不胜秉彛一念荐其芜辞而门下不遗其丑玉案金错之报盖殷殷然即有所少效不足以当而门下之犹念存之也顷复拜手教大币之辱则门下勤施之益无已而区区之愧亦无已矣顷承揽辔三辅埋轮大疏前具于邸报见之某齿颊长物也何敢自比于荆石先生而门下以相引则甚悚不伦一丘一壑走之伎俩尽矣荆石先生荷人主肺腑之知与天下膏泽之望谊不容不出乃以次公病甚而太夫人念之小次且闻再疏不允或不免首路也使旋聊此附覆并布不腆春中尚寒惟为道为宗社苍生自爱
　　与邓侍御
　　世贞侧伏州里自燥发以来所见直指使者前后凡四十余公独门下最为神明所按驳真使人神悚气慴而一切持之以公心应之以虚已乃其善善之意尤自悠然其长小时见传有郭似庵公者虽极称琅琅似犹未及门下也先公之滞魄三十年矣而独门下表而掲之此事虽与抚台并列而发之自门下先公不冺之善若足以当门下指而扬廷之剡更复及小子贞其辞又特加媺岂小子贞亦有袜线善足采耶今者先公得全荷国家全典以安于九京而贞复滥竽留省门下固以公心待愚父子小子贞纵能为不肖忘恩敢为先公地下忘德也此念郁积久矣家居时无一介足使而门下入领台端旋按闽部莫可踪攀迩来复遘亡弟之变魂魄惊沮形神支离不能修尺一以通交防之内乃者心事稍定敬托鸿羽少布区区唯门下之德威在岭在闽不啻在三吴也岂有意乎棠隂故地哉则有王忠肃韩襄毅开府故事在贞不胜颙望秋暑初蠲唯为道为苍生自爱
　　荅赫侍御
　　自门下之去郡理几三载矣而士民讴思若新即不佞与荆石宗伯旦夕所不能释口而念已废业久野人姓名不足以防清览亦防云泥夐隔鳞羽飞沈无由一布其区区乃大翰鼎贶忽若从天而坠忆旧惜暌种种慰存则又明月之投懐也贞自犯羣喙弃身道民懒病相借去鹿豕无几而门下犹以世理相期则非所敢任耳审台万福还台在迩持国是正士风念惟门下可以此言进辱喻得贞恶词翰偶有一素巻不免露其丑而适坐儿女累多谬误不谨外不腆献缟附之使者并祈亮纳不宣
　　荅詹侍御
　　向者读公之大疏以为批鳞犯顔古遗直也既而闻公之出处则令人有振衣千仞想然庆云威鳯可望而不可即意鄙陋辱长者先之明月投懐和风被襟酒德既洽遂忘尔我至于扬扢风雅综覈名实虽超情物表而不睽方内桂檝缥缈渐入虚无乃徽音致语犹聆聆在耳间也方别后念乏闽便不获追谢并承动定而使者以手教至矣拙集如小乘僧经论满车犹滞外道得良师指示幸矣何敢上劳证明麋鹿之性久安长林自顾腰领皆非世物匠石须巨材以为明堂梁栋用干霄如执事尚在睥睨外而况不肖耶见饰之辞良非下衷所云倦逰抵家杜门谢事日读佛书事孰有大于此者愿自此以后勿助勿忘而已雅贶种种大食一器尤米汁所便珍谢珍谢
　　荅慎侍御
　　避暑山居跌宕图史翰墨中时以酒茗佐其适不知一壶之外天地也公误闻之子与而又为仆误言之乎唯是空谷跫然不胜快心且有所扣质走笔以复虽不敢言饱归庶几不至空往返耳芡实拜贶谨分之儿女使酧食指之动并还书三种俱领讫外所需如数附览子与有四画托表委是宋人笔但破壊之极良费装池九月间公果至观之当别有妙品足娱目也余不具来书王维桃源行云物外起田园起字不知何解即今起房屋俗语之所由始也王建诗妾家髙楼连苑起亦此义
　　温庭筠诗云招客先开二十双此句不解所谓一双五畆也本句云四十双盖二百畆也见唐书南诏传官给田四十双为二百畆陶南村辍耕録则谓一双为四畆
　　陶景传云吾见朱门广厦虽识其华乐而无欲往之志望髙岩瞰大泽知此难立止自【六字竟不知何义】恒欲就之
　　知此难立止句谓不可便住也六朝人文笔大抵晦澁如此
　　欧文忠诗谱补亡后序末云増损图乙不知何以为图何以为乙
　　原本云増损涂乙涂者涂抹也乙者勾止之也乙字义见东方朔传
　　宋晏殊庭莎记不知莎是何物
　　莎有二种草也又树也树似桄榔亦有面
　　又
　　得逺使知己抵吴门用骤寒返棹将无亦兴尽耶仆自入春小有所证一切绮语多识及有为之迹尽皆损削唯日嗒坐而已所喻长孙大尉祀议感帝即感生帝也以正月辛巳祈谷祀之髙祖太宗皆配见唐书礼乐志苐三巻其文俱称感帝非误也向年在燕中有一贵人问家弟索慎子而仆无之后闻其覔得送去云其书不能佳故不复追冩也翁殆如陆澄多读仲寳书二十年而毎厪下问足征大雅之度见索苏长公诗乃元板有注释者今附去亦可省奚奴仆也
　　又
　　大火初解宴憩林樾间而使者以鸡头至矣且有山萌海葅佐之何执事念旧敦诺若此仆自接方袍牵滞公案者二十年而今稍得遇真师指要路若谓透禅机如坡老则未敢也且坡老是说禅非悟禅也别纸所示库露真记是北酒名尚未的也活剥生吞盖讥其全用他人语记是张昌龄非张九龄也稗即棺也今书作稗误嵗一漆之欲其坚久不壊也古人墓中用漆灯盖漆能不畏土故耳若内外则一凭公意然不如漆外之为妥也茅山碑华亭城中友人俱有之苐不肯为公卑价耳日来欲扫闻见尽付之海若而受公刺促不获聊用塞白不一















　　弇州续稿巻二百二
　　钦定四库全书
　　弇州续稿巻二百三
　　明　王世贞　撰
　　文部
　　书牍
　　魏司勲懋权
　　日与王使君以大魁期足下及小录到令人意兴都尽使君欲邀足下过呉中以佳山水相畅即仆执殳艺苑儿辈负笈经场亦何必遽叩木天读中秘书也足下苐来金虀玉鲙酿露采芳盖不特邾莒之飱而已董生亦复可相擕否贤兄先获儁甚佳毋论异日仲之所得与伯李孰多有沂公淳安义相待也王使君诚足称知己足下丹成此其外防一笑
　　又
　　三年来不敢通燕中贵人一札虽至亲知如吾兄者亦尔寥寥正谓此猖狂姓名捩人眼鼻耳周大夫至得手教及拜大贶之辱知前有书遘殷氏浮沈而此书亦见妬阳侯依稀仅能辨字再读之则感激用壮隠然若五岳起方寸者足下过以苏长公见儗仆何敢望长公长公元祐完人也仆之此身如井上螬李无非齿痕久自不堪应世世谬用之耳戊寅再辱南牀已息意时趣江陵公再托致区区了不敢报中年气衰懒与倦防一切滋味都似嚼防唯好读西竺书希出世之学而津梁杳然防吾先师出金箆导之不觉有防而自其化去学士授简见委不自量妄有铨次不腆之辞岂足以易世诬民言路误取为防耳苐仆不敢毫髪有所尤忮毎诵古先生所谓奉经受轻贱先世罪业悉从消灭为之欣跃自媮快间一追思往諐皆地狱种子则毛发尽竦间者儿子蹭蹬名场仆亦任之而已不谓獦獠一语遂窃足下衣鉢诚可怪可笑春时周元孚户部言足下几亦中含沙之射来示果尔足下才太髙名太重齿舌流羡人輙以为口实幸秘之眘之夫千钧之弩不发于鼷防破山之剑不施于砧石燕志云智深而勇沈盖勇者所以藏智也沈者所以养勇也仆老矣所见唯足下可寄诚不愿足下轻用之也周大夫索报书匆匆附此山中独享之味无由分赠薄物等于献缟耳长公侍御在荆州时有一札数诗见教佳甚江鳞无遡波者遂阙修谢幸先为致声儿子北上当専裁也冬暖加飡自爱
　　又
　　仆坐卧一静室虽妻子眷属皆视为抟沙独所不能忘情者知己故人所不能尽却者笔研耳昨冬从周大夫得公书捧读至再喜色满大宅旋草一牍并附一丝托代周之入觐者蔡倅报公防其人以殿去别取道还里无从质之儿子北上匆匆数行亦以所欲言者尽前书故耳儿子失利后有留滞燕中说云自公发之既得长公书缕缕公遂絶影响必无见弃理当繇蔡倅浮沈耳今再録一通去并仆近作五子篇呈览知仆夙生之障于故人笔研俱不浅也长公宋广平陆敬舆之流也遂作中兴苐一事公文彩暎世加以谔谔故不必乃兄力足使綘灌侧目太常奉使近例所鲜礼成之后归与二凤侍太公法醖为觞宫袍制彩人生之乐无以加矣步武青琐纾徐小却谁为公画此防者仆老矣作伯仲书人且以为处仲击唾壶不知其逌然泊然也季君不能复强防幸为我致声
　　又
