<!-- { "loadSidebar": true } -->
    这一首诗第一句“佛法曾经孔子传”是怎么说？从来道，佛法自汉明帝始入中国。明帝夜梦金人飞空而至，乃大集群臣以占所梦。通事傅毅奏曰：“臣闻西域有神，其名曰佛，陛下所梦，将必是乎？”帝遣郎中蔡愔、博士弟子秦景等，使往天竺，寻访佛法，于是释摩腾始入中国，此汉地有沙门之始也。虽然如此，佛法不始于汉明帝。唯我孔圣人，前知千古，后知千古，已早知西方有佛矣。商太宰见孔子曰：“丘，圣者欤？”孔子曰：“圣则丘何敢？”商太宰曰：“三王，圣者欤？”孔子曰：“三王善任智勇者，圣则丘弗知。”曰：“五帝，圣者欤？”孔子曰：“五帝善任仁义者，圣则丘弗知。”曰：“三皇，圣者欤？”孔子曰：“三皇善任因时者，圣则丘弗知。”商太宰大骇曰：“然则，孰者为圣？”孔子曰：“西方有圣人焉，不治而不乱，不言而自信，不化而自行，荡荡乎民无能名焉。”据这说看将起来，西方圣人不是佛菩萨是谁？又道：“周穆王时，西极之国有化人来，入水火，贯金石，千变万化，不可穷极，穆王敬之如神。”那化人便是文殊菩萨、目连尊者，二位来化，穆王从之。
    第二句“由余石佛识前缘”。秦穆公时，抚风获一石佛，穆公不识，弃马坊中，污秽此像。护法神嗔怒，令公染疾。公又梦游上帝，极被责罚，觉来问侍臣由余。由余答道：“臣闻周穆王有化人来此土，云是佛神，穆王信之，于终南山造中天台，高千余尺，基址现在。又于苍颉台造神庙，名三会道场。公今所患，得非佛乎？”公闻大怖，语由余曰：“吾近获一石人，衣冠非今所制，弃之马坊，得非此是佛神耶？”由余往视之，对曰：“此真佛神也。”公取像澡浴，安清净处，像遂放光。公又大怖，谓神嗔怒，宰三牲以祭之，护法神将三牲擎弃远处。公又大怖，以问由余，答曰：“臣闻佛清净，不进酒肉，爱重物命，如护一子，所有供养，烧香而已；所可祭祀，饼果之属。”公大悦，欲造佛像，并无工匠，又问由余，答曰：“昔穆王造寺之侧，应有工匠。”遂寻得一老人，姓王名安，年百八十，自云：“曾于三会道场见人造之，臣今年老，无力能作。所住村北，有兄弟四人，曾于道场内为诸匠执作，请追其造。”依言作之，成一铜像，相好圆备。公悦，大赏赍之。
    第三句“法兰僧会通中国。”那法兰是中天竺人，汉明帝时与摩腾同来中国，共译《四十二章经》等共五部，深知佛法。昔汉武帝穿昆明池以习水战，池底掘出黑灰。武帝问东方朔，方朔答曰：“此非臣所能知，可问西域梵人。”那时并无西域梵人，直至明帝之时，法兰至于中国，众人将此事追问。法兰道：“世界终尽，所谓天翻地覆之时，劫火洞烧，尽成灰土，此黑灰是也。”众人方知东方朔之言信而有征，那时东方朔已知有佛矣。那僧会原先是康居国人，因曰康僧会，世居天竺，后入中国。那时孙权已制江右，而佛法未行。僧会欲使道振江左，兴立图寺，乃杖锡东游，以吴赤乌十年来于建业，营立茅茨，设像行道。吴国竟以为怪。有司奏曰：“有异人入境，自称沙门，容服非常，事宜省察。”孙权曰：“昔汉明帝梦神，号称为佛，彼之所事，岂其遗风耶？”即召康僧会诘问有何灵验，作此怪事。僧会曰：“如来仙迹，忽逾千载，遗骨舍利，神曜无方。昔阿育王起塔及八万四千。夫塔寺之兴，以表遗化也。”孙权以为夸诞，乃谓会曰：“若能得舍利，当为造塔。苟其虚妄，国有常刑。”会请期七日，乃谓其属曰：“法之兴废，在此一举。今不至诚，后将何及。”乃共洁斋静室，以铜瓶加于几上，烧香礼请，七日期毕，寂然无应；更求二七，亦复无应。孙权曰：“此欺诳也。”将欲加罪。会更请三七日，遂以死誓。三七日暮，犹无所见，莫不震惧。既入五更，忽闻瓶中铿然有声，会自往视，果获舍利。明旦，孙权自手执瓶，泻于铜盘，舍利所冲，盘即破碎。孙权大惊曰：“真希有之瑞也。”会进而言曰：“舍利威神岂直光相而已哉？乃却烧之火不能焚，金刚之杵不能碎。”权命试之，会更暗祷以祈威灵。乃置舍利于铁砧磓上，使力士击之，于是砧磓俱陷，舍利无损。权大嗟伏，即为建塔。以始有佛寺，故号“建初寺”。因此江左大兴佛法。至孙皓即位，性极苛暴，废弃淫祠，并欲坏此寺，诏会诘问。皓曰：“佛教所明，善恶报应，何者是耶？”会对曰：“夫明王以孝慈训世，则赤乌翔而老人见；仁德育物，则醴泉涌而嘉苗出。善既有瑞，恶亦如之。故为恶于隐，鬼得而诛之；为恶于显，人得而诛之。《易》称‘积善余庆’，《诗》咏‘求福不回’，虽儒典之格言，即佛教之明训。”皓曰：“若然，则周、孔已明，何用佛教？”会曰：“周孔所言，略示近迹，至于释教，则备极幽微。故行恶则有地狱长苦，修善则有天宫极乐，举此以明劝沮，不亦大哉？”皓无以折其言。皓虽闻正法，而昏暴不减。后于地中得一金像，高数丈，皓使放不净处，以小便浇之，共诸群臣笑以为乐，遂举身大肿，阴处尤痛，呼叫彻天。太史占，言犯大神所为。因迎像置殿上，香汤洗数十遍，烧香忏悔，叩头于地，自陈罪状，方才痛止。遂遣使至寺，请会说法，皓即就会受五戒，旬日疾瘳。至晋，平西将军赵诱，不信三宝，入此寺，谓诸道人曰：“久闻此塔屡放光明，吾不自睹，不足信也。”言讫，塔即出五色光明，照耀堂剎. 赵诱肃然敬信，于寺东乃更立小塔焉。
    第四句“洪昉禅师见帝天。”那洪昉戒律精严，一毫不苟，是一尊活罗汉，地狱天堂都请去讲经。他于陕中建造一个龙光寺，又建病坊，养病者数百人，自行乞以救诸人。远近道俗，归者如云。一日清晨，忽有一夜叉至其前，左肩头上负五色毡而言曰：“释迦天王请师讲《大涅盘经》。洪昉默然。夜叉遂挈绳牀置于左臂膊曰：”请禅师闭目。“因举其左手，而伸其右足，倏忽之间，便道：”请禅师开目。“视之，已到天上善法堂矣。禅师即到天堂，那天光眩目，开之不得。天帝曰：”禅师可念弥勒佛。“禅师遂念之，于是目开不眩，然而人身卑小，仰视天形，不见其际。天帝又曰：”禅师又念弥勒佛，身形便大。“禅师如言念之，三念而身三长，遂与天帝一样。天帝与诸天合掌作礼道：”弟子闻师善讲《大涅盘经》为日久矣。今诸天钦仰，敬设道场，特请大师讲经听受。“禅师曰：”此事诚不为劳，但病坊之中，病者数百人都倚老僧为命，常行乞以给诸人之食。今若流连讲经，人间动涉年月，恐病人饿死，不能如命。“天帝曰：”道场已成，斯愿已久，固请大师，勿为辞也。“禅师不允，忽空中有大天人身，又长数倍，天帝敬起迎之。大天人言曰：”大梵天王有敕！“天帝抚然曰：”本欲留师讲经，今梵天有敕不许。然师已至，岂不能暂开经卷，少讲经旨，令天人信受。“昉许之。于是命左右进食，食器皆七宝，饮食香美异常。昉食毕，身上诸毛孔皆出异光，毛孔之中尽能观见诸物，方悟天身腾妙也。既登高座，敷以天衣。那时善法堂中诸天数百千万，兼四天王各领徒众同会听法，阶下左右则有龙王、夜叉诸鬼神非人等，皆合掌而听。禅师因开《涅盘经》，首讲一纸余，言词典畅，备宣宗旨。天帝大称赞功德，开经已毕，又令前夜叉送至寺。那时在天上不上顷刻之间，寺中失禅师已二十七日矣。那佛经上道：”善法堂在欢喜园，天帝都会，天王之正殿也。其堂七宝所作，四壁皆白银，阶下泉池交注，流渠映带，其果木皆与树行相直，宝树花果，亦皆奇异。所有物类皆非世人所识。阶下宝树，行必相直，每相表里，必有一泉夤缘枝间，自叶流下，水如乳　色，味如于乳，下注树根，洒入渠中。诸天人饮树本中泉，其溜下者众鸟同饮。以黄金为地，地生软草，其软如绵。天人足履之没至足，足举后其地自平。其鸟数百千，色名无定相，入七宝林，即同其树色。其天中物皆自然化生，若念食时，七宝器盛食即至。若念衣时，宝衣亦至。无日月光，一天人身上自有光明，逾于日月。要至远处，飞空而行，如念即到。“洪昉禅师既睹其变，备言其见，乃请画图为屏风，凡二十四扇，观者惊骇。禅师初到寺，毛孔之中尽能见物，既而弟子进食，食讫，毛孔皆闭如初。乃知人食天食，精粗之分如此。洪昉既尽出天中之相，人以为妖。时武则天在位，为人告之。则天命取其屏，兼召洪昉. 洪昉即至，则天问之而不罪也，留昉宫中。则天手自造食，大申供养。留数月，则天谓昉曰：”禅师遂无一言教弟子乎？“昉不得已言曰：”贫道唯愿陛下无多杀戮，大损果报。“则天敬信之。
    列位看官，世上有一种迂腐不通之儒，专好谤佛，只因终身读了这几句臭烂文字，不曾读三教古今浩渺之书，不曾见孔子之言，所以敢于放肆如此。只是眼界不大，胸中不济，这也无怪其然。若说因果报应，尤为灵验。当时赫连勃勃，画佛于背，迫僧礼拜，天雷震死；子昌灭佛教，身死国灭。魏太武除僧毁寺，见弒人手。周武帝除佛法，次年晏驾，子夭国死。唐武宗去塔寺，亦以次年崩，无子。宋徽宗改佛为金仙，约僧留发，遂为金人所掳。报应昭然，岂可不信？如隋文帝、唐太宗、宋太祖无不归心于释教，难道这几位聪明神武的帝王，不如你这些臭烂腐儒不成？至如我洪武爷、永乐爷这二位圣人，尤与前代帝王不同，真是不世间出之帝，却也尊信三宝，异常虔敬。
    梁时宝志公禅师原是菩萨化身，他涅盘时作偈道：若问江南事，江南事有冯：乘鸡登宝位，跨犬出金陵；子建司南位，安仁秉夜灯；东邻家道阙，随虎遇明兴。
