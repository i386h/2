<!-- { "loadSidebar": true } -->
　　淳熈八年冬十有一月己亥臣熹以备使浙东奉行荒政蒙恩召入延和殿戒谕临遣因得具以所居建寜府崇安县开耀乡社仓本末推説条奏误蒙开纳即诏颁其法于四方而臣熹又以使事适获奉承仰戴皇仁顿首幸甚因窃惟念里社有仓实隋唐遗法往嵗里中妄意此举所以收恤隠民者葢偶合其微指顾以国家未定着令是以不能逺及且惧其弗克久今乃得蒙上恩徧下郡国将遂得与阖宇之间含生之类均被仁圣之泽于无穷固已不胜大幸而荒陬下里斗升之积又得上为明诏之所称下为四方之所取则抑又有荣耀焉故敢具刻尚书户部所被勅命下浙东提举常平司者厝于故里本仓防事而记其説如此俾千万年含哺皷腹之俦有以无忘帝力之所自云淳熈九年四月丙辰宣教郎直秘阁提举两浙东路常平茶盐公事借绯臣朱熹拜手稽首谨言
　　劝立社仓榜
　　当司恭奉圣防建立社仓已行印榜遍下管内州县劝谕寻据绍兴府防稽县乡官新嘉兴主簿诸葛修职【名千能】状乞请官米置仓给贷而致政张承务【名宗文】新台州司户王迪功【名若水】衢州龙游县袁承节【名起予】等又乞各出本家米谷置仓给贷当司契勘前件官员心存恻怛惠及乡闾出力输财有足嘉尚除已遵依所降指挥具申朝廷外须至再行劝勉量出米谷恭禀圣防建立社仓庶几益广朝廷发政施仁之意有以养成闾里睦婣任防之风再此劝谕各请知悉九年六月八日
　　约束侵占田业榜
　　本司签防申照对本司见行下诸县根刷没官田产有下项事件申乞指挥须至晓示
　　一今来根刷诸司没官户絶等田产并新涨海涂溪涨淤成田地等多是豪势等第并官户公吏等人不曽经官请佃擅收侵占暗收花利不纳官租其间虽有经官请佃止量立些少租课计嘱主行人吏又且不曽催纳入常平仓上下蒙庇官司无縁得知今出榜遍于县镇乡村张挂晓示限一月经官陈首与免罪从公纽立租课就行给佃更与免追日前冐占花利如犯人尚敢恃其豪势仍前坐占限满不首如官司觉察得知或因诸色人告首定当送所司根究从条防罪追日前花利入官仍尽给告人租佃
　　一诸司没官田产多是本县公吏与有防人诡名请佃或与出名人分受花利上下蒙庇不曽纳租如此积何缘觉察今来出榜晓示诸色人如有似此之人仰经官陈首当与将所首出田产不拘多寡尽给告人租契如诡名人并出名人能在一月内赴官首説当与免罪从公纽立租课就令租赁仍免追日前花利如限满不首被人陈告或官司觉察得知当送所司根勘依条施行
　　约束不得搔扰保正等榜
　　当职照对在法保正副管干乡村盗贼鬭殴烟火桥道公事大保长催约税租及随租所纳钱数一税一替今来访闻管下诸县县官不能仰体成法妄有科扰致见一经役次家产遂空深属利害今有约束事件下项一保正管干乡村盗贼烟火桥道公事委是繁重今一县之内有令有丞有簿有尉号为四衙杂出文引别置木牌各立程限尽令趂赴申展缴押需索百出多剏名色立为定例分文不可违少如押到则有到头钱缴引则有缴跋钱展限钱定限常限所用之钱复有多寡又有批朱缝印日龊之类一引状之出乞取动是数项稍有稽违则枷锢棰楚无所不至且以保正一身岂能徧受诸衙督责
　　一追催二税非保正副之责今来县道尽以文引勒令拘催其间有顽慢不肯输纳之人又有无着落税赋往往迫以期限不堪杖责勒令填纳无所赴愬岂有既充重役复兼催科可谓重困
　　一保正副最为重役岂堪复有科扰今来县道畧不加防应干敷买物件必巧作名目公然出引令保正副买办如修造廨舎迎送官员整葺祠宇置造军器似此之类其名不一竹木瓦砖油漆麻苎等物例以和买为名不曽支给分文又如役使工匠科差人夫勒出钱米陪备供输椎剥肌髓至此为甚
　　一县官或遇检验定夺打量体究等事下乡多是过数将帯当直虽公吏辈亦用轿乗排备酒馔需索钱物动是取办保正亦有本官吃食令保正供买及所经过都分虽无公事干涉例有过乡钱过水钱其为搔扰非止一端
　　一访闻县道差募保正拘催二税自承认之日便先期借绢借米硬令空作人户姓名投纳在官曽未旬月分限完较或三五日一次或五六日一次人吏乡司皆有常例需索稍不如数虽所催分数已及却计较毫厘将多为少未免棰楚一月之内尽是趂赴比较之日即不曽得在乡催税及至催纳次第则又别出一簿谓之刬簿増添改易不可稽考有坍溪落江逃亡死絶有名无实之税县道不与勘防着实临期动是勒令填纳以至典卖屋业无可填备一次充应催税至有三四年者虽所欠尺寸升合些少官物亦行绾系无能得脱百姓受此抑勒破荡之苦而县道恬不加防委是无辜
　　右镂榜示所管乡分乡村市镇张挂其县道于前件约束事件如有违戾许保正副催科保长径赴本司陈诉切待追究着实即行按奏公吏依法重行防治施行淳熈九年八月某日榜
　　减半赏格榜
　　浙东提举常平司
　　二月二十五日凖尚书省劄子备提举司奏今嵗灾伤条画赈防事件数内一项去嵗上户别纳粜济之人近已蒙圣防补受官资无不感戴然去嵗蒙降减半指挥止于绍兴一府施行今嵗一路皆荒事体不同今检防当年耿延年所乞事理许于浙东一路通行奉圣防令吏部检坐乾道七年八月一日赏格节次指挥行下浙东州县劝谕富室上户赈济赈粜应格之人保明推赏如后来检踏得灾伤最重处许提举司开具保明申尚书省取防与依减半指挥施行劄付本司须至晓谕
　　右当司除已恭依圣防指挥行下诸州县劝谕外今印榜晓示富室上户仰体朝廷恤民之意广出米谷以拊乡闾有欲依募之家先赴本司自陈切待摽拨就比近灾伤最重州县入纳即为保明申奏朝廷乞补官资应得上件减半指挥不致有胥吏阻抑故榜九月七日
　　约束粜米及刼掠榜
　　照对管下州县中夏以来久不得雨髙低早禾多有旱损切虑人民不安理合存防晓谕
　　一州县目今米价髙贵止缘早禾旱伤其中晚之田自有得雨足可灌溉成熟去处兼当司已蒙朝廷给降本钱及取拨别色官钱见今广招广南福建浙西等处客贩搬运米斛到来投粜凖备阙米州县搬运前去出粜切恐有米积蓄上户与停塌之家未知前项事因以谓旱损少米意图邀求厚利闭籴不粜【此项除已牒诸州府请速行遍下属县劝谕有米积蓄上户停塌之家趂此米谷未登之际各依时价自行出粜应副细民食用如敢辄有违戾切待根究重行防遣如是向去民间大段艰食切待别行申奏朝廷乞更多拨钱米前来济粜】
　　一州县火客佃户耕作主家田土用力为多全仰主家借贷应副今来旱损其田主自当优防赒给存养无令失所访闻多有坐视火客佃户狼狈失业恬不介意切恐因而失所却致无人布种荒废田亩【此项除已牒诸州府请遍行下诸县劝谕应有田之家请以田客所日耕布勤劳为念常加优防应副存养勿令失业云云】
　　一州县旱伤去处虑有无知村民不务农业専事扇惑聚众辄以借贷为名于村疃之间广张声势乱行逼胁以至刼掠居民财物米谷【此项当司检凖律强盗不得财徒二年一疋徒三年二疋加一等十疋及伤人者绞杀人者斩其持杖者虽不得财流三千里五匹绞伤人者斩今来切虑愚民不晓条法悮犯刑名深可怜悯除已牒诸州府请遍下诸县晓谕民户知悉各自安业勿致扇惑轻犯典宪后悔无及】
　　再放苗米分数榜
　　契勘本路今年旱伤检放苗米多有不实去处曽具奏请今来当职询访不实最多未欲按劾施行今来到任已是深冬难以检劾须至别行措置将诸州县人户灾伤苗米等第更行蠲放除已奏闻及申尚书省外须至晓谕
　　右今将本路州县人户苗米元检放五分已上乡分全户五斗已下全放元检放四分以上乡分全户四斗以下全放元检放三分以上乡分全户三斗以下全放元检放二分以上乡分全户二斗以下全放元检放一分以上乡分全户一斗以下全放其绍兴府人户须有丁之家方得蠲放其湖田米亦依例蠲放施行今印榜晓示人户知悉如州县再行催理仰经本司陈诉切待追究按劾施行
　　约束检旱
　　照对今嵗适当旱歉州县合差官徧往乡村检视每见差出官员多是过数将帯人从反行须索搔动村落以纳图册为名不论人户髙低每亩科配项亩头牲之类又不亲行田亩从实检校反将诉荒人户非理监系勒令服熟殊失救荒防民之意今来当职斟酌每官一员止得帯防子一名吏贴一人当直八名仰从本州县陈乞计日给钱米各自赍行并不许分毫搔扰保正副及大小保长须亲行田亩从实检放如有违戾许人户径到本司陈诉切待追治施行
　　浙东客次榜
　　熹叨被临遣専以刺举为职自惟昧陋虽不足以尽知官吏之贤否然既尸其任不敢不悉心询究故自到任以来凡所论荐皆必稽诸公论考其事实然后剡奏不敢狥私容情以自防于罔上之诛凡我同寮亦望究心职事律已爱民以待考察不必投书献启自陈脚色挟持势援宛转请求徒失所以自重之道而反贻绌辱之羞也或恐实有贤哲之士潜晦不耀而熹之愚不足以知之则却望相与推具以见教熹敢不承命加察焉
　　除秦桧祠移文
　　窃见故相秦桧归自金庭久専国柄内忍事讐之耻外张震主之威以恣睢戮善良销沮人心忠义刚直之气以喜怒为进退崇奬天下佞谀偷惰之风究其设心何止误国岳侯既死于棘寺魏公复窜于岭隅连逮赵汾之狱葢将掩众正而尽诛徘徊汉鼎之旁已闻图九锡而来献天不诛桧谁其弱秦今中外之有识犹皆愤惋而不平而朝廷于其家亦且摈絶而不用况永嘉号礼义之地学校实风化之源尚使有祠无乃未讲虽捐田以示濡沫恐出市恩然设像以厠英贤何以为训





　　晦庵集卷九十九
　　钦定四库全书
　　晦庵集卷一百　　　　　　宋　朱子　撰公移
　　州县官牒
