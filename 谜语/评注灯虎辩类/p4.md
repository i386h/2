<!-- { "loadSidebar": true } -->
　　宫辟疑赦其罚六百锾                   （谚语） 【有钱有势】
　　《书》：“墨辟疑赦，其罚百锾；宫辟疑赦，其罚六百锾；大辟疑赦，其罚千锾。”均阅实具罪。注：锾，六百两。在赎金以锾计，故今通称罚款为罚锾。按：底句“势”字别解，则本《晋书》“盗淫者割其势”。盖借阳具为势也。
　　肥料捐                               （四书） 【抽矢】
　　《史记》：廉颇一饭三遗矢。盖借遗粪为矢也。
　　沛公默然就厕                                  【邦无道如矢】
　　《史记》：樊哙曰：“劳苦功高，未有封侯之赏，而听细说，欲诛有功之人。此亡 秦之续耳。”项王未有以应。沛公起如厕。
　　拙荆                               （《左传》） 【鲁之敝室也】
　　汉·梁鸿妻孟光，荆钗布裙，有妇德。后人谓妻曰荆人、山荆、拙荆，皆本此。是“荆”固可假借为室人也。
　　孕妇忌服                           （《易经》） 【勿药有喜】
　　孕妇谓怀姙之妇，恐药伤胎，故云忌服。是“孕”又可假借有喜也。
　　货布流行                         （古人姓名） 【钱若水】
　　后周初尚用魏钱，及武帝保定元年，乃铸布泉之钱，以一当五。与五铢并行。盖布泉之义，取其广被流通也。是“布”与钱亦可互相假借也。
　　轻舟己过万重山                  （《聊斋》目） 【快刀】
　　按题面“舟”字会意为刀。本《国风》“谁谓河广？曾不容刀”。是“舟”与“刀”亦可互相假借也。
　　乐圣衔杯输左相                     （《诗经》） 【我从事独贤】
　　唐·杜甫《饮中八仙歌》“左相日兴费万钱，饮如长鲸吸百川，衔杯乐圣称避贤。”按：作者以底句“贤”字相犯，故题面另易之。《通鉴》：“李适之，唐宗室，天宝中为左相。善饮，与李白等为饮中八仙”。注：古人以清酒为“圣人”，浊酒为“贤人”。假借又以酒为圣贤也。
　　青州酒味近何如                       （四书） 【昔者吾友尝从事於斯矣】
　　《世说》：晋·桓温有主簿，善能别酒。好者为青州从事，恶者为平原督邮。注：青州有齐郡，齐与脐同音，言好酒直至脐下。平原有革县，革与膈同音，言恶酒但至膈下。假借则以酒为“从事”也。
　　潇疏听雨声                           （古文） 【此天下所稀闻】
　　汉·袁安诗：寂寞凉秋夜，潇疏听雨声。按：空中蒸汽，遇冷则凝结为雨而下降也。假借则以“雨”为“天下”也。
　　涛声杂雨声                         （五言诗） 【风流天下闻】
　　《自然学》：空气受热而涨，流动为风，其声澎湃，有若波涛。按：题面“杂”字，关合底句。虚实动静，俱得神精。
　　为问孤山林处士，寒梅今着几枝花     （《易经》） 【妻其可得见耶】
　　宋·林逋隐杭州西湖孤山，不娶无子，所居多植梅畜鹤，人因谓之梅妻鹤子。假借则以梅为妻，以鹤为子也。
　　鹤乘轩                                （四书） 【子为大夫】
　　《左传》：卫懿公好鹤。鹤有乘轩者。注：轩，大夫车。
　　马蒙虎皮                                      【千里而见王】
　　《近思录》：骏马日走千里。猛虎兽中之王。假借则以“马”为“千里”，以“虎”为“王”也。
　　豹侯                                          【射有似乎君子】
　　《易》：“君子豹变”，“大人虎变”。侯，射布也。古礼射张之以受矢者，大射用皮侯，侯中棲皮其上，谓之鹄；燕射用兽侯，侯中谓之质；宾射用采侯，侯中谓之正。是“侯”可通于射，“豹”可通为君子也。
　　重帘不卷留香久                                【以其存心也】
　　佛家语谓中心虔诚：“如爇香供佛也”。则是“心”又可假借为香也。
　　一生知已是梅花                     （《礼记》） 【故人者天地之心也】
　　宋·朱晦菴诗“数点梅花天地心”，是以知己通故人，以梅花为天地心也。
　　马鸣风萧萧                                    【其溺音乎】
　　唐社工部《后出塞曲》“落日照大旗，马鸣风萧萧”。则又假借溺器为马子也。

　　转注
　　济美                                 （四书） 【善与人同】
　　《史通》 ：世济其美，不陨其名。注：言子孙克承祖父之业也。
　　翱翔乎杳冥之上                       （古文） 【一飞冲天】
　　《博物学》：鸟舒翼曰翔。翱翔，则回转盘旋于空中矣。
　　以翼鸣者                             （礼记） 【其音羽】
　　《博物学》：蟋蟀雄者前翅左下右上相重叠连接处，有刚强之声器，秋夜振翅，鸣声甚厉。
　　东飞伯劳西飞燕                       （蒙经） 【习相远】
　　《四书注》：习，如鸟数飞貌。按：题面“东飞、西飞”，关映“相远”，神理亦叶。
　　烟气熏浓                           （《西厢》） 【氤氲得不分明】
　　《格物论》：水遇热变为蒸气，物受燃化作焰烟。
　　二三耄耋不烦枉顾                     （家语） 【五老降庭】
　　《王制》：八十曰耄，杖于朝。九十曰耋，天子欲有问焉。则就其室以珍从。

　　正面关映
　　制谜有法门，犹作文之有题法。题有前后，即有反正。正写之法，如画家着笔，须从正面传神，如大将用兵，不尚偏师制胜。谜虽小道，而理无二致。是以正面关映一法，表里融会，庄重不佻，洵属堂皇冠冕 ，正大旌旗。

　　楚书                               （《诗经》） 【南国之纪】
　　《广舆记》：楚为荆南之地。纪系“书”字之会意。
　　总角好                             （《书经》） 【孺子其朋】
　　后汉·孙策曰：周公谨与孤，有总角之好，骨肉之分。
　　世界无专制之国                                【万邦为宪】
　　《中华大事记》：自辛亥推倒满清，旷观世界各国，其政体或行民主立宪，或行君主立宪，从无有君主专制者。
　　戊辰                               （《易经》） 【天数五、地数五】
　　《宪书通考》：甲乙丙丁戊已庚辛壬癸，是为天干。子丑寅卯辰巳午未申酉戌亥，是为地支。系黄帝臣大挠所造。干支相配，用以编年纪月。按：题面“戊辰”二字用以扣底，恰好一系天干之数五，一系地支之数五。
　　一声何满子，双泪落君前             （《礼记》） 【歌于斯哭于斯】
　　唐·白乐天诗注：何满子，开元中沧州歌者之姓名，临刑时进此曲以赎死，竟不免。后遂以何满子为词曲名。
　　与恶人交                             （四书） 【亲于其身为不善者】
　　《家语》：孔子曰：商好与贤已者处，赐好与不如已者处。与善人居，如入芝兰之室，久而不闻其香，与之俱化矣。与不善人居，如入鲍鱼之肆，久而不闻其臭，亦与之俱化矣。是以君子不可不慎也。
　　怙恶弗悛                                      【不善不能改】
　　《左传》：怙恶弗悛，若将终身也。 
　　以貌取人                                      【色斯举矣】
　　《史记》：孔子闻之曰：“以言取人，失之宰予；以貌取人，失之子羽。” 
　　官家                                          【唐虞禅夏后殷周继】
　　《幼学琼林》：“官天下，乃以位让贤；家天下，是以位传子”。本宋真宗问李仲容曰：“何谓官家？”对曰：“五帝官天下，三王家天下，兼五帝三王之德曰官家。”
　　玄都观里桃千树                     （《西厢》） 【将一座梵王宫化作武陵源】
　　唐·刘禹锡咏玄都观桃花诗：“紫陌红尘拂面来，无人不道看花回。玄都观里桃千树，尽是刘郎去后栽。”注：玄都观桃花千树，指在朝之官；刘郎，自喻也。言满朝之人，皆吾去后而陛迁者。
　　帝羓                                          【留得形骸在】
　　《通鉴》：契丹王耶律德先，将兵南侵，回至杀狐林而卒。国人剖其腹，实之以盐，载之而北，号日帝靶。注：杀狐林 ，地名。
　　霎时间杯盘狼藉，还要车儿投东，马儿向西        【酒阑人散】
　　题面数语，见《西厢记》。表里相扣，妙处是用本地风光。
　　栋宇齐粱                           （诗韵目） 【一屋二萧】
　　按：题面“栋宇”扣合一屋；齐梁分映二萧，本南北朝齐高帝萧道成、梁武帝萧衍。
　　庾岭早传春色                       （七言诗） 【南枝才放两三花】
　　《幼学琼林》：南枝先，北枝后，庾岭之梅。注：英州司寇，植梅三千余株于大庾岭。夹道皆梅，南枝已落，北枝方开。盖南暖北寒也。
　　考工器象考                       （古人姓名） 【司空图】
