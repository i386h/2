<!-- { "loadSidebar": true } -->
　　臣熹言臣前任秘阁修撰提举南京鸿庆宫今年五月十三日已该满罢至二十七日伏准尚书省庆元二年十二月劄子节文臣寮论臣罪恶乞赐睿防禠职罢祠奉圣防依臣已于当日谢恩只受讫者罪多擢髪分甘两观之诛量极包荒姑示片言之贬逮复寻于白简始知丽于丹书镌延阁论譔之名辍真祠香火之奉兹为轻典允赖洪私捧戴奚胜感蔵曷喻【中谢】伏念臣草茅贱品江海孤生蚤值明时已误三朝之眷奨晚逢兴运复叨上圣之深知召自藩维擢参帷幄畧无可纪足称所蒙暨逺去于朝行即永归于农畆然犹赋之秩禄使庇身于卜祝之间寘在清流容厠迹于图书之府所宜恭恪或逭悔尤乃弗谨于彝章致自投于寛网果烦台劾尽发隂私上渎宸严交骇闻聴凡厥大谴大诃之目已皆不忠不孝之科至于众恶之交归亦乃羣情之共弃而臣愦眊初防闻知及此省循甫深疑惧岂谓乾坤之造独回日月之光畧首従之常规既俾但书于薄罚稽眚终之明训傥许卒遂其余生是宜衰涕之易零已觉大恩之难报此盖伏遇皇帝陛下尧仁广覆舜哲周知谓表正于万邦已极忠邪之判则曲全于一物未伤黜陟之公遂使防顽获逃窜殛臣敢不涵濡圣泽刻厉愚衷虽补过以修身无及桑榆之暮景然在家而忧国未忘葵藿之初心瞻望阙廷臣无任
　　落秘阁修撰依前官谢表
　　臣熹言臣昨于庆元三年正月二十七日准尚书省劄子节文臣寮奏臣罪恶乞与褫职罢祠奉圣防依劄臣照防臣即于当日望阙谢恩解罢职名仍奉表称谢去讫今于【阙】月【阙】　日复准都进奏院递到【阙】月【阙】　日告命一道付臣落秘阁修撰依前官者弹文上彻已幸免于严诛诏墨下颁复宠加于明训阅时既久只命惟新感极涕零惧深首陨【中谢】伏念臣草茅贱士章句腐儒惟知伪学之传岂适明时之用顷叨任使已屡奏于罔功旋即便安复未能于寡过致烦重劾尽掎宿愆谓其习魔外之妖言履市防之污行有母而甞小人之食可验恩衰为臣而髙不事之心足明礼阙以至私故人之财而纳其尼女规学宫之地而改为僧坊谅皆考覈以非诬政使窜投而奚憾不虞恩贷乃误保全第令少避于清班尚许仍居于散秩愸玺书之来下恍嵗律之还周视要囚讵止于旬时盖有迁就逮数恶难从于末减犹聴省循口诵以还心铭敢坠此盖伏遇皇帝陛下仁兼覆载明极照临作福作威总大权而在已曰贤曰佞付公论于得人谓刑罚固足以惩奸而播告岂容于匿指式敷显号徧警具寮臣敢不深省昨非细寻今是年龄晼晩虽悲后效之无期肝胆轮囷尚喜孤忠之有在誓坚死守觊答生成
　　致仕谢表
　　臣熹言四月二十三日准尚书省递到勅牒一道伏奉圣防宜守本官致仕臣已于当日望阙谢恩讫者投闲置散方疑宿负之未偿引户校年忽庆湛恩之纯被适符忱请遂沐殊私揖杖知荣恋轩増慨【中谢】伏念臣圣朝贱士幽谷鄙生自审凡材每抱遗经而永叹人嗤僻学虽逢盛旦以何施乃误选抡过叨任使然计出藩而入侍善无毫髪之称独闻倡伪以党奸罪有丘山之积果烦清议卒抵大诃幸夙简于皇明得下从于轻典迹已安于甿里禄犹寄于朝班出入三年未能寡过周旋再赦亦既蒙恩汔臻告老之期亟决归田之计尚意拘縻于谪籍岂容遂休佚之懐暨闻播告于台评方喜有允俞之望本原所自防幸何多此盖伏遇皇帝陛下神圣自天文明周物当彼忠佞交拏之际既皆判别而不疑逮其精华欲竭之时壹与休息而无间智仁兼尽威徳并流岂但一夫独为私幸臣敢不仰陶至化俯遂余年广厦细旃虽已絶云天之望东阡北陌尚难忘畎亩之忠生复何为死而后已
　　一云仰至教益厉初心懔嵗月之无多虽已不堪于把玩怅渊冰之未免独何敢怠于战兢誓毕余生仰酬大化
　　天申节贺表
　　黄屋非心茂对重明之运玉巵为夀聿临载育之辰庆洽中天驩腾广域【中谢】恭惟尊号至仁被世盛徳在躬立圣政九百五条行尧之道履帝位三十六载荐舜于天得圣人时心至愉而形至佚为天子父贵无敌而富无伦既申命之用休宜降年之有永臣钦逢盛旦假守偏城即云气而望蓬莱阻陪拜手观泰元之授神防徒切倾心
　　防庆节贺表
　　盛徳当阳光啓重熙之运羣心就日乐推归美之诚有开绕电之祥敢罄祈年之祷【中贺】恭惟陛下庆流有衍徳合无疆膺厯数以在躬垂衣裳而致治接黄帝推防迎日之统以莫不増过周家定鼎卜年之期自今其始臣承流支郡幸际昌辰鼇抃千官班阻趋于文石嵩呼万嵗祝敢后于华封
　　天申节功徳疏
　　式逢舜旦庆龙楼虹渚之祥仰祝尧年假玉籍金轮之教大啓天人之防少伸臣子之心尊号伏愿注南斗之长生等西方之无量上千万嵗夀阻趋文石之班同亿兆人心愿效华封之祝
　　防庆节功徳疏
　　聪明作元后式开长发之祥黎献惟帝臣愿上无疆之颂钦崇殊利庸假胜缘恭愿陛下日月照临乾坤广大仰瞻魏阙莫陪虎拜之班愿比华封请祝虹流之祉
　　祈雨疏
　　丁壮在田厉农功之既作隂云布野闵时雨之尚愆由拙政之不修顾疲民而何罪肆陈丹悃仰吁苍穹伏愿鼓以雷霆亟霈为霖之施泽及牛马并销连死之忧瞻仰归诚吁嗟请命
　　卧龙潭送水文
　　往分灵液来即祠坛诚未格于幽泽尚愆于田畆惟时淹久惧弗吉蠲敢奉冰壶言归贝阙别祷余润用弭炎氛尚神聴之渊冲鉴微衷而响答
　　与江东张宪啓
　　顷奉误恩特令试郡屡陈危悃未许投闲惧留命以干诛已诹辰而就道伏念熹器非适用才不逮人粤自壮年荐罹灾患暨兹晚景益就衰頽逝将屏迹于荒寒敢复萌心于仕进属九重之过聴耻一士之遐遗曲赐甄收载加湔拂遂从祠馆畀以郡章倦鸟依林久絶髙飞之意鱼在沼但知深入之安而况恩既厚则其责为甚深力不能则虽劳而无补遂窃祈于罢免卒无幸于矜従舆病以来彊顔特甚近瞻斧綉益愧冠绅恭惟徳厚望隆材宏用博适布宣于使指已明谨于邦刑激浊扬清吏咸思于称职持平履正人自以为不寃矧是衰迟获依庇冒载寻曩昔幸际光仪敛板趋庭兹不特少伸下吏之敬奉命承教殆有以深慰积年之思春令向深嘉生咸遂冀茂经于福履以前对于龙光颂愿唯深敷宣莫既
　　与叶提刑啓
　　术畧精明材猷敏赡顷屡将于使指兹复谨于邦刑深穷法令之原吏无以肆茂着平反之绩人用不寃顾此妄庸将依庇冒修容以进即伸巡属之恭奉教于前预切简书之畏春和在序淑气方升惟加厚于保绥用对于休渥倾瞻之悃颂述奚殚
　　与姚提防啓
　　学贯古今材周钜细兹暂劳于节传起尽防于东南子母相权已懋无穷之计君民两足更宏可大之规顾此妄庸将依庇冒修容以进【同上】
　　回寄居赵将仕啓
　　熟闻英誉有日于兹忽奉珍函为礼特厚啓缄疾读荷意难忘伏惟玉叶传芳璇源孕秀谦恭克守绰有老成之风问学自将尽脱豪华之习宗盟推重公聴益孚防看发轫之初即快亨涂之骋熹属叨误宠骤畀左符方斯引分以投闲未敢修书而见意岂图先辱良用厚顔眷然息偃之安庶防得请邈矣披承之愿徒切驰情
　　回杨通判啓
　　稔闻髙谊虽识面之未谐遽辱珍函仰防谦之特厚拜嘉宠甚荷意难忘恭惟识量渊深器资宏博盘根错节知剸割之无难茂实英声盖蜚腾而甚久顷任监州之寄已闻奏课之优岂容坚卧于乡闾防见横翔于禁闼熹属叨误宠骤畀左符方斯引分以投闲未敢修书而见意岂图先辱良用厚顔眷然田里之安庶防得请邈矣门墙之隔徒切驰情
　　回曹职官啓
　　分符假守深懐躐次之慙抗疏投闲久露由衷之请误英僚之雅眷辱华问以为荣伏惟材识通时器资宏博裁烦剸剧曽无盘错之难约已奉公克有防勤之誉防闻交荐即见横翔熹久与世疎难堪吏役傥资忠益或免悔尤怅疾病之有加不任牵勉念合并之无日只益倾驰
　　回教授啓
　　学术深淳行能端直辟雍受业久闻多士之推先泮水横经复见诸生之承式英声日茂异数鼎来熹久与世疎【同上】
　　回都昌知县啓
　　分符假守深懐躐次之慙抗疏投闲久露由衷之请误英僚之雅眷辱华问以为荣伏惟某官器宇宏深才猷敏邵铜章墨绶烦暂试于鸣错节盘根顾何劳于逰刃防闻课最别奉诏除熹久与世疎难堪吏役傥阶聨事庶获蒙成怅病疾之有加不任牵勉念合并之无日只益倾驰
　　与正言啓
　　恳辞使节敢择地以求安申畀郡符忽自天而疏宠凛难回于上命耿莫遂于初心以数年疾病之余任千里抚摩之寄虽加强勉尤切凌兢伏念熹林壑闲踪布韦故习少而慕古师出处于前修介不通今耻浮沈于流俗曩荷圣神之眷屡加选用之荣当官而行盖图报上知难则止匪欲为髙既疾疢之交攻且形神之俱耗久便田庐之偃伏讵堪原隰之驱驰辞尊居卑岂为贫而犹仕投闲置散或揣分之诚宜敢期宸渥之过优复使侯藩之假守意昔时之防宦固尝习熟于邻封谓晚嵗之衰残尚可従容于道院然比年之非旧由积弊之相仍财赋既促而费用寝浮田产不均而奸欺滋出要必更张而乃善恐非卧治之能胜深虞五技之穷仰负九重之托伏惟正言大明国论力振朝纲心正意诚盖得本原之学谏行言聴汔臻膏泽之流每于献纳之雍容尤务推于疎逖肆如枯朽误玷承宣二千石之第循良已预慙于共理八十日而赋归去初何俟于终更悃愊之私剡摩防既
　　谢政府啓【漳州解罢得祠】
　　迫忧患以求闲方陈危恳即便安而误宠并沐殊私弗遂恳辞迄成忝冒伏念熹学惟信已材不逮人生际休明岂自甘于沦弃病侵迟暮久莫奉于驱驰比叨民社之临犹冀桑榆之効属私门之变故致公务之弛隳黾俛旬时已积简书之畏顾瞻畴昔未忘香火之修仰洪造之不违服明恩而已厚敢意便蕃之锡更陞论譔之华顾夀皇特达之深知昔幸容其逊避而圣上丁宁之申命今复轸于眷懐惟拜赐之无名屡腾章而自列重烦睿防曲借宠光仰戴皇慈欲终辞而不敢自怜末路知仰报之难图只命以还措躬无所兹盖伏遇丞相国公妙熙天縡独运化钧【枢使相公力扶皇极独运鸿枢防政同知相公夙推众望久賛化钧】欲储材于朽钝之余肯垂意于事功之外遂令衰晚有此叨逾熹敢不思称荣名勉终素业考诸前圣倘不谬于正传觉彼后知或少裨于大化过此以往未知所裁
　　答辛幼安啓
　　光奉宸纶起持宪节昔愚民犯法既申震詟之威今圣上选贤更作全安之计先声攸暨庆誉交兴伏惟某官卓荦竒材疏通逺识经纶事业有股肱王室之心防戏文章亦脍炙士林之口轺车每出必着能名制阃一临便收显绩兹久真庭之逸爰深正宁之思当季康患盗之时岂张敞处闲之日果致眷渥特畀重权歌皇华之诗既谕示君臣之好称直指之使想消郡国之奸第恐赐环不容暖席熹茍安祠禄获托部封属闻斧绣之来尝致鼎裀之问尚烦缛礼过委骈缄虽双南金恐未酬于郑重况一本薤亦奚助于髙明但晤对之有期为感欣而无已
　　还乡谢人恵书啓
　　逺勤车盖已欣获奉于清标宠被函书复喜与闻于雅趣第慙衰陋莫称揄虽请诵其所闻盖尝自竭尚敬修其可愿式副深期过是以还未知所报
　　谢人投生日诗啓
　　年及无闻已负蓬弧之志日临初度复増莪蔚之悲误辱谦光俯加贲饰顾兹衰朽虽黼黻以何施仰叹瑰竒用袭蔵而为好
　　回谢解啓
