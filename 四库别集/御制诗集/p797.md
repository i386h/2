<!-- { "loadSidebar": true } -->
　　临水回廊月様标平台上弗设牕寮骋懐逰目观无碍得意忘言神与超一片池荷红晕朶千章岸桞緑申条屋中线法西洋画【壁间有西洋线法画林峦屋宇人物层层掩映睨视之幻近若逺较之六法中咫尺千里者更为真切】亦解幻将近作遥
　　题文园狮子林八曡前韵
　　徐贲图重弆石渠明征有宋事堪书【甲辰南巡得徐贲画狮林景十二帧后有姚广孝防称徐贲为如海作又陆深防称元僧维则好聚竒石类狻猊故取佛语名庵如海即维则三辈弟子也狮林数典实始扵此】底须分别帧合巻一例应忘彼与予却识云林非别业【得徐贲画始知吴中狮子林乃维则僧庵因倪瓒尝防咏兹寺后人遂传为云林别业其实非瓒所居也】空传广孝返姑胥【陆深跋又载道衍还吴夜深微服访其师扵狮子林一事详见题徐贲册诗并注】吟成八曡不禁笑笑我扵斯未淡如
　　再题文园狮子林十六景
　　狮子林
　　狮林将谓始倪瓒画巻徒因弆石渠徐贲帧重述维则【石渠寳笈旧蔵倪瓉画狮子林通景长巻屡经题咏将谓即云林别业嗣复得徐贲所画册十二帧每景各分署题乃知狮林旧为僧寺实创自元僧维则后人讹传率以狮林属之倪迂误也详见今春题徐贲画册诗幷注】笑他数典太纷如
　　虹桥
　　石桥湖口长虹肖【长虹饮练为避暑山庄三十六景之一此桥肖之】来往都凭镜影中设使弗观幼文画那知合彼小飞虹【幼文徐贲字所画狮子林十二景中有小飞虹图意与此虹桥景合】
　　假山
　　城中安得有嵚﨑【狮子林在蘓城中虽功因一篑而雄峯卓荦防于巧夺天工文园假山实肖彼为之】堆石为山学彼为谩议吾今亦尚假倪迂当日已如斯
　　纳景堂
　　山色溪声总静便自来佳景不须延偶然防笔成七字阅却光隂又四年【纳景堂己亥庚子皆有诗自辛丑至今未经题咏又阅四年矣】
　　清閟阁
　　指景新传二八名阁惟清閟不教更【清閟阁为十六景之一本因倪瓉画得名后见徐贲画帧始知狮子林实数典扵维则或曰维则得法扵本中峯本时住天目之狮子岩故名】虽然维则非其朔无碍中郎拟歩兵
　　藤架
　　每来率已谢花时緑叶徒看架上披踱歩曲桥还自笑笑何须此种藤为
　　磴道
　　园内塞山率平坦假山磴道却峥嵘平为正直假为险亦可扵斯验世情
　　占峯亭
　　亭子翼如据峯顶遥竒近秘占都全设非拾级延清赏亭有何知只漠然
　　清淑斋
　　塞山自古称雄壮好是山庄淑且清
　　圣意寄斯
　　天意合试看西苑早传名【西苑淑清院皇祖御笔题额也】
　　小香幢
　　当年维则称禅窟懒瓒香幢乃肖之【禅窟亦狮林十二景之一小香幢适肖其意】俗曰五祖传六祖【禅和有五祖传六祖六祖乱传道虽曰诙谈然颇中之】扵斯岂必辨然疑
　　探真书屋
　　讵縁竒趣堪寻讨端以芸编绨几陈千古欲询读书者防人诚得探其真
　　延景楼
　　昔曽避暑奉
　　思斋恒以
　　怡情山水佳延景设云如爱日斯时只益怆予懐
　　画舫
　　武列分来漾碧漪乗浮画舫特相宜设如置却幼文帧所泛应为玉鉴池【徐贲所画狮林十二帧内有玉鉴池】
　　云林石室
　　四围峭蒨锁嵚岑偶尔田盘寄逺心【盘山亦有云林石室】缀景虽然为石室称名原不改云林
　　横碧轩
　　开牕西向爽来轻玉李坡陈一带横【塞外所生乌喇奈果者色赤味甘皇祖赐名曰玉李此坡有之因以名见广羣芳谱称乌喇之地尤多此果故得名也】落照锤峯
　　相映处【锤峯落照　　皇祖锡名三十六景之一即在玉李坡上】爱山恒识
　　圣人情
　　水门
　　弗闭水门喜镇开源中一任往和来渔人迷不复得路拒客还嗤见小哉
　　书扇赐陕甘总督福康安
　　山庄风土好时若雨旸和以此起居适竟加饮膳多新疆劳跋涉诸政借规磨【前令福康安往关外玉门县属恵回堡查勘地震偏灾优加抚恤并修筑土堡营房一律完整事毕后乂赴巴里坤防同都统奎林查勘该处能否加兵屯田妥筹定议俾永逺遵行复忆及去嵗福康安捕逆回一事成功迅速深可嘉尚因赋此什书扇以赐】书扇思去嵗嘉卿耆定歌
　　雨【五月廿九日】
　　昨近畧炎热蒸为雨落晨阶墀水积厚牕牖爽来新弗久雷收鼔即欣日现轮奉兹时若慰矣倍増寅命截留漕米五万石扵安徽省备赈贷之用诗以志事
　　江北河以南今嵗率艰雨淮徐既截漕凤亳可忘补况复接豫疆池鱼殃更苦驰谕经屡询漕米乞截取【安徽凤颍泗各属壤接豫省与淮徐均属被旱前屡经降防驰询该处情形兹据该抚书麟奏请预筹截留以备接济之用因即降防于三进帮船内截留漕粮五万石寛为储备俾资赈防】批诺不停时俾救饥民普司农尔莫惜民庾即天庾
　　题金廷标纨扇画景
　　倚柳溪边俯玩莲清香浄色弗夸妍设如碧水拟洛浦孰是宓妃评并肩
　　右玩荷
　　闲院忽飘一叶桐不知何处至秋风阿香顾谓须拾取纨扇诗情黙忖中
　　右观桐
　　再咏古玉璧
　　量来径盈尺非蒲亦非谷规圆朴中【去声】规亦弗计好肉乃不知有周炎刘岂堪目一面剥蚀半一靣平体足剥者复血浸畧剰如脂腹识其缺土中久伴循蜚族出土防千年经防人珍蓄彬然一再咏心神沃古穆
　　雨【六月初三日】
　　辰晴阅射已牌隂趂暇游山忽值霖渥矣林泉真惬意霑乎齐豫逺萦心【今嵗近畿雨旸应候自到山庄间一二日即霈甘膏惟河南卫辉山东曹州等属屡经驰询尚未报得透雨缱念日深耳】却殊风雨归舟画【石渠寳笈旧蔵李唐风雨归舟图所画雨丝风片曲尽情致】无碍烟波防笔吟【烟波致爽为山庄三十六景之一即寻常燕寝处也】仆役湿衣薄行赏无非事也凛君临
　　喜晴
　　今嵗山庄若雨晴昨朝霖似应时行【大雨时行为六月候昨朝宻霖颇有连隂之意傍晚即止今日大晴实可喜也】却看傍晚云隂散遂喜侵晨霁景明瀑落峡边声送壮风从林下爽来轻对兹真庆何修遇益励勤民敬畏生
　　碧峯寺
　　招提对碧峯朗润玉芙蓉涧响鸣犹急林光色更浓有欣庆农计无暇问禅宗随处堪拈咏懋勤砚匣供
　　味甘书屋戏题
　　山泉雨后味増甘常侍烹煎夙所谙磁盏擎来咄嗟辧那容火候昧成三【味甘书屋亦仿江南竹罏每至则内侍先煮茗以俟盖若辈借以当差不足语火候也按黄儒品茶要録云茶初造曰试焙又曰一火其次曰二火三火市茶者以出于三火前为最佳故苏轼诗有羡君美玉经三火又泻汤旧得茶三昧之句又佛语三昧华言浄业也又翰林志学士下直出门谓小三昧上马谓大三昧言去纒缚而就解脱也戏题味甘书屋忆及火候三昧因并识之】
　　丛碧楼
　　书楼山寺后丛樾四围邻长夏隂犹茂过霖碧转新露珠风动落爽气晓来频楼固恒享此得之在偶巡
　　西峪
　　西峪今年此始临悠然山水畅人心长松夹谷清隂布嫩藓铺茵宿露斟城外遥看归牧马墅前忽到聴鸣禽欲从静处消结习却又无端启绪吟
　　题有真意轩
　　有真意与无尽意曰一不可何况二而我每以相较量是诚躁人辞多类【向每以此有真意轩与清漪园之无尽意轩相较量其实是一是二不落言诠未如得意忘言也】雨余山馆洒然清鸟鸣其喜林空翠无色声天契太初我亦忘言胥且置
　　秀起堂
　　岩蹊再上弗多遥秀起山堂据坦椒目见耳闻都逺俗心怡神谧不期超雨时旸若幸今夏旧句前题似昨朝正尔纾懐缱齐豫依然待泽为【去声】心焦
　　静含太古山房
　　诘屈下栈磴山房宛在兹设弗歩屹那此识幽竒太古自太古山房我所为然而非此房能含古则谁因悟循蜚世不出方寸知太古瞬息间是语原平夷
　　闲吟
　　闲吟聊以消长夏月露风云非所谋旰食宵衣敢懈体慎终如始验从头外宁虽幸内无患【左传范文子云唯圣人能内外无患自非圣人外宁必有内忧其言深切事情是以戊寅西师诗结句有但思文子言解嘲守弗誖之句兹自伊犁平定至今垂三十年仰防　　天佑中外晏安实深欣庆惟有慎终如始宵旰求宁尔】南歉难称北有收【今嵗直及山西陕甘均得透雨兹热河一带尢极霑渥惟河南山东及淮徐等处二麦歉收间成旱灾虽北省有收究难纾南望之殷也】待以十年方致政今艰后乐只先忧
　　题宣和王济观马图
　　马癖能知马性竒据牀解绊一观之宣和妙写意外意逸爽人为寓不覊
　　咏文彭刻幽兰寻句章
　　刻章用倒薤【见文彭自识语】寻句在幽兰称物芳之志殊觽佩以欢古香蔚七字逸韵托三观虽曰刀为笔原非汉氏官
　　河南巡抚毕沅奏报得雨诗以志事
　　日日豫齐系逺心卫辉兹报被甘霖河南北已数州遍地逺近霑六寸深【河南山东望雨日甚一日兹据毕沅奏报六月初三日仰防　　上苍垂佑已获甘霖卫辉所属之汲县濬县获嘉得雨五寸淇县得雨三寸彰徳所属之安阳汤隂各得雨五寸懐庆所属之原武阳武各得雨四寸现已土膏渥润农民上翻犁赶种谷早荍及一切杂粮实为应时甘至开封省城及附近州县自前月廿八至本月初二三等日每日皆有阵雨沾濡或三四寸一二寸不等合计已得雨六寸又郑州禹州荥阳荥泽临漳武陟均续报得雨四五寸民间乗时播种以待续沛甘霖内有低洼处所日前得过微雨已种出土者更滋长发大河南北一带得此意外甘膏田功大起万井欢腾实为庆幸等语】尚有欠优越堪悯【毕沅又奏现今灾重之区虽已得畅雨但久干之后尚盼甘膏接济其余各属待泽仍殷乗此地气感通再行敬顺祈求以望普泛醲膏等语览奏以手加额更防求　　上苍再霈优渥恩膏不遑弛念也】莫云此足顿忘钦
　　皇天幸不遗民孑山左犹希达好音【毕沅此折由六百里驰奏山东淮北与豫省接壤是否同日普霑尚未奏到因即降防驰询令其迅速覆奏以慰悬注】
　　林下一首曡乙未韵
　　十干又逢乙九度憩斯便【丁酉戊戌二年未至山庄故云】画幛老人目笋舆内侍肩天倪意与合月脇句休穿【不为竒句也】迅矣称林下一旬非逺年
　　逰狮子园
　　朝出西北门山园近五里因对狮子峯园即名狮子奎文赐一再【园门狮子园扁及乐山书院妙髙堂皆　　皇祖御笔书赐者】
　　光焕跃龙邸侍膳缅
　　含饴趋堂思
　　问礼所以驻山庄忆旧每来此空言亦何当躬行在勉尔
　　妙髙堂
　　苏子登台趣名堂
　　御笔书【妙高堂为　　皇祖御笔题额盖取苏轼题金山妙高台之义】居髙俯世迥得妙自尘祛林海无央致水天惟一如昨年浮玉景南北岂殊诸
　　松柏室
　　昔年松与柏嵗久应防天讶未赦斧斤【此园予曽赐果亲王曕为扈跸来栖息之邸后彼物故园遂頽废因重修葺仍为御园】补种重菀然实以名而存名因实并传名乃久扵实可悟南华篇
　　宜照斋
　　西北城门入岩斋搆向西率因仆役憩却异隠沦栖合以夕阳至而观宜照低每来与时迕楣额笑空题
　　就松室
　　古松不可移筑室就临之昔与今休论声和色总宜慢称十八号曽阅昊羲时坐久忘炎夏雄涛谡谡披
　　含青斋
　　石径夤縁下山斋坦荡临底知室成久试看树隂深可以一时憩不妨五字吟昨宵过宻雨翠濯万瑶岑
