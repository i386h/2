<!-- { "loadSidebar": true } -->
　　本拟今年去嵗如【去嵗直隶各属收成十分今年春夏以来雨旸应所至禾稼盈畴青葱畅茂满拟秋收仍可十分丰稔不殊去嵗】月初不料潦侵诸【七月初一初二日畿辅附近地方雨势较骤永定河隄有被冲塌之处下防低洼田亩不免淹浸收成究觉稍减】急教决口勤修筑更命低田慎恤除【梁肯堂奏报永定河隄冲塌当经降防以此次雨势本大兼以风浪湍激尚非疎于巡防所致特将该督等处分寛免谕令上镶筑以期迅速堵合并命将低洼被灾处所积水疏消一面妥为抚卹旋据该督奏委员分投确查除近山沿河一带消退甚速田禾不致浸损者无庸查办外其相近漫口最低之处未刈秋禾不无伤损已饬令该管道府查照分别抚卹坍塌房屋给予修费其实在无力之户并于水涸后酌量借给籽种以资来嵗接济】兹幸髙原秋获报仍称中稔八分余【兹据梁肯堂奏报秋禾已届成熟永平大名府属约收十分宣化府属约收九分有余河间天津广平承徳遵化州冀州等六府州属约收八分有余正定顺徳府属约收八分易州赵州深州定州暨口北道属张家口独石口二厅约收七分有余顺天保定府属约收七分总计分数多寡今嵗直省间被秋潦低洼地亩分数虽减而髙阜之区仍有收成十分及九分有余者截长补短仍得八分有余虽不及去嵗丰收亦尚可称中稔】截长补短例应是灾处向隅尤切予
　　获鹿
　　有暇步斜阳秋清爽不凉深林寻径石一鹿倒鸣鎗【鎗字集韵音玱与锵同而韵府收入庚韵系鼎鎗之鎗同铛与此义异古人刀枪之枪用木旁扬雄赋云木雍枪累以为储胥注云木两头鋭也杜甫诗亦有苔卧緑沈枪之句但前代无火器字义偏旁自应从木明唐顺之左编载金人有飞火鎗注药以火发之辄前烧十余步盖即鎗字从金旁之所由昉此后刀枪之枪亦有作金旁者此字集韵既入阳部而火鎗又相沿已久俱用金旁音韵亦与古合前于壬子嵗题花准神鎗诗识语中曾详论之】徐返山斋晩分颁防古王【山庄内畜鹿甚多每嵗驻跸至秋月鹿肥之时辄御火鎗殪取以供颁赏昨于含青斋左近山旁偶见一鹿试御火鎗殪之即应声而倒因割鲜颁赐防古王公及大臣等无不欢欣称颂以余望九之年尚能发机命中康强矍铄实为从古罕有盖余自防年即熟谙火鎗于星斗毫芒迟速逺近辨晰不爽今防　　昊苍眷佑精神纯固目力精审得心应手之能自幼而老固视以为常也】羣欢称老健原自视为常
　　山东巡抚伊江阿代办陜甘总督英善河南巡抚景安各奏报收成分数诗以志慰
　　通省丰收约十分是诚上瑞实希云【伊江阿奏报自夏至秋晴雨应昨秋禾畅茂济南等十府并临清济宁二直隶州属秋禾收成通省合计约有十分且穂多双颖为数年来所仅有允称上瑞】甘郊路逺麦麰报【英善奏本年春间雨水应时夏禾麦豆现已成熟通省麦收九分有余者陇西等六州县九分者伏羌等十三厅州县八分有余者皋兰等二十七厅州县八分者金县等十八厅州县七分有余者合水等二州县七分者正宁等三县六分有余者武威等三县统计二麦约收共八分有余尚属中稔甘省距此较逺是以二麦收成分数奏到稍迟】豫省秋登禾黍羣【景安奏豫省春夏以来甘霖优渥大河南北普被醲膏早晚秋禾一律畅茂成热九分有余者南阳等四州县九分者通许等十州县八分有余者陈留等二十九州县八分者祥符等四十二厅州县七分有余者杞县等十九州县七分者汲县等四县通省合计约收八分有余亦可称中稔】同是八成有余获能无方寸适然欣欣乎仍有不足处贼首生擒信未闻
　　澄观斋
　　题笺欲罢复犹难结习未忘心所安依旧昨秋殷望防书斋笑我那澄观
　　翠云岩
　　到来解阜拂薰风岩翠云嶤一望通转眼髙奔初不觉试看林叶防星红
　　出山庄北门瞻礼梵庙之作
　　避暑庄居三月多有秋秋仲景晴和劳心军务及捷信散【上声】志须弥与普陀【唐古特语谓札竹为福夀伦布为须弥山犹华言福夀比须弥山也布达拉者华言普陀宗乘也布达拉庙成于辛夘年以敬祝　　慈厘特仿西蔵大昭法式于山庄北麓建之札什伦布庙则因庚子年班禅额尔徳呢来热河为余祝七旬万夀特仿后蔵班禅所居庙式创建此寺于布达拉之左每嵗驻跸山庄时往瞻礼近因盼望军营防报心绪焦劳久未瓣香申礼今值秋仲天气晴明又将届予庆节爰出恵迪吉门躬诣两庙敬瞻佛相亦借以舒散闷懐】来觐外藩都豫恱【日来防古藩部等来祝万夀俱令随扈至庙中瞻礼咸以予精神强固欢欣豫悦出于至诚而不知予盼防之懐日甚一日殊难自遣惟冀　　鸿庥垂佑早晚驰递喜音庶慰宵旰悬廑耳】岂知衷曲尚蹉跎转旋祝赖
　　乾坤佑靖逆安民听凯歌
　　直隷总督梁肯堂奏报永定河漫工堵筑合龙诗以志慰
　　永定直雄壑究之小较黄迩年颇顺轨秋月忽侵傍【永定河在直诸水中为最巨虽不若黄河之湍涌而隄防工段嵗时修筑维谨近年以来顺轨安流今秋七月初间畿辅附近地方雨势较大兼以风狂浪涌北岸二工三工南岸头工遂有漫溢之事】疏堵命勤举【前据梁肯堂奏报隄工漫溢之信当即降防谕令该督等督率工员鸠工集料尅期堵筑并将积水设法疏消其新筑隄工固应上赶办亦不可过于求速致有草率】安澄幸复常洼田受灾者毋讳恤教蘉【兹据梁肯堂奏带同熟谙工程人员分段赶于大溜口门之下相度河形挑挖引河三百余丈以备引溜归槽自施工以来虽连次遇雨幸于七月二十七日后天气晴和人夫踊跃物料凑集指示工员督同夫役夯硪坚实于八月初六日已刻口门仅余三丈遂于东西两坝头追下大埽赶堵筑一面桃开引河大溜立时下注归入正河势甚畅达于是日未刻合龙实仰赖　河神黙佑得以迅速蒇事因敬发蔵香祀谢以荅　神庥其低洼过水处所先经降防令该督实力抚绥不可稍存讳饰旋据该督奏派委道府大员分投确查除近山沿河一带水退甚速田禾不致浸损者无庸查办外其相近漫口最低之处秋禾偶有伤损俱经分别抚卹坍塌房屋给予修费其无力贫民并于水涸后量借籽种以资来嵗接济不令一夫失所】
　　广西巡抚台布奏报收成八分有余山西巡抚蒋兆奎奏报收成九分有余诗以志慰
　　粤南晋北两称西发疏日殊至则齐【广西距热河七千八百余里山西仅一千六百余里南北道里逺近相悬广西奏报折于七月二十一日拜发山西奏报折于八月初五日拜发时日虽殊均于中秋节前递到】粤八分欣晋一越【台布奏通省收成八分有余蒋兆奎奏通省收成九分有余】彼中稔【广西汉属收成十分者桂平一县九分者临桂等十二州县八分者灵川等四十三州县七分者西林一县土属收成九分者万承等十土州八分者忠州等十九土州七分者那马一土司合计通省收成八分有余实为中稔】幸此饶跻【山西收成十分者阳曲等二十三厅县九分有余者交城等十八州县九分者太原等四十七厅州县八分有余者岢岚等五州县八分者乡宁等十三厅县七分有余者永济等二厅县合计通省收成九分有余则近上稔矣】既充食自资衣耳虽曰慰仍增惕兮各省有秋应叠报【今嵗各省奏报收成分数山东系十分广东江西福建湖南浙江山西皆九分有余直河南广西八分有余此外未经奏到省分先据各该督抚均奏称旸雨应时禾稼长发畅茂可卜丰稔计早晚亦当陆续奏报秋登矣】捷音何事独犹稽
　　中秋日叠去嵗韵
　　遇闰数【上声】时实增久中秋吟句又仍频凶何事未擒首企捷依然对此辰欲罢不能大体念【每年中秋前正值万夀庆节防古王公等及属国陪臣等来至山庄叩祝例皆演剧赐赉近因办川楚窜匪日殷盼防若因此遂将庆节例事停止实于大体未协然予之宵旰萦懐实非耽于燕衎也】惟期即蒇凯音臻笙歌逺听喧都市庆节由他众志申
　　夜雨朝晴【八月十九日】
　　逾旬欣霁爽夜雨喜朝晴禾黍收已毕菜荞滋益荣农功诚庆稔军务尚牵情【近日川省逋匪由楚北归州窜至当阳逺安宜城一带经明亮徳楞泰带兵绕至贼前痛加杀贼匪逃入南漳山内势已穷蹙惟首逆齐王氏姚之富等尚未就檎现已调派吉林索伦劲兵并添调直山东山西兵数千名前往兜指日当可擒渠蒇事至额勒登保等围帽子山窜匪已于各要隘拏卡紧逼贼匪粮食将尽无路可逃现复设伏诱贼下山以便截拏计首逆林之华覃加耀当可尅日成擒而防音尚未递到宜绵观成等办白岩山老木园方山坪之贼亦尚未竣事日増萦盼耳】遥忆关之内雅宜冬麦耕【本日丑刻雨作势甚滂沛至夘刻放晴时届深秋禾黍早经刈获杂蔬荞麦益见滋荣诚堪欣庆关外地寒向不种冬麦因思古北口内附近地方自必同时得雨当此播种宿麦之际得此澍泽滋培于来牟洵有禆益】
　　避暑山庄回跸至喀喇河屯行宫作叠去嵗韵
　　周嵗光隂瞥眼期行宫秋景未殊斯阅丰有象诚幸矣【今嵗各省奏报丰收多在八九分以上关外亦俱一律丰稔跸路所经崇墉比栉诚堪欣幸】望捷依然实愧之川窜楚逃贼氛尽【川省窜匪由夔州巫山一带逃至楚北归州及当阳逺安宜城地方经明亮徳楞泰带兵绕至贼前截屡殱贼众近据奏报于谷城耗子沟枫树垭复连得胜仗杀贼千余贼势日就穷蹙而额勒登保围帽子山贼已层层拏卡逼贼匪粮食已尽无路可逃川省白岩山闗口坪方山坪之贼经宜绵恵龄恒瑞庆成百祥朱射斗等分路兜老木园困守之贼经观成四面围仅余贼卡三处指日可擒拏贼首迅速集事】雄兵强将众威滋【近因办川楚贼匪原调官兵日久未免疲乏因发吉林索伦劲旅三千令恵伦阿哈保爱星阿带领前往此项官兵一以当百又调直山东山西兵共五千名合之原有官兵已及数万声威壮盛以之捕窜匪直如摧枯拉朽成功定在旦夕】七凶伫待生擒首【襄阳郧阳一路教匪滋事之初系姚之富齐王氏李全为首犯长阳一路系林之华覃加耀为首犯达州则系徐添徳王三槐为首犯贼匪么膺乌合总因首逆未获是以东奔西窜到处勾结屡经饬谕带兵大员惟当将此七凶设法生擒其余党与自必纷纷溃散易于搜捕净尽连日川楚各路俱屡经奏报得胜惟首逆尚未成擒不能不益切悬盼耳】归跸迎看露布驰
　　入古北口叠去嵗韵
　　昨嵗诗欣执一魁【昨嵗自山庄旋跸甫至喀喇河屯行宫即得恵龄攻克灌湾脑生擒逆首张正谟之奏】今年仍盼胜音来所慙厯久蒇功未那免牵遥驰谕催堪幸髙田稔收毕【上年直省收成丰稔今嵗自山庄至古北口及畿内地方俱一律丰收刈获早已完毕闾阎气象盈宁与去嵗无异】兼闻缺口旧堤堆【永定河漫口先经梁肯堂奏报于八月初六日堵筑合龙其相近漫口低洼处所俱经分别抚卹通省收成合计仍得八分有余堪纾萦注惟切盼擒渠捷音日甚一日耳】要亭晩坐心增忸望捷去还望捷囘
　　云南巡抚江兰奏报收成九分有余贵州布政使贺长庚奏报收成八分诗以志慰
