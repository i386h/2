<!-- { "loadSidebar": true } -->
报恩经第二卷云：十善化道，转轮圣王之位 ，七宝具足。十善化道，正法治国。令诸众生，生人天中，受于微玅，五欲快乐。故未能免生老病死，恩爱分离，怨憎和合，忧悲苦恼，更相哭泣。然是我过，不是众生过。所以者何，于我无有出世间法，利益一切众生。虽从于我，谘受善法，望获安乐，而实不能越于苦海。
又曰：道性如虚空，不增不减。不增又，不增工夫。虚空不占有，虚空不占风，虚空不占土，虚空不占业，虚空不占天，虚空不占地，虚空不占垢，虚空不占净，空不占地狱，虚空不占僧俗，虚空不占万物。刀不能砍，箭不能穿，雨洒不湿，火烧不着。早辰得正法，不怕晚夕回。踏破铁鞋无处觅，筭来不索用工夫。
虚空不增又不减，不增不减是吾身。
万物不占虚空性，性空不占世间尘。
虚空不占戒和律，不占工夫不占增。
虚空不占字和脚，不占凡圣得纵横。
虚空不占僧和俗，不占三教得纵横。
虚空不占工夫路，不占修来不占行。
虚空不占经和藏，不占佛来不占人。
受戒破戒都不占，不占受戒得纵横。
乾坤世界无遮挡，虚空本自独为尊。
天地元是空化现，乾坤本是空化身。
两处俱不立，一体是方亲。
破偈品第十一
破偈品第十一
破释迦佛偈，诸行无常，此灭为乐。破转轮王偈，浮生辄死，此灭为乐。破多宝王偈，破金刚经，阿耨多罗三藐三菩提偈。
诸行相法是无常，灭了诸相体安康；
生灭灭了都灭了，灭了万法快乐长。
浮生四大水上泡，辄死不明堕轮回；
诸行无常此灭了，本无一物快乐多。
发明心地无一物，阿耨多罗独为尊；
三藐永断生死路，菩提自在得纵横。
我得阿耨共多罗，三藐菩提古弥陀。
现形犹如水中月，光明照破苦娑婆。
阿者广大无价宝，耨多万法总归一。
三藐本无修证路，菩提本性得纵横。
三十二分纸墨水，（）了五千枉劳神。
口吐虚花无一物，（）到老来一场空。
金刚本体是真人，本性就是金刚经。
行住坐卧常持念，终日长念不在声。
还见四句亲且处，真性洞明自家人。
不劳弹指菩提路，本无四句放光明。
四句元是本来真，四句分明自安宁。
本来面目为四句，四句原是主人公。
多宝王，求四句，成佛去了。释迦佛，求四句，普度众生。
圆觉经，半句偈，无边功德。转轮王，求半句，要舍全身。
　　金刚科仪云：
直指单传密意深，本来非佛亦非心。
分明不受燃灯偈，自有灵光耀古今。
本来无佛亦无心，自己明了包古今。
古佛众生多无了，本无四句放光明。
对谈不二无二法，万法归一总包笼。
本无四句无二法，空中谁敢强安名。
明了四句无四句，除了四句纔显真。
洞明四句超三际，绝胜僧祗万倍功。
无上甚深无四句，洞明本性胜万功。
不增不灭无修证，一句了然独为尊。
破邪显证钥匙经上终
破邪显证钥匙经下
目录
破大颠无垢无佛无人无修证，人法双忘品第十二
破念经念佛信邪烧纸品第十三
破出阳有为法定时刻回品第十四
破道德清净经品第十五
破六道四生品第十六
破称赞妙法品第十七
破涅盘经十住菩萨堕地狱览集持戒忏悔终生不学大乘法无吐唾地品第十八
破行杂法堕地狱品十九
破念经品第二十
破无上妙法血脉论行坛品第二十一
破达摩血脉论品第二十二
破大道无一物好心二字品第二十三
破乾坤连环无尽品第二十四
破邪显证钥匙经下
破大颠无垢无佛无人无修证人法双忘品第十二
大颠批注心经云：无佛可做，无众生可度，无涅盘可证，无修无证，若更有丝毫。可修可证，即堕生死界，永劫受沉沦。会么？亦无人，亦无佛。
大千沙界海中沤，一切圣贤如电拂。
科仪云：无我无人，众生自成正觉。无垢批注心经云：无佛可做，无众生可度，无生死可断，无修无证，若更有丝毫。可修可证，则堕生死界，永劫受沉沦。
大颠云：引迷众生，泥龛塑像，黄卷赤轴，说因果，天堂地狱，诸佛地位，三贤十圣，缘觉声闻，四圣六凡，次第接引，迷人向外驰求，终不成就。
无垢批注心经云：方便引迷人，泥塑木雕，黄卷赤轴，说因说果，都是假名。天堂地狱，改恶向善，缘觉声闻，十圣三贤，诸佛地位，引进迷人，都是虚境。忽然自悟，自见本性，超过诸佛位，便是超佛越祖之功，若不自悟，终不成道。
宝卷云
冷心不动一孤舟，大道分明不用修；
自己元是真净土，本无丝毫得自由。
琅（　）玉轴总包含，打开宝藏透玄关；
里面见了如来意，何消苦苦又参禅。
宝积山王筭莫穷，还如仰箭射虚空；
洞明四句超三际，绝胜僧祗万倍功。
破念经念佛，信邪烧纸品第十三
跟着念头轮回苦
若以色见我，以音声求我，是人行邪道，不能见如来。若见诸相非相即见如来，
念经念佛生死路，执着念头是邪宗；
声色求佛邪迷路，念佛不得见如来。
佛在灵山莫远求，如来只在我心头；
觉照自己见佛祖，认得自己莫远寻。
    圆通卷云
念经须念大乘经，小乘三昧费前程；
口头三昧虚劳力，一句无生最上乘。
最上乘时一物无，小乘三昧费工夫；
若要纸上寻佛法，笔尖蘸乾洞庭湖。
真经不比是如常，未曾开口显堂堂；
不可疑迟亲错过，不劳弹指决承当。
真经纔起大地惊，光明朗照晃腾腾；
有似太阳乾坤内，东边出现体西林。
    地藏科仪云：
公案人人已现成，金刚雨字强安名；
耳听尚隔三千里，口诵又隔十万程。
    信邪烧纸宝卷云
这个无为，诸佛不识，能了虚空，
阎王皆惧，一盏孤灯，照破乾坤，
地狱苦海，化做莲池。
阎王惧怕无为道，信邪烧纸敬鬼神。
信鬼烧纸不成尊，信邪烧纸堕迷津。
见性汝佛原无一，古佛颠倒敬鬼神。
地狱刀山都化了，信邪烧纸怕鬼神。
地藏菩萨礼拜佛，那有古佛怕鬼神。
善人寻着出身路，十八地狱化天堂。
更有一件堪赞处，能交地狱化清凉。
地狱天堂都化了，鬼神稽首拜法王。
鬼神惺悟归家路，自己神通放毫光。
着你成尊不成尊，信邪烧纸堕傍生。
临危诸佛不拥护，自有恶鬼紧随跟。
阎王惧怕无为道，信邪烧纸敬鬼神。
现世信邪恭敬鬼，怎敢临危做世尊。
你来参道干打哄，走到家中信鬼神。
师傅慈悲包含你，悟道菩萨有几人。
身心待要不度你，显得师傅无慈心。
有心待要折多你，下炉显真能几人。
破出阳有为法，定时刻回品第十四

出阳阳辖着，出阴阴辖着，定时刻时刻辖着，不得纵横自在，大道阴阳不能辖，天不能盖，地不能载，百月不能照，阎王不能辖。
宝卷云：
这个无为，诸佛不识，
能了虚空，阎王皆惧。
      三界不能辖无为。
四个小乘出阳神，有阴有阳堕沉沦。
有朝一日阴阳尽，恼杀阴司十阎君。
四个小乘有神通，神通起时出阳神。
有朝一日神通尽，恼杀地府十阎君。
有为之法还有苦，执着阴阳不明心。
有为之法还有尽，无为妙法永无穷。
你使神通不大紧，引的后人错用心。
神通障了无为道，死后不免堕沉沦。
    大乘宝卷云
无来无去亦无形，出入错认定盘星；
好个自在真空法，返本还源旧家风。
道个罗汉最高强，手把宝塔镇四方；
大地魔军无一个，独占须弥做法王。
未曾初分是一体，未曾初分一体空。
今日还源元是一，西天东土独为尊。
自在纵横无凡圣，人法双忘得纵横。
万法总无无一物，十方照彻独为尊。
破心外求法，但是生法心外，求法，临危不得安身立命，无有是处，色即是空，空即是色。
无始无明幻色迷，梦魂生死几千回；
一条直路得自在，但念自己归去来。
自为色相迷了你，扑了顽空堕轮回；
我今认得真实相，永无生死放光明。
食斋难免轮回苦。受戒怎脱苦轮回。
念佛不免轮回苦。烧香难免苦轮回。
拜佛不免轮回苦。坐禅难免苦轮回。
禅定不免轮回苦。解脱难免苦轮回。
念经不免轮回苦。念咒难免苦轮回。
出阳不免轮回苦。成仙难免苦轮回。
成佛难免轮回苦。修成神通苦轮回。
出家不免轮回苦，在家难免苦轮回。
修行不免轮回苦，细行难免苦轮回。
布施不免轮回苦，求福难免苦轮回。
修寺不免轮回苦，建塔难免苦轮回。
一切都是心外法，生死轮回苦无穷。
透彻金刚不坏身，生死轮回总除根。
寻着无名一个身，永无轮回放光明。
我今亦得安身命，临危之时显金身。
破道德清静经品第十五
太上老子道德经曰：夫道者，事物当然之理，亘古今，穷天地，如元气之运行，四时何曾一时暂息。又曰：无名天地之始，有名万物之母，道本生育天地之前，不立于有物之后也。又曰：大道无形，生育天地；大道无情，运行日月；大道无名，长养万物；吾不知其名，强名曰道。又曰：众生所以不得真道者，为有妄心。既有妄心，即惊其神。既惊其神，即着万物。既着万物，即生贪求。既生贪求，即生烦恼。烦恼妄想，忧苦身心，便遭浊辱，流浪生死，长沉苦海，永失真道。真常之道，悟者自得，得悟道，常清静矣。又曰：既入真道，名为得道；虽名得道，实无所得；为化众生，名为得道；能悟道者，可传圣道。
太者无边一体空，上者无边独为尊。
老者长生不坏宝，子者永劫不坏身。
道者无边无生死，德者功德永无穷。
      经者无声长长念，无字真经广无边。
      古者长生他为主，运行天地一气生。
      运行四季一气发，三千大千一气行。
      运行天地无暂息，如鸡抱卵养众生。
      天地乾坤道执掌，十方万物道滋生。
大道无形生天地，运行日月佛神通。
老君是佛原是一，佛是老君无二门。
夫子是佛原是一，长养万物一气生。
治下假名无其数，元来万法一气生。
不得真道轮回苦，妄心执着堕沉沦。
妄心惊怕鬼神觑，问你那里去安身。
贪着妄想即烦恼，妄想流浪堕沉沦。
生死长生苦海苦，永失真道再难逢。
真常之道无老死，心开解悟得纵横。
悟道心开长清净，一得真道无别人。
一无所得自是道，化度众生立假名。
本无天堂无地狱，本无阎君一气生。
个里本无元字脚，空中谁敢强安名。
等闲点出金刚眼，照破魔王八万程。
自己元是金刚眼，三教元是自家人。
大道元是自家人，认得自己一体空。
破六道四生品第十六
