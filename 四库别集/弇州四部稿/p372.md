<!-- { "loadSidebar": true } -->
　　孤云夙世一画师丹青自结元君知行逢镇东两鬭竒泚笔为写无声诗檐牙四绾天棘丝角影倒揷寒涟漪空青排闼月满卮醉睡不记东君谁二僊僊去亭何之有图彷佛犹堪追即令此图垂亦隳是水可亭亭可居不朽况有诸贤辞
　　送陆茂才应贡入京
　　士衡初入洛蒯缑土花薄一见张司空拭作芙蓉锷匣中悲鸣安所施回头且忍铅刀欺时来直傍飞黄背万里横行人始知
　　虎丘禅堂募縁歌
　　我家法护舍此山给孤长者无顔色骤看只树绕精蓝中有青莲生火宅谁为搆堂刹之右诸方禅那来驻锡龙王吐水供浄缾鹿女衔花依法席只字能回野干道中时但受诸天食虽然刼火烧不壊其奈机縁有消息怖鸽垂栖复惊去饥鼯罢供聊窜匿分无阿育役鬼神可容檀越悭财力偶然呼作有漏因自是人天胜功徳若疑此事无功徳君其试问生公石
　　题赵文敏画两马行
　　后马斑黄前马黒两马八蹄如雪白前人衫绯后人碧后人上马如上壁前人回首顿其辔后马蹄骄欲前逝一跃双争日月轮齐驱竞吐风云气吴兴笔底蟠权竒前身伯乐真马师饮龁立卧皆天姿我闻南人使船若使马胡不画一小艇凌涟漪吁嗟嗟龙种骨立天西陲
　　夀林翁通州君云程父也
　　林侯但饮通江水一旦此江成玉醴会当持夀七十翁能使朱顔若桃李愿侯如江彻底清翁亦茀禄江之盈即令配菽亦自媺何况天露来金茎
　　崇明陆叟移居吴城以上元夕生儿友人索赠
　　君是东海人却爱吴阊土抱得照乗珠一朝归合浦此珠煜煜光欲然掌上谁能不见怜来从老蚌无双美把向明蟾一对圆银灯膏火千门动上元夫人亲抱送他年拂拭向秦廷十五连城玉争重
　　蔡苏黄米薛赵六家十二帖歌用少陵八仙韵体
　　君谟郢斵何太工宛若老将藏其锋即令草草无凡踪嵇生土木姿自龙非偶何必黄金【书家谓蔡土偶金】眉山命态娇且丰阿环玉肤双筯红酒酣斜卷霓裳风尔曹徃徃论纎浓莫云墨猪猪亦龙【书家讥眉山墨猪】豫章骨立儿作翁踉跄独上峨眉峯翘足下瞰蚕丛空不辞坠坼苍藤封险絶要夺艾艾功襄阳用壮趫趋风锦衫危防青防骢跳荡百战无衡锋耳轮跃刃足蹑空纡紫佩玉惭雍容河东宻迹未易穷片石定武私其胸大巧隠拙竒若庸挫名徃徃世耳聋晋鬼幸不悲途穷分鼎立难为雄笔塜处处腾秋虹吴兴指端天与工如椽之笔回重瞳山隂隆凖真乃公傍入北海将无同八法重轻贵折衷
　　题马逺山月弹琴图
　　与君试弹三两弦中有流水仍髙山与君试听山与水恍若泠泠合宫徴试问此声当属谁道人指爪如金锥划然一鸣天地白初月何情为谁色丹青谱出无声琴却借青眼成知音声空色空人已矣彼图我歌皆幻耳
　　和东坡居士煎茶韵
　　洪都鹤岭太麤生北苑鳯团先一鸣虎丘晩出谷雨百鬭百品皆为轻慧水不肯甘第二拟借春芽冠春意陆郎为我手自煎松颷写出真珠泉君不见顶空劳荐巴蜀定红输却宣甆玉氊根麦粉填调饥碧纱捧出双蛾眉搊筝炙管且未要隠囊筠榻须相随最宜纎指就一吸半醉倦读离骚时
　　和东坡颍师弹琴韵
　　轻澍濯月秋江平劳师五指谱双清飞霜片片堕徴角不辞身作爨下木朱弦讵可依朱门武陵博得安道嗔道人胷中净于水从此潮音难入耳
　　戯作反九友斋歌
　　郧中大纛摩北斗鼓吹金绯拥前后岂是论交无一人却从世外思九友自恩谴许归田此曹拂拭皆我有新年欲来旧年去九友愈妍我愈丑偶然十日中恶酒十日罍尊不依口偶然半月拥被眠半月不踏青山颠雕金镌玉科蚪篆法墨名画珍珠船仓皇縁尽便长诀欲擕不得悲洏涟生平所读百千巻著作亦逾十万言临岐一字用不着防嘘咄唶空茫然我恨九友轻相弃九友笑余不晓事一生一死到头难一富一贫翻手易对九友者为何人汝尚不晓留汝身畴能赤手金鳌顶空尽乾坤大六尘














　　弇州续稿巻九
　　钦定四库全书
　　弇州续稿巻十
　　明　王世贞　撰
　　诗部
　　七言古
　　挽彭稚脩广文
　　当年汝醉长安陌双頬殷红鬓鬒黒才髙白战贾余劲命薄青衫消不得访医就买吴江船欲言不言魂黯然杯底无蛇影来妬坐隅有鵩心私怜张公吃酒李公醉瑚误代王恺碎非闗丰狱吐龙泉自是人间不平气豫章城西枫叶秋生将玉麈埋荒丘彭湖只作东流水肯洗彭郎矶上愁
　　五歌
　　我所痛在蓟门青蝇蔽天白昼昏苌之碧灵均魂失不奉之偕九原嵎曦荧荧回覆盆安能照枯使复温呜呼一歌兮乌鹊飜使我万事惭生存何况食肉复乗轩
　　其二
　　我所悲在泽州惨澹一纸青天愁乞身为母母不留几欲掷身黄河流升堂繐帷啼素秋别时音徽今在否呜呼二歌兮霜风遒色难志养未尽酬有顔敢从毛义游
　　其三
　　我所钦在绵竹偏鬌明眸暎空谷峡涛栈云莽相属奋欲从之路诘曲倐忽万里难踪逐飞书自天炯可读呜呼三歌兮戛哀玉籛铿七百叹局促朝闻大道夕死足
　　其四
　　我所思华不注美人读书未渠暮陨壁湛珠黯非故是时孤臣晋阳路青灯夜闻鬼啼诉痛无寳钩挂君墓呜呼四歌兮逗秋雨君今一语成万古白头公卿纷可数
　　其五
　　我所惜在容城弱弧奋欲除欃枪片语触天天怒惊狴犴血肉纷纵横为君轻身破不平君言汝身未可轻呜呼五歌兮昼吞声气塞万古长如生彼竖父子五鼎烹
　　赠管将军守备杨舎
　　将军自称三百斤跃马跳荡风前云曽探虎穴得其子未许麟阁图元勲千金买名呼国士百战捐身报知已腰间若若未银黄麾下纷纷半朱紫玺书叠下明光宫别部戈船始属公古人不怕鸡林险翻谓天将贵此翁第二犹子士騄十八应试与余省捷嵗同诗以壮之
　　世皇二十有二载弱冠留京忝材杰折花卷尽朱雀帘骑马醉踏长干月垂晩犹尘六卿佐中年已谢三镇节吾家琅玕幸不乏汝今行年亦十八即看蒜髪乳尚腥试展霜蹄汗如血故家毋但足箕裘徃事吾将付衣鉢汝生已是气凌云汝伯何妨髪如雪长安卿相多少年此意虽卑聊为说
　　金坛王叟六十夀之
　　同是缑山裔况同花甲周唯偏金坛隠独领瑶池秋瑶池碧桃若鸡卵更有交梨大于盌君如欲勒弇岭名共防逾轮追穆满
　　题画海棠双白头为王大防旸徳七十夀
　　召伯蔽芾余甘棠咏歌千载流芬芳今之王翁古召伯三吴有棠仅十霜其防已足笼丘冈上有一双白头鸟相与宛转啼春阳问谁者图吴周昉拟借诗史献夀昌此物虽微感星气不与凡鸟同摧藏百舌能见谗要自非我匹鳯皇故自尊竹实非我食安期东海枣已丹王母西池桃更碧白头鸟不足招召伯之棠不足栽王翁兮王翁且偕樊夫人共登旸湖之上超然拍手呼鸾叩月窟是时金粟丛丛开桂浆吸罢不饥渇揽辔下仪娄江隈娄江父老俱白头依依棠树傍跪称万年杯王翁不乐胡为哉
　　闫希言先生道成而游戯人间任真自适闻之久矣今年来访弇园谈笑无间忽语余欲返武当故馆一叩元帝先生有故人不二头陀范丫髻亦余旧识也因歌以赠先生并寄声焉
　　足下不履头不巾一衲寒暑长随身有酒时过犊鼻子得钱即散鹑衣人马藏隂相任儿戯熊经外道胡足论是口那曽挂臧否无心何处容贪嗔访余东海近旬日云徃天柱朝元真左珰之栁夙好事为尔筑舘襄江濵夜斗低徊挂檐栋朝暾晃耀开金银虎岩不二范丫髻嵗寒且共栖嶙峋道余鼯防技已尽薄有雕虫名亦沦闲披缁衲礼禅客或戴黄冠称道民三尸上天鲜可诉何苦役役防庚申蓬莱宁复闭贤路桃花亦自通迷津祗愁鹤背太清瘦可载笨伯凌青旻【先生体过肥故戯之】
　　偶成自戯
　　愚公自笑昔日愚日对黄巻声伊吾那知愚公今更愚问着胸中一字无贫子自笑昔日贫但有载籍无金银那知贫子今更贫一丝不挂悲田身贫子之贫犹未误更有愚公堪笑处蹒跚两足钝于鸭便欲髙飞向天去
　　又
　　向来学痴儿痴儿只了公家事晩嵗学愚公愚公日作移山计有官不作山不居自言可免愚与痴何当更有愚痴处说与聪明人不知
　　故将军曽侯子澄见访长歌赠之
　　曽侯意气髙天云少小弯弓三百斤抗表那愁中执法入门长揖大将军尺书立扫无诸烬一箭能收下濑勲名大中山饶谤箧家贫太史絓深文脱骖始释越石父买丝肯绣平原君归来自种南山豆有饭仍夸菜三九春秋癖喜元凯先月旦评甘子将后亭午方餐法喜食六时不醉声闻酒林间豹蔚长迷雾匣里龙渊空犯斗偶闻时事忽抚膺及语功名但摇首扁舟过我娄江城紫气煜煜如拖旌主人病聋复病哑枉汝谈佛仍谈兵初疑藕孔脩罗出稍觉莲花般若生天下总需公辈在人间岂数王郎名何如抖擞无明尽擕手金鳌顶上行
　　谢吴断事恵茶笋歌一章
　　雨前茗芽细胜粟雨后笋萌碧于玉道人嗜茗以代酒且复为笋将断肉吴郎昔佐郧中阃拂袖髙眠白驹谷生不恋山隂八月莼亦不夸江陵千头木为余雀舌损数筐更脯龙鳞逾百束初开鼻观已芬爽久苦肠肥荷汤沐新诗报汝汝不俗净洗荒伧酪奴辱但愿清渭溪头竹信安紫花濑口茶租熟慧山水递更一家道人湖田没尽饥亦足
　　屠田叔弃秋官幕归侍司马公公殁乞余志墓且求一歌为赠
　　屠郎读书破万巻不及区区三语掾以兹耻共侏儒粟归侍髯翁夀清宴菽水一勺轻千钟况有今古蟠其胷朝看明海欱日月夕爱赤堇摅烟虹天贻玉棺唤髯去肯向东园借官具娄江忽有孝亷船问我求题君子墓谀墓古来人所嗤髯翁遗爱吾何疑始知吴札千金剑奚若中郎七尺碑念余年来倦笔研欲焚弃之心更愞乞汝相擕老文苑人间一官味诚短
　　张山人平叔五岳歌
　　人间再见张平叔能否长将悟真读四明狂客偶见许五岳山人生不辱三花近扑二室粉雪山逺接峨眉玉所恨恒阳寓公石仅捧太华莲花足归来贫惫游兴孤卢敖之杖不可呼少文画壁毋乃迂胡不乞写真形图侑以廓落流金符自称紫阳防玉都君不见王郎手创团焦不盈丈跬武以还皆草莽偓佺安期却来徃何但区区五岳观千亿须弥托吾掌
　　昙阳子性命三十六体仙篆歌
　　地衣味媺身无光欲凿不凿混沌忙结绳诸繁忽已忘河马洛亦披猖平林夜鬼愁羲苍鸟迹而下至岐阳彼籀之徒始滥觞斯髙小竖澜遂狂吾师八法初未详冶链至隂成干刚悟性立命夀无疆遂谒金母朝紫皇授以三元明光章悯余溷浊同秕穅示以性命俾不忘字字心画纮天纲三十六炁枢雷罡七十二字拱素王星回汉流雨露香龙跳虎卧鸾鸿翔魄夺秦汉超黄唐十二小刦追赤明邺架夜色何煌煌检之白玉尺锦囊五色流苏束牙箱山卿俗书防良常王烈不识怜嵇康紫防未肯传杨郎我生何幸依大方此书此躯偕未央蕋珠人鸟长彷徉
　　吴明卿雪山氷井歌
　　饶州磁缸莹不瑕将乐块石霜砑无烦世尊诵贝叶何必玉女擥莲花左安雪山右氷井凉思习习穿帷纱殷红冽齿房陵李沈緑沁腑青门中间别有清凉宅在君四大君不识赤脚髙凌一万层辘轳直下三千尺中池之外无它润太古以还唯一色长安炙手殊可怜骄日欲夺天公权须臾火尽灰欲冷惟有寸心犹自燃与君共饱氷雪意髙枕鼓跌庄生眠
　　蕲州李先生见访之夕即僊师上升时也寻出所校定本草求叙戏赠之
