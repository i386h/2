<!-- { "loadSidebar": true } -->
　　九言
　　苦热
　　六月苦热杜门复何道科头解衣徙坐清隂边为语诸君且莫河朔饮我欲一枕上就羲皇眠凛如足踏太行万古雪怳若卧对匡庐千尺泉长安道中褦襶者谁子薫心炙手不畏天公权
　　五杂爼三首
　　五杂爼车中缨往复还辙不停不获已删六经
　　其二
　　五杂爼长信殿往复还君心变不获已咏纨扇
　　其三
　　五杂爼手中丝往复还寄所知不获已守空帏
　　三五七言
　　春泛
　　兰为檝桂为桨春波既揺裔春日仍骀荡归到横塘市欲收平林一抹苍烟上
　　秋江辞
　　风江秋风叶愁孤云阁逺屿一鴈落汀洲贪看十五焦山月防到金陵不肯收
　　一言至十言
　　题竹
　　娟娟斜日晓烟歌嶰谷泣湘川楣云室雨襟山带泉虚心受泽润素节破霜坚东南奕奕称美寒暑亭亭自鲜箨坼龙鳞蜿白昼梢排鳯尾拂青天似风前婥约霓裳舞羡雪后飘飖鹤氅僊王氏触目琅玕难比秀谢家荣庭兰玉敢争妍安得共此君一邱一壑里与尔听秋声万仭青林颠
　　两头纎纎
　　两头纎纎梭鸣机半黒半白盘中碁腷腷膊膊乌队栖磊磊落落一男儿
　　杂言五首
　　大言
　　鸟王翼覆须弥谷龙伯缗连巨鳌六九海捐波濯吾足兠率宫庳不堪宿
　　小言
　　海沙蒙蒙散鲲子标虱悬心中蓬矢檀槐接壌五千里蛮触交兵万人死
　　难言
　　愚公移山卫填溟呼日东走岱西行秦皇采药求上升傅节比义取公卿
　　易言
　　江流辞峡注清湘金沟堤旁种垂杨邯郸艳姬挑冶郎长安金多结貂珰
　　危语
　　悬度山腰铁絙靡恶风吹船入罗鬼前有窫貐后伏虺孤臣握兵内慙毁
　　回文
　　春游
　　緑草芳原平青山一带晴玉鞭骄试马珠弹惹啼莺曲奏低云度杯深贮月明促归传钥待防冶徧春城
　　别思
　　边塞断魂愁夜夜枕无梦托君思娟娟月晓留妆镜冉冉山秋入画眉弦柱鴈飞钿瑰澁劒文龙逺匣星离篇成织锦和珠泪冩恨春风江上枝
　　灵岩晩步
　　阙涧遮幽树低云薄防鸿月残生白小天逺入青空
　　闺怨
　　防力展运荷恩休绯金灿赫比王侯肥马脂车走燕幽辉光烁目溢道周翚翟孤翔偕不俦依依妾肠痛纷缪飞花逐风委波流挥泪涕咨怨深秋围带寛改倐嵗遒稀星列汉垂帘钩蝛啼哀蝉传梧楸衣寒剪澁玉指柔机鸣罢织乍灯收霏霏华露湿衾帱徽音恋君幸君留非耶是耶君思愁围香柔玉暖新禂薇藿焉足充脯羞饥往念饱谁悠悠归哉朂君思昔游
　　春游
　　碧瀬春粼粼芳洲徧緑苹摘花惊坐鸟飞絮惹游人人名
　　渡江口阻风书事
　　孔涉在兹辰风江淹旅役枫抱秋郭丹月侵衰杨白大陆云苍苍金山涛间碧游鱼石瀬响倦鸟辞张翼天髙澄清气湛然明空色山僧来何晏鸣钟防施食籍谈彼防趣言偃江门石
　　书懐
　　少小负髙适中林类偃蹇胡为国书徴王接亮非腆自厌丘樊迟冀以闾阎显慕蔺相如垂栖吴武陵逺疾雷被羣植郑兰亦摧剪冉冉耕钓年计然嗟已晩
　　归懐
　　二毛遂已侵日暮途胡广由来厯落士项领何偃仰青山简容膝一丘迟归鞅既谢豹姿将求仲长赏
　　咏落日
　　冉冉求蒙汜萧萧映桑梓朱云黯犹射空江湛转绮静闻幽禽息瞥见髙蟾起虚白林外偏垂杨素氛靡
　　春游
　　越罗敷紫陌飞燕时相偶好系木兰船春江芊眠栁
　　戍赵归思寓姓名一章
　　嗟予谢安枕朅来厯荒徼边声横赵朔代马腾秋草九塞张武军三关羽书少疲禽息故林赪鱼遵幽沼日归荒丘迟寒向戍楼早白杨兴悲风石虎横周道千秋胡敢言生平当自保将陈乞骸章田间以终老
　　晨发真定懐归有作用前体
　　震方望欲鼂烂然明银海天髙湛霜气大陆澄霞彩方欣全赵胜更惭魏多垒衰谢混俗宜飞扬雄心改伊昔蒙国书时维帝元载牧冀缺逺图家吴起深悔疲马良念归长林放麋在筹边譲羣乂勤王济真宰挂冠亦由余何求复何待
　　离合
　　承乏淄青将发有懐故人寓郡望姓字
　　唱郢同声人昌辞忽中咽昃影薄下舂日垂虞渊辙【吴】羣苕忌孤秀亡羊境纷列郎秩今再满良友将乖别【郡】金绯虽被躬余懐日飘瞥诗韵成孤赏讨论谁为竭【王】天垂碣石雨人隔燕然雪竟尔驱车行音容自兹絶【元】漾漾黄河流水声驰天末秋风吹髙原禾黍夕烟灭【美】十二属
　　归思
　　梁苑辞兎耕商丘罢猪牧狗马病未巳龙蛇年可卜世自饶虎冠吾宁蹈猴沐昼防饥猎牀昏鸡倦栖木牛羊下来否相从老空谷
　　八音
　　宫怨
　　金屋踈桐长信秋迷离屈戍片萤流石栏凝露芙蓉冷纨扇辞颷彩鳯愁丝徴肉奏明月开闲庭徙倚泪潜揩竹宫祠罢拳姬进桂櫂歌停掌伎来匏瓜防防望织女箕斗无浆酒星苦土鼔长吞弃后声氷簧自咽愁中语革故迎新如转丸故人善愁新善欢木难元是千金买不作瑚一分看
　　五行十支
　　即事有感
　　银河乙夜凉无声此时缺月摧长庚江南愁霖水弥蓟北落日金纵横是处乾坤淹汉甲何方戊巳却羌兵辛壬未见圭锡庚癸空劳素书忆长安丙相虚问喘丁傅门前马如织君不见栢梁既火复建章土木之使春相望
　　州名
　　散步郊野间即事有感
　　索处寡合并三益不我迟散步遵广隰江干饶奇致流水青宛转垂杨緑遥裔波风徐自发翛翛防凉至古墓交长衢深楸起幽意荆棘日夜生能无雍门泪兖客奏钟鼔爰居终不豫稲粱苟足谋缨弁非所冀
　　鸟名
　　闺怨【六朝体】
　　覊栖防鹄妬鸳鸯卧壁悬鹑损鹔鹴借问碧鸡天外影还入丹鳯梦中乡乌头自白君自客鴈足空素妾空房妾边比翼偏相恼君处催归可自伤轻鹣玉剪初分匹啼鹃银筯暗成行十二鸾容续股三五莺闺枉防肠颔燕峥嵘依汉日鬓鸦萧飒欲秋霜愁似三山鹏海濶精卫丸泥正茫
　　五平体
　　嵗暮有感
　　江城饶奇寒畸生防懽悰丹青辞柯条昆虫司其宫幽崖栖霜枯杨号天风沈沈氷房鱼防防川途鸿年龄时推移乾坤吾何终衰岐殊千端茫然趋余躬温篘为酡顔嗟哉须防红宁如皈无生羣忧由来空
　　五仄体
　　晩步偶述
　　海国嵗倐晩索处意不怿饭罢一鼓腹偶往若有得积雪醸野态古桧媚石色稍稍究僻迳忽忽任短屐落日堕鸟背一抹太宇碧未许大阮恸且共赐也息列烛映散帙嗒尔更閴寂曷不但饮酒短髪日可摘
　　数名
　　感懐在青州作
　　一壑违遂初谬干有司试二袠通闺籍执防聊需次三守尚书郎屏营虞吏议四迁剖符竹遂领东方骑五子散中原幽懐谁予寄六奇内惭寡儋珪焉所觊七发既未工安能令纸贵八翼衡天门畴为折其翅九辨哀屈生独洒咸阳泪十载冠恵文徘徊能无愧百折冲波间锋锷尽排坠千石俄已逾秋风发归计万分竟何补寥落身后事
　　将军名
　　即事
　　楼船出下瀬车骑屯新平坠鸢伏波道埋雪度辽营祁连饶战马蒲类恣长鲸俯仰宇宙间飞檄正纵横空懐决胜防前辙有余惊
　　宫殿名
　　拟古
　　昭昭阳春色桃李吐华光流年若飞雪曷不日鼓簧美人絶代姿行步兰椒芳赠我合欢歌报以万年觞物诚骀荡为乐殊未央
　　又
　　四无长春七情无长乐零露及朝阳浮彩须臾铄方欣朱明晷阊阖风间作恋恋千金躯畴施万年药含德以自滋逍遥于林薄
　　集句
　　懐李于鳞戏集李杜各一首
　　双珠出海底飞在白云端海月明可掇不为世人观长鲸正崔嵬为我扬波澜一朝攀龙去独宿天霜寒掩泪出故房清晨起长叹酌醴焚神鱼问言谁与餐方希炼金骨并乗双飞鸾
　　右集李
　　长啸宇宙间扬马冝同时前辈复谁继名家信有之博采世上名得失寸心知李侯有佳句突过黄初诗伊昔临淄亭痛饮真吾师佳人絶代歌行酒双逶迤掌中琥珀钟照耀瑚枝快意八九年浩荡从此辞终悲洛阳狱朱鳯日威蕤千载得鲍叔弃我忽若遗饮酣视八极嵗暮有余悲
　　右集杜
　　舍弟有投赠之作叙致酸楚余不能复续漫集杜句酬之凡十韵
　　春色生烽燧关山信月轮帝乡愁绪外梁狱上书辰社稷纒妖气生涯脱要津艰难随老母寂寞向时人年事推兄忝门庭畏客频要闻除防貐独泣向麒麟磨灭余篇翰飘零且钓缗百年歌自苦一字买堪贫耕凿安时论泥涂任此身今秋天地在懐旧益沾巾
　　自青州发明卿书有感
　　有客乗舸自忠州语不惊人死不休念我能书数字至悲君已是十年流可怜懐抱向人尽一辱泥途遂晩收跨马出郊时极目春风囘首仲宣楼
　　嘲俗子
　　乡里儿童项领成客至从嗔不出迎安得壮士掷天外吾与汝曹俱眼明
　　戏集唐句示子念
　　长安城中足年少论交岂必皆同调前门长揖后门关当面输心背面笑薄俗嗟嗟难重陈万事翻覆如浮云欲向何门靸珠履令人常忆平原君
　　彭城道中夜得上谷王中丞遗余成制锦裘不知余尚未御此服也走笔集古诗句为谢
　　朔风吹尘暗河县长夜漫漫何时旦乡里小儿狐白裘美人赠我锦绣段五陵衣马自轻肥楚人四时皆麻衣报君一语君应笑恨不相逄未嫁时
　　懐肖甫鸿胪将之留都集唐句之汉中
　　青山厯厯水悠悠一任斜阳伴客愁更把玉鞭云外指计程今日到梁州
　　其二
　　红叶青山水急流思君不见下渝州明年此夕游何处谢朓青山李白楼
　　古意集古句
　　年时二七犹未笄芙蓉如面栁如眉十五嫁为卢家妇暗开脂粉防花枝儿家夫婿多轻薄妾心无趣坐伤离红绽樱桃含白雪为君起唱长相思不知贫贱令人老慎莫冨贵忘我为
　　聫句
　　春夜顺甫子与见过
　　上苑春将尽虚堂夜未央【裳】过频先缓带欢至促飞觞【世贞】旧侣仍兰署新诗自柏梁【中行】羣猜吾敢惜万事尔俱忘【裳】近眼难禁醉看人且鬭狂【世贞】哀弦任楚袖短笛据胡牀【中行】传菜青浮甲调酥玉缕妆愽喧枭扼雉琴语鳯酧凰【世贞】惨淡梁园月絪緼汉殿香【裳】且饶宫漏永骑马破苍茫【世贞】



　　弇州四部稿巻五十三
　　钦定四库全书
　　弇州四部稿巻五十四
　　明　王世贞　撰
　　诗部
　　词九十三首
　　望江南【梦故乡作】
　　无个事湘枕睡初酣青织晚潮萦似带碧攅春树小于簪遮莫是江南
　　又【即事】
　　歌起处斜日半江红柔緑篙添梅子雨淡黄衫耐藕丝风家在五湖东
　　又【思家】
　　囘首处薄业太湖干半艇春洲芦笋緑一楼风雨杏花寒此景放谁看
　　又【书所见】
　　春睡足钗玉自欹斜立傍镜台还胍胍枕防纎甲印桃花来试雨前茶
　　又【病后戏作】
　　闲嘱病慎莫忌多才夜雨松它温锦带霜天负我软金杯怕汝又安排
　　又【有感】
　　无限事断送在长安只见前人前事好后人谁道后人难青史不胜寒
　　又【晚步】
　　随意步芒屦破苍苔半壁雨收残日去满江风送晩潮来此景亦悠哉
　　如梦令【秋思】
　　残月碧梧金井屈戍绣霜初冷徙倚不成眠红泪一双珠迸孤影孤影长自伴人宵永
　　又【偶题】
　　韦杜去天尺五日炙锦蔫红腐占尽洛阳春不放东君做主何处何处归梦一蓑烟雨
　　又【感懐】
　　刚是子规催去又被鹧鸪留住行不得哥哥烟雨江南何处难据难据央个醉乡为主
