<!-- { "loadSidebar": true } -->
　　惟古先生无上法言悯众为卑超万为尊我祖文宣师资元因机现用派别流奔迷者相讐悟则一源我仪图之在三谊存元之秘谁欤抉焉东华震器云房仍孙吕创大还混迹乾坤刘辞贵卿不婴嫁婚是皆入室夫岂窥藩黙开重阳遂探化原匪禅而禅髙研道园法子法从上为喆昆七叶金莲怳涌朝暾畴萃一图如百宝盆悟大防同辟不二门玉局侍臣遥种慧根用彼昭昭啓余昏昏何以酬之至仁无恩
　　应襄王教题木石居
　　逺游不御黼衮不加有桷不刻有阶不华坐倚磐石行倚乔柯其去野人能复几何一闻善言沛若江河慕彼侧微削此巍峩仁逺乎哉欲之即至舜何人哉为之即是
　　应襄王教题观囿榭
　　阳春被天冠此王圻吾王不游民何以怡循览灵囿亦有灵台灌木崇霄祥卉覆阶白云英英黄鸟喈喈育物对时靡悰不谐陋彼田齐周文是仪
　　张伯子五十夀言
　　昔在世皇肃外台纲谁其荩臣乃有二张等彼二荀叔慈慈明慈明内润智以仁藏积厚而钟伯子发祥惟我伯子隽声英英立破万巻躏百氏场吐为艺文陆离洗洋中权所指锋孰敢当薄游贤关如锥处囊天恡抟扶畴适雄飞敛尔壮心杜尔德机不顺以施日胜而肥懐珠川媚蕴玉山辉君曰宁尔容彭所希黄金为饵同类为妃骖虬御鸾翺翔九围人有恒言五十知非君知其非大雄是皈离照中天万燐息煇谁缚谁解何顺何违六辔在御惟汝指麾不慕独觉宁希小乗不贪转轮何况小荣着为微言撇捩纵横荡乎漆园又似浄名其子和之玉振金声独立须弥頫挹太清怒马脂车如袭百蝇封人之祝如一蝇鸣我有半偈乃驻君听四十九年无法可称杜口毘邪息心化城大家团栾共证无生
　　石禅斋诗
　　友人卓徴甫作髙斋曰石禅居士欲辇天目山柴煆此石作灰不若以数语解之
　　以禅呼石石不防头指石为禅禅笑不休禅亦强名况石赘疣石在汝臆滞汝西防曷不椎碎置之东流自在无碍荡荡悠悠汝既坚顽如石水投取指譬月求劔刻舟石言则妖我何哓哓飞霰洪罏才防即消
　　中泠馆诗
　　天一之精滙为天潢播于人间洵广且长九曲曰河九派曰江止水之潘中泠最良武昌王孙凿井其城濯彼心魄导之清澄爰防崇馆爰饰嘉名何必金山始为中泠惟此中泠与阿耨水长安帝城乃有二异时无万回且鲜太尉沈冥其中曷识真味
　　五言古
　　二友篇
　　吾取友于天下李于鳞以文字实伯仲焉杨仲芳之以节义相切劘亦庶几也不幸中道弃我今者頼天之灵元驭防我于雕虫而进之太上刮濯而就之我友也实我兄也敬美匡我保我我弟也实我友也元驭尚矣收敬美于出处之后夫谁能以僣讥我
　　王宗伯锡爵
　　太原吾闬彦弱小负灵植三馆抗清标八座回正色步武鼎铉间弃之如遗迹荣名冠寰宇紟绅所趋翼望望若将凂空空类无识五十孺子慕扳哀变原栢伊余麻中蒲谬充他山石晩途乍折节感此三不惑芰荷良可依薇蕨足充食荆玉竟夕辉恐为世工得
　　吾弟学宪世懋
　　吾弟一世才孝友复天性感慨家难余需徐傲时聘兴文良鬰跂流翰亦彪炳熟复循吏篇所莅必响应人诵关西学家传豫章政一戢秾艳规夷然遂无竞稍阑坟素业颇寄农圃兴所患余有身衰来遂为病起色待尔发肉枯宁天幸窃从毛君教相将访真境
　　重纪五子篇
　　余昔为五子篇则济南李攀龙呉兴徐中行南海梁有誉武昌吴国伦广陵宗臣其人也已而其友稍益则为后五子篇豫章余曰徳歙汪道昆蒲圻魏裳铜梁张佳汝宁张九一其人也盖三十年而同矍圃之观去已半矣今其存者位虽有显塞而名业俱畅志行无变盖然欣然之感一时集焉故为五章以追志之
　　汪司马道昆
　　司马诚国器豁落不庸庸兼济文武资南北倚折冲爱弟若一身怜才见春风五十佐元枢犹在塞与通髙卧黄山表健笔吐如虹珠玑走荒裔金石耀幽宫如发汲郡藏孰当檀左锋自余友太原涊然畏雕虫济南贵叶玉物论时不同所以千秋叶唾手归宗工
　　吴防政国伦
　　昔我先司马列棘遴楚士于时独明卿裒然拔其萃拓落厌时趣纵横富篇制已窥正始格复探作者意失鹄必反求贯革有余锐颇余东方谑不作公孙媚吏道亦自工时违巧相避二始稍见收三斥竟成踬桃李倾骄日幽兰自憔悴开径樊口田卖文成活计却问诸少年畴能一兼诣
　　余宪副曰德
　　德甫宦不达衔饥卧西山散髪听樵歌轻舠弄潺湲宁无临川屐不踏城市间举世称髙节吾独叹微言昔闻双井徒竭蹶趋险艰旦夕费雕锼不救岩石顽解曽一决之浊流遂泛澜左蠡稍自清匡庐出孱顔遂令洪都瑟疏越表三叹正始岂必多滥觞良亦难
　　张御史大夫佳
　　岷峨孕才秀铜梁嗣临卭昔托艺苑盟均年如弟兄岂无竹林隽坦陀让山公处则若渊停沛则九有丰五领开府节三奏保障功谈笑杯俎间立除肘腋凶既表文士用复解书生穷追锋一召入立拜留侯封黔黎既羶恱翰管亦景从而我独何为亹亹称赤松
　　张中丞九一
　　胎簮昔中折桐栢亦涓涓张生一振之矫矫遂无前平原称盗骊霜夜拭龙渊昔与宗生角推锋互瑕坚一矢银潢漏再矢月脇穿隽声绛灌耳沦落二十年晚途始见收改服事戎旃密饵间阏氏飞书降右贤山甫城朔方吉甫颂其贤自非如椽笔畴能勒燕然
　　末五子篇
　　余老矣蜗处一穴不能复出友天下士而乃有五子者俨然而以文事交于我则余有深寄焉自此余不复操觚管矣夫汝师者向固及之然而未竟厥诣也是以不妨重出云
　　赵太史用贤
　　天地有完气汝师乃钟之苦心为人纲九鼎系一丝杜门从耕牧欿然不矜持顺风礼空同再拜称天师【谓昙阳子也】偃仰思立言余工犹下帷百子杂毫端弭节为我驰窃窥中兴象在起八代衰
　　李防政维祯
　　本宁名家后况复产郢里髙倡白雪言谁能不披靡弱冠白虎帷授简平津邸绛灌中自疑袁伏能无诋迁地迩长沙移官逾二始一秉西京铎洋洋复盈耳赐环夫岂难懐璧不吾以
　　屠仪部隆
　　屠郎天下才著作日不休如叩海人居一劵万金酬错落多夜光鱼目非所忧仰窥二都阈怳与六代防麈尾有真铨清言凌素秋芥彼区中士释我薄书邮割荣差为力挫名方乃优
　　魏博士允中
　　昔余防天雄毫翰殊寂寞懋权起诸生朗若鸡羣鹤甫荐博士言遽申风雅托歌鹿冠神京仪鹓瑞阿阁逶迤霄汉表犹能念丘壑片语垂光景千秋纵挥霍季君何沈沈长君正谔谔
　　胡先辈应麟
　　胡郎天挺豪弱龄富篇咏突窥济南室摆脱信阳境髙岭秀繁条何所不辉映顺风扬妙音畴能不倾听沈思穷正变广心饶比兴牛耳终自归蛾眉竟谁并已覩千仭翔徒劳众口竞
　　四十咏
　　诸贤操觚而与余交逺者垂三纪迩者将十年不必一一同调而臭味则畧等矣屈指得四十人人各数语以志区区大约徳均以年才均以行非有所轩轾也
　　皇甫佥事汸
　　安定饶世业八龙得其半叔氏独挺出兴辞恣璀璨齐梁大篇错钱刘小言冠时嗟安仁拙终籍长卿翫岿然鲁灵光拉逻非所叹
　　莫方伯如忠
　　俯仰子墨林所覩无长者莫公岂不文宛若田父社有抱不自璧虽完讵为瓦饥来翫清泌衡门亦潇洒时藻汰欲空居然余大雅
　　许长史才
　　殿卿若春风所拂无不柔酒德日頽然禅语聊厌酬耕我讙隂田爱此鹊湖幽楚璞不自贵良工琢为璆取友何必多一李成千秋
　　周山人天球
　　硕果寒不食词林见前辈典刑足御俗文彩亦被世一工临池业碑板光四裔义取无虚月笔耕尽良嵗却顾迂叟谋寂寞身后事
　　沈山人明臣
　　嘉则少负竒从事车骑幕侠气贯秋旻藻词丽朝雘千人废喑呜百氏从挥霍屠子一代盟朱生九原诺族贵文亦就是以不落莫
　　王太史祖嫡
　　太史瑚琏姿葆真铲光相与余一谈秇潇洒神俱王倾盖岂必深慨焉成辨谤蕴籍叔度流纵横东京上疏草就磨灭苦心将谁向
　　刘佥事凤
　　西京祀以逺浸淫成六季杨马虽沈沦余波尚绮丽子威负竒者冥搜复傍缀遂令一代业灿若云锦制所虞白凤凰飘瞥毫端逝
　　张先辈凤翼
　　伯起初艺成白晳美少年一芬墨池藻众工归我妍薄防燕昭台兴尽剡溪船自谓千秋业不假公车传晨着潜夫论夕奏钟期弦
　　朱王孙多
　　天潢无浊流洪都饶国琛宗良虽晩成力窥作者林穷搜自冥合有造必苦心飞书渐寂蔑神交岂在今垂当忘言际聊以表知音
　　顾山人孟林
　　至人不皮相文士不灭迹山甫一荒伧而乃癯山泽虽谢伯鸾舂尚输柴桑获日暮负薪归商歌中金石犹有身后名时时一沾臆
　　殷进士都
　　无美攻六艺乃在丱角时濩落四十年识者亦为疑侠气标肺腑壮心见须弥跌宕词翰林煜煜吐色丝异时平津拜不言公车迟
　　穆考功文熈
　　穆君义侠人强被名教用有才思挽俗信已必违众幡然悟此身实为千秋重力鞭北地足兾追少陵鞚千里在毫髪逊心敢忘讽
　　刘先辈黄裳
　　诸贤世皇朝重庆冠时选俊鹗抟谏垣彩骝躏文苑余志属象贤凤毛何宛宛赋海几虚谈天类邹衍襜防故未报托寄良非浅
　　张太学献翼
　　吾怜张幼于天才尤卓絶十六防龙门【谓文氏也】遂富长者辙结客聊自媮治生非所屑诗登上卿席名缀下士列畴不和朱弦谁欤赏白雪
　　王太学穉登
　　百谷命世才兴文自绮嵗既饶江氏锦时新许公制欵段羣蹀躞骅骝瞥先逝月旦揺吻间风烟染毫际讵学空门子无诤入三昧
　　王山人叔承
　　词苑足肤立王郎独竒骨有吐必匠心徃徃自天发以此振侠声所友必贤杰贵者虽自贵视之同毛髪一醉即陶然相将向超忽
　　周选部禴
　　周生应公车故多天人畧骀荡一世名匠心成述作上书欲有陈雅非绛灌乐鼓雪停楚云秇兰芬丛薄毋听渔父谈清时宁濩落
　　沈尚玺思孝
　　百年一罗生弱丝系九鼎继者四五人纯甫尤耿耿出日瘴雾披清霜毒炎冷赐环岂不荣栖迟还定省三复行戍篇令人贵五岭
　　魏考功允贞
　　考功昔在台属当鼎革际再疏轻逆鳞必取第一义旋返长沙谪小寛绛灌议东省一冰壶清光铄羣媚穆如新诗来知君不遐弃
　　喻杭州均
　　邦相强项人焉能事言路流落湘楚间深衷托骚赋循吏足自寛文苑雅相慕登我弇山堂握手遂成故嫫母犹在宫毋使蛾眉妬
　　邹黄州迪光
　　吾爱邹齐安才行一何姣有造必开先微言穷窈眇春至赤壁青霜落大江小人云江山助所得殊不少却笑眉山公晩来未了了
　　佘明府翔
　　陶令谢彭泽佘令辞全椒俱言以酒废无乃为折腰陶影不出山佘迹不入里当其傀俄时千载如一轨新诗亦自佳能谐世人耳
　　张将军元凯
　　时平介胄间风雅亦一诣我怜张将军摆脱谢流辈傍采元嘉风不踏防昌地卷白气若麤杀青心自细试问锦鹔鹴已从酒家质
　　张京兆鸣凤
　　羽王拙宦人沈精托文秇颇修邺下言突过景龙际沾沾意自伐汲汲取相媚十载七徙官青衫转成敝徒令五彩翰零落偏荒裔
　　邢侍御侗
　　齐风故防志子愿乃温然书探防稽室文匠东京前抗志凌九霄降体纳百川伊余安时汰君子衷所怜遘若饮醇醪暌若思婵娟
　　邹吏部观光
