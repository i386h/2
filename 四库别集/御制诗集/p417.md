<!-- { "loadSidebar": true } -->
　　五日天中节江心盛事传谁知天寳代竟降上清仙入户三朝秘开鑪万象全已看光突玉那借体摩旃祷可云立致悬疑月乍圎四防犹幻拟百链岂徒然借问秦皇寳何如韩相贤惟祈雨旸若真瑞胜竒编
　　晓
　　昒昕朗东北【夏至昼防长日出东北入西北】旦气霭晴鲜露重如白雨云徂净碧天祭仪钦视祝【祭之前日于中和殿视祝文】部职细抡贤【新进士分部学习于部务颇有益今年选派特多复令列名引见视其人相宜者试以繁剧户部派九人刑部派十四人余则四部籖派分用】二麦登场宜旸慰意悬
　　题米友仁山水
　　重重邱壑锁云烟家法分明是老颠审视浑沦中有迹书如羲献合应然
　　夏至
　　北郊礼成述事
　　就隂圻国北因下事
　　方丘夏日适逢至乐音雅用柔碧宵曦影吐
　　黄幄露华浮嵗嵗躬承
　　祀安贞永沐
　　庥
　　溪亭对雨【五月十九日】
　　骤雨东北来一片空罗委午热适觉歊正赖炎威洗溪声防合相上下连天水须防云脚卷夕阳霞绮篝车登场时宜旸实欣此
　　长夏江寺歌题李唐画
　　书画博古清河张长夏江寺收李唐珍弆姓氏志以详前有髙宗御题煌后有与懃【赵】之印章嗟哉尤物阅沧桑题印失去如亡羊遗欵识弗存河阳虽然真伪盖有常刻舟求劒寜良方试看雄浑谁能当洪钟大镛奏明堂繁弦急管胥声藏后人籖贉误褫江村义逊江寺长【是图旧题籖曰长夏江村】细观其境吾见甞分明开化枕钱塘背峙月轮峯可望面襟江水之洋洋往来江上织舟航搬柴运米趂市忙孰非生计谋自蘉镇潮塔原九级翔七层而止始绍兴【叶】圗中纪实七层昻其右五云山逺扬云栖【寺名】云间辨渺茫其左妙因【山名】与育王【山名】如揖如拱如堂皇田犹八卦龙山冈以今证古迹益彰展圗恍重巡呉杭
　　咏古玉璧
　　无玉之英有玉精千年谁氏伴佳城土华血浸相蔚缛抚古还殷吊古情
　　赋得上水石【有序　得非字五言八韵试内廷翰林题】
　　湖石一巻髙可盈尺上正平而下峭削具竒峰势玲珑皱透洼如窍如承以瓷盆汲清泉浸之水气潜引由跗及巅津润若沃故得上水之名矣夫虚而能受巽而能升自下上上有相须之义焉即小喻大可也因赋以示意若夫幽花细卉襍植孔穴间聊假以成文章所重固在彼不在此
　　玲珑湖石伙上【上声】水却称稀造物无不有支机是也非器虽匪圭璧品合拟珠玑岂必能神化应縁引气防足承波防滟顶植卉芳菲爱看通身润疑含细雨霏李家论颠倒【李康运命论以水投石莫之受也以石投水莫之拒也】刘氏语依韦【刘幽求传忠以成谋用若投水】设以方为政吾心知所归
　　题汉玉小璧
　　肉惟好之半制不中考工弗蒲亦弗糓螭龙蟠云中忽隠忽复现蒸栗蔚容容作者具深义簪绂非所崇食清游乎浊和光混俗同所以阅沧桑堪称黄石公
　　题箑头古画六事
　　緑蕉翠竹文石傍萧影清飔相蓊郁气求声应得良朋一般都是虚心物千竿或以拟君子七处徴之闻古佛伊人写出付清风两弗居焉概与拂
　　右张寜蕉竹双清
　　聚头贡髙丽效为始成永【见天禄识余】名流挥翰墨率留佳迹整秋亭对飞瀑清絶非人境石田之所为托意殊堪省嵗嵗避暑庄此趣恒亲领
　　右沈周秋亭对瀑
　　设色看来若无色云湖【陶成号云湖仙人】妙处孰堪齐良禽通体含香气信可云能择木栖
　　右陶成梅花翠羽
　　驴背溪桥过野湾锦囊随后负奴蛮不知诗思李乎郑最爱画情荆与关巧拙何须论迟速推敲还觉失髙闲解元既以六如号四句金刚偈可闲
　　右唐寅溪桥诗思
　　王阳按辔返王尊叱驭过插天峻岭髙嵯峨九折之阪临溪河筞蹇者谁意如何二王愿孰居不进不退似于中途且揣摩画家示人应有寓汝自决耳犹豫弗定空复成蹉跎
　　右沈颢危崖古道
　　结屋乔林下虚檐古帙披翻篇风代手照字月当眉或是欧阳赋不然宋玉词清光入飒影故与弄参差
　　右沈恒秋林书屋
　　夜雨朝晴【五月廿一日】
　　夜雨润大田朝晴熟二麦二麦已登场持穗工正廹积崇如墉农夫忙少隙祈更三日晴入仓始称得晴雨适如愿十求艰一获今嵗或庶防敬慰手加额
　　夏日讨源书屋
　　阅日敬咨
　　安溪斋晓退餐扆箴理政务陛见引朝官宿雨过余润夏风爽不寒昆明湖上景防暇驾言观
　　题望蟾阁
　　一径石桥通崇台迥据中四时延座景八面纳窓风霄暎漪光碧波含倒影红隔湖飞睇者望此作蟾宫
　　昆明湖泛舟
　　六棹澄虚【舫名】岸边崇台陟降便登船底知雨后昆明好天水风凉上下鲜
　　蓄眼云山影荡摇玉峯塔矗翠林标榜人拽使樯竿倒却为长隄过栁桥【桥上有亭】
　　荷渚从来拟若耶叶全出水未开花兰舟遅日重言泛六月春光看浦霞
　　湖西南角低成迥积土为山上有堂气爽风轻日未午乗闲揽景重【去声】维航
　　睇佳榭
　　假山不迥亦巅崖敞榭因之小筑斋以弗频来来畅意于焉纵眺眺开懐入风松韵凉延座过雨隄痕水涨涯俯睇含胎荷未放耐看原是此时佳
　　畅观堂
　　回廊曲转处向北有书堂逺揖山峭蒨近披湖渺茫诗聊説情性圗以阅耕桑【是堂北对耕织圗】便是畅观所敬勤敢暂忘
　　懐新书屋
　　岩斋逾月未攀跻稻剡鳞塍緑已齐欲识今来惬心处泉明句里露端
　　泛舟至石舫登陆游万夀山诸胜
　　昆明湖漭沆舟行圗近逸片刻至石舫虽止谁或尼济胜还揽胜山色清而谧肩舆薄言登造顶亦何必夏节风日炎仆人白汗出
　　借秋楼口号
　　山半有楼名颇竒借秋两字勒檐楣情知不久秋将到忙底何须更借为
　　留佳亭
　　崥崹小平处虚亭恰宜此寜在搆筑多得景斯为美背峙万夀山林光正如洗面临昆明湖波容复浩弥适来引佳兴亦半留于彼
　　圎朗斋
　　一片湖光呈面前开匳似镜朗而圎偶来凭照拟自问方寸如斯然不然
　　禽言
　　刚刀割麦刚刀割麦一日不闲十石乃获
　　趂晴莫俟毋得晏起持穗虽完更须砻米
　　老扈老扈催收休误隆古以来已知其故
　　黄公望云松溪屋用张翥题句韵
　　松似髙人恣偃仰云如流水自沄溶搆斋正对平溪净影落岧嶤峙背峯
　　箑头仿文嘉莲藕净因圗仍叠旧题句韵
　　既是青莲种发生那借泉花开实同结藕壮叶恒鲜拟性色非色摹形然不然粗观原有质静想本无縁
　　沈周溪桥访友
　　叠树茏防山岌峩幽人家在白云窠不因世外烟霞契谁复溪桥筞杖过
　　咏汉玉糓璧
　　阅土中还阅世间缛文绣出绛华斑嗟哉可欲有如此张释之言那得删
　　夜雨【五月廿七日】
　　炎炽午歊然蒸云西北天轰鸣列缺鼓怒落谷帘泉乍觉衾凉切失听漏响传麦收应已定欹枕略心悬
　　晓晴
　　便雨审何妨即晴终觉好禾苗喜滋润麦粒益坚老较量过农夫忧勤固吾道防笔志心慰爽拂松轩晓
　　题周砥沈周山水合巻
　　西涧龙嵓不逺涂偶过瞻眺遂成圗【见周砥自识语】寻常只道工诗客谁识多能若此夫
　　右周砥荆溪圗
　　老笔得神已去情望山亭子俯溪清铜官设与荆溪较一例难为弟及兄【见沈周自识语】
　　右沈周铜官圗
　　名流评识墨华香珎弆当年道姓黄此日不知更防氏笑他赏鉴落空忙
　　右合题巻首
　　收麦
　　自春徂夏仲甘膏霑麦垅逮兹登场时旸惬心孔实坚复实栗获毕纳筐笼街头贱麫价仓内余籽种农报收十分此言寜怂慂【农人于收成率不肯满言此亦不知苗硕之意至今嵗京兆报麦收十分则实不止十分矣】卅年始一遇诚慰还诚恐五字当名书公旦例堪踵
　　夜雨【六月初三日】
　　傍晚泄云起入宵急飞风如送优泽雷复助灵威气飒炎全避声繁漏似稀已知收麦定更喜沃禾肥蕉叶鸣清响镫花引静机迩来旸雨若此后愿无违
　　西直门外作
　　夜雨优霏傍晓晴视朝有事返宫城石街廿里轻舆度喜不沾泥野气清
　　麦粒收完已入仓髙堆麦草尚余场黍禾近逺青苗蔚遇此何修敬不遑
　　题镜清斋
　　北液言游路小纡书斋潇落枕隄隅更临池水堂之砌真似镜清有若无纵不鱼鸢趣堪会亦饶荷芰画何殊收来香露宜烹茗片刻聊云适静娱
　　罨画轩
　　碧天云敛霁光披滴滴明珠缀栁丝宿雨初收晓烟泮米家画法正如斯
　　枕峦亭
　　湖石山虽假嵗久亦成真有松抱石胎有泉带山唇笠亭枕翠峦若翼迥出尘萝烟荔露间散歩怡心神奚必避暑庄云山与比伦【四面云山亭子为山庄最髙处每登必有诗】
　　戯题焙茶坞
　　虽曰焙茶岂焙茶【凡摘荈芽必焙之而后成茶此南方事亦惟南人始能之北方无茶树安得有焙茶事无过取其名髙耳】北方安得有新芽浙中贡茗斯恒至荷露烹成倍静嘉
　　韵琴斋
　　阶下引溪水雨后声益壮不鼓而自鸣猿鹤双清【近世琴谱中有猿鹤双清之曲】畅泠泠溶溶间宜听复宜望石即钟期同泉可伯牙况亦弗言知音此意实髙旷
　　抱素书屋
　　处处有书屋率顔抱素名讵惟玩佳语縁是惬恒情雨后松隂飒风前花气清耽幽亦成累得句命舆行
　　画舫斋
　　弄舫原宜九夏时今朝邂逅乃于斯霁天雨过景犹润涨水波摇画恰披荷是徐熙饶有馥斋如张丑竟无疑帧中雅合留题句喜得懋勤砚匣随
　　镜香室
　　镜里为观镜里嗅眼根鼻观【去声】两相忘多心经试参无字何物于斯称色香
　　古柯庭
　　古柯发叶迟虽遅隂亦有恰比君子徳让前每居后栉緑云闾风来飒然受披凉歩闲庭静会趣堪剖凡木与艳花岂得如柯久
　　养心殿对雨【六月初四日】
　　夜雨喜朝晴气净郊外道麦收禾正长【上声】再霈觉益好广殿暑不侵傍晚族云浩防磹挟雷鼓立霔三峡倒顿挫复淋漓八音繁会巧优渥符时行宜农惬心祷
　　赵雍三马圗
　　古树平芜宜坰牧嘶风顾影态都闲锦鞍玉勒浑无借始识传神阿堵间
　　憩承光殿
　　清晓视朝蒇礼文复欣霁景散徂云更衣路便兹流憩批牍时勤毕处【上声】分栢露润从仰处【去声】浥荷风香自俯中闻崇台讵止无烦暑兴亦因之迥不羣
　　自长河泛舟至万寿山襍咏八首
　　髙梁【桥名为往来通衢久未葺治命将作易而新之于桥东西作重坝障水以利甃筑复于坝外架便桥济行人】嵗久事重修戽水横隄筑两头今日倚虹权不到【倚虹堂在髙梁桥北其西门临河泛舟每自门外始桥既撤即非跸路所经遂循河南岸西行至乐善园前始登舟】更从西始放轻舟
　　长河过雨涨潺湲防转忽临乐善园前度入游兹可罢于凡从简厌其繁
　　一水溯洄隄两边接隄陆垅复溪田麦收黍稻均芃茂慰矣因之倍惕然
　　广源牐限水髙低有事更【平声】船更【去声】向西万理若斯总殊致庄生齐物盖难齐
　　道院禅宫郁相望前朝剏属椓人为城狐窃势有如此安得朱家社不移
