<!-- { "loadSidebar": true } -->
　　第七卷右军书多神妙都下帖当今人物然而艰疾若此令人短气慨览今昔末运所乗贤俊并坠致足摧感黄伯思谓初月至前从洛帖皆伪毫髪惝怳间非吾识所能辨也皇象帖杨用脩谓勿勿非勿三也系石笔误然此三字甚明恐是三思之三因促还皇象草故止之勿三耳承足下还来帖后有释智永字流放无一笔铁门限法或云是智永临右军书亦非也帖尾谨此代申不具非晋人尺牍语是永自作无疑自慰毒热二帖云唐文皇临本当别有据小园子帖米谓大令书似也右军父子俱在神品安得不交有结法岂因展笔小纵便尔致疑当由内擫之言误之耳七十帖防目汶岭又复谆谆必欲果此一段竒事然自谓年垂耳顺作书后不久当遂之岱矣不唯西防未果汶岭即岷岭用古字杨用脩辨之甚详
　　第八巻昔人谓死罪帖足下各如常帖为非右军书蒸湿帖大令代父书吾皆不能辨然淡闷干呕咸古字须右军乃解作此蒸湿帖固一二大令风又焉知非乃公偶为之耶凝操徽涣咸有家学何据定为阿敬代笔也不去人间而欲求方外此或速是际竟语慨然慨然第九巻大令书神情散朗姿态超逸有御风飱霞之气令人作天际真人想一时羊中散軰相推尊之光艳腾踔防掩乃公梁唐二帝拟之河朔少年又辱之饿要而论之殆文武之政耳巻中奉对帖是郗家离婚后语雅非敬懐不能作宋司空识遂累大雅度帖翩翩敬笔第帖辞曰仁祖欲请为军司谢仁祖卒时敬方十三不应便及时事长睿辨之极当但结法不类右军恐方回书耳薄冷益部二帖颠米辨为欧阳率更其险劲率更手也知非六朝后尺牍语何长睿书絶不及米持论往往胜之者米以法黄以事差覈耳
　　第十卷大令书吾当托桓江州疾不退至分张帖元章诸君子谓为长史藏真赝迹吾不解书不能辨第谓长史藏真去此尚三舍耳合观伯英草与此结搆同恐是大令创草黄长睿所论崇虚观建自宋明帝泰始四年以此证书之譌亦得之然书笔鬰劲遒发纵出自余子譬啖恒山紫花梨亦以为快也大令似不分右军吾不知之习右军者自虞永兴禇河南后不能得一笔大令笔往往落李北海米南宫赵吴兴及迩时祝京兆手腕指间当自有神物司之敬安能强哉
　　淳化阁帖后
　　今人类多称淳化阁帖不知往时唯两府拜日方被此赐元祐中亲贤宅诸王仅搨百本遗人然雅已不逮旧至靖康朝遂掷敌手即无论潭绛泉汝大观戯鱼旧迹亦自不知矣包叅军此帖虽木本然纸墨古色隠隠指睫间而波磔督防之际无毫发遗恨唯第五巻阙智果何氏等十一帖今泉石亦少此而宋刻乌镇福清三山殿司皆枣木又云有脱落是未可知也黄长睿书家董狐余犹恠其不究极八法而徒区区于出处真赝叅军具腕中眼者毋亦得其意于骊黄牝牡之外哉
　　淳化残帖
　　李鸿胪藏阁帖第九巻真奚氏墨澄心纸淳化搨赐两府者汪端明所谓墨黒甚于漆字丰穰有神采李庄简谓初用廷珪墨则色浓又初板完好无银锭纹攷之皆合又此卷唯益部耆旧薄冷二帖为欧阳率更之误余皆大令笔也吉光片羽购者千金鸿胪其善有之不减得吴兴白练裙矣
　　大观太清楼帖
　　大观太清楼帖徽宗时以阁帖燬于火复取真迹摹勒上石而益以秘阁续刻及贞观十七帖孙过庭书谱总二十二卷褾题巻尾皆蔡京笔或以为刘焘无言非也摹搨精妙不减淳化阁帖而世少传者徽宗故秘爱之不久有靖康之变而时又无它刻以故视阁帖为尤贵重甲戌秋八月余以俸缗四十五千得之长安市乃故太傅朱忠僖家藏物然仅巻之二四五八十耳明年复以十六千得第七巻为右军书于吴中而缺首数行其他巻及续刻尚杳然也搨法精甚字画稍肥而锋势飞动神采射人若淳化之亲贤宅二王府帖绍兴太学淳熙脩内皆出其下余故识而藏之倘日力未尽尚可希延津之合也
　　绛帖
　　此帖吴中黄勉之以十二千得之于市人割去巻尾却以泉帖淳化云云装后勉之子淳父始辨其为绛帖仍割去尾装而属文夀承籖题其首后得五十千质之华礼部叔阳归逾三嵗复得三十千始真为华氏物而叔阳病甚寄余郧中为别按绛帖凡十二卷其首巻仓颉夏禹至秦汉人而止今颇与之合而二巻之帝王自章帝以至于唐髙宗五巻自梁王筠以至薄绍之皆缺右军迹亦失三之一其治头方据东观余论知其为真綘也岂绛帖不完之本好事者姑取其褾改作十巻以希重息耶抑别有选本耶第其石刻之精与纸墨之古不在生平所见淳化阁本下而徧攷宋帖无此改损本恐非绛不能当也昔人以绛为淳化嫡子太清楼为介弟今吾一嵗而俱得其十之六七以比于吉光之片羽则具体矣然淳父吾故人叔阳吾婿方壮不二年而失之而况兹帖之阅人若传舍又安必其长为我有也
　　汝帖
　　淳化阁帖出而其子裔最良者为大观为潭绛戱鱼堂脩内司而其最下者为汝盖王宷辅道守汝州因徧搜诸碑帖篆分草而节取之自皇颉夏禹以至钱忠懿郭忠恕得十二卷其所留淳化亦不过十之一二自以为甚博而綦精而不知其所得者多虎贲重儓之类耳且自以险急偏倾之势发之石理麄而刻工拙所谓鲍老当塲郎当舞袖者耶第其刻在汝大类社之樗以不材而获全今尚可搨也昔人谓为黄长睿所掊击不直一钱噫令无长睿亦能与潭绛争价耶
　　东书堂帖
　　东书堂帖者周宪王为世子时手摹上石大约以淳化为主而秘阁续帖亦时有删取至宋太宗以后蘓黄米蔡诸家胜国虞赵鲜于之迹皆与焉刻成亦曽进御宪王临池之力甚精惜其天资少逊以故粉泽有余肤理不足又似徐偃王前仰后俯仅尔肉立此帖盖摹笔至使古人之迹屈而从手耳其于兰亭亦然盖双钩廓填始可免此病也
　　寳贤堂集古法帖
　　寳贤堂帖自晋靖王为世子时刻者大约以阁帖绛帖大观寳晋为主而益以邸中所藏宋元及明人墨迹墓勒上石于行欵次第颇不俗第石理既粗而摹刻搨三手俱不称以此在诸帖下耳当孝庙时甞进御人主右文亲为手书褒美之其所自叙颇夸诩其墨迹之盛而所见寥寥乃尔视今权相缇帅家蓄殊不能百一也余往嵗为晋臬邂逅中贵人问古刻真迹今无一存者不知何繇失之为一慨叹而已
　　真赏斋帖
　　真赏斋帖三卷第一巻为钟太傅荐季直表初在相城沈啓南所李贞伯吴原博俱定为真迹后归华氏第唐以来落何人手不入天府及窦臮赋述肩吾懐瓘品断中又巻首有米芾印芾自言生平覩真迹自晋而止无汉魏者寳章待访诸録亦不言太傅此为妄益无疑结体虽与宣示墓田少异余甞评之小法十六楷法十四要非二王以下人手第二巻右军袁生帖妙甚徽宗时进御者第三卷唐人摹王方庆进先世书凡二十八人其存者仅此内右军二帖有篆籀分法黯淡古雅出蹊径之外余帖虽有刚柔擫磔之异种种可翫沈启南甞从华氏乞得令文徴仲双钩复刻停云馆中此华氏本也摹本既精搨法亦佳为尔时法书墨本第一留山房中归耕作劳假以散力
　　庐山陈氏甲秀堂帖
　　甲秀堂帖五巻近忽盛行想是摸刻杂本为之耳然真刻颇淳雅可爱蔡中郎九疑山碑虽见宣和书谱而行笔絶类开元孝经陈思王诗及鹞雀赋亦然黄伯思辨其为李懐琳赝作极可据也唯眉山豫章襄阳诸尺牍奕奕有姿态耳
　　文氏停云馆帖十防
　　第一巻晋唐小楷自右军黄庭至子敬洛神虽极摹搨之工然不离文氏故步虞永兴破邪论序规仿曹娥神明不足耳余甞见此论大抵沙门攻傅太史奕语也率更心经陀罗尼咒虽用笔甚劲而结法小圆似不类碑石存者隂符经真草两帖俱有小法顔鲁公麻姑坛不如旧本拙而存古意欧阳永叔谓鲁公无此笔非也此正是东方朔家庙碑缩小法耳度人防命经譬如铜雀遗瓦令人寳爱古人不可及岂唯翰墨而已耶
　　第二巻唐人双钩王方庆所进真迹后有岳珂张雨沈周王鏊文徴明防右军二帖无上神品大令光禄并余迹纵横妙境虽再经摹勒回睫一阅诸迹丧气间与家弟临池怅手腕之拙輙自解曰蓝田佳璧尽矣安能作烟华色耶李懐琳伪为叔夜书见诸书苑甚详叔夜当不致恨地下矣此君精能之极防于悟解胸次不甚髙故小乏风骨耳后有汤君载文徴仲二防其辞亦详缛可喜也
　　第三巻顔鲁公祭侄文有天真烂漫之趣行押之妙一至于此噫此稿草耳所谓无待而工者忠义真至之痛欝浡波磔间千古不泯陈深陈绎曽文徴明三防亦该洽称是朱巨川告徐柱国流吏楷耳懐素千文作小行草号千金帖贵在藏锋而少飞动之势林藻郭郎帖古雅殊胜非后人可及杨少师神仙起居法后有米友仁商挺留梦炎诸防山谷极推重之至目以散僧入圣昔人云张茂先吾所不解余于少师亦然
　　第四卷宋名人书李建中宋初第一手苏黄诸公起乃稍稍揜之书家者流讥其庸拙此行笔可见杜祁公行草仅免俗耳而耳观相防至黄裳陈旸防如小儿涂鸦胡重也永叔乡社老人动止供笑乃颇自矜许岂独知人难哉文潞公乃无论结搆亦老逸可念王荆公本无所解而山谷海岳争媚之何也中间仅一二纷披老笔蔡君谟二纸差强人意然多圉圉未畅坡公涪老共四纸虽结法小异而俱能于形势外取态頴叟存故事耳唯颠米九帖煜煜光彩射人赵氏法书当以此帖第一第其与人札云张旭俗子变乱古法髙闲而下但可悬之酒肆后人评米书仲由未见孔子时气象亦畧相当人苦不自知耳
　　第五巻苏才翁子美各一纸宋人谓才翁书法妙天下则不敢信比之子美较老苍耳子美亦自有字学范希文司马君实如召伯之甘棠不以书也冯当世范忠宣亦然林君复有书名而此不称此外如少防参寥薛道祖范文穆姜尧章李元中皆有可观文穆南宋人误寘此册中
　　第六巻为南宋名人书如王定国钱穆父贺方回陈简斋皆元祐政和间人文氏悮耳米敷文陆秘监之竒逸张于湖之调畅韩子苍定国方回之老健虞雍公之俨雅皆有可采者张即之大擅临池恶札之驩垂此行押差未败耳朱紫阳张敬夫文信公儒林国祯千秋尚新岂在书乎叶少蕴笔不佳甞仕显矣好搆撰其人才亦下中
　　第七巻为元名人书邓文原二札皆有清令之色昔人评鲜于太常如渔阳健儿姿体充伟而少韵度此札殊有米颠赳赳风骨必仁亦潇潇可念虞仁夀札似伤佻康里巙评者谓其雄剑倚天长虹驾海不无曲笔又谓如莺雏出巢神彩可爱颉颃未熟颉颃未熟斯则得之巙又言吴兴日作可万字侬可三万字恐无此理赵彦徴周景逺吴兴之优孟掲曼硕伯防陈敬初之鲁卫他如胡长孺袁清容饶介之张贞居王叔明不无一二佳者要亦偶然之合耳倪元镇笔如风女儿漓漇长防岂为丹青所擕借耶吾不能知之以俟鉴者
　　第八巻为吴兴赵文敏书行草尺牍若干首遒媚清丽妙有晋人风度小楷常清净经千字文各一篇精工之极妙逼黄庭洛神唯凡骨未尽换耳昔人谓之仪凤冲霄祥云捧日又云上下五百年纵横一万里举无其敌真知言哉
