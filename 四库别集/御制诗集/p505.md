<!-- { "loadSidebar": true } -->
　　扈驾瀛津命返舆途中闻雨遂陈诸所司九府四州属均被一犂或尺余【何煟奏自洛图庄送驾后于途次陆续接据开封归徳彰徳衞辉懐庆河南南阳汝宁陈州等九府许汝陜光四州均禀报三月十七八九及二十一二等日各得雨三四寸至八九寸不等通省霑足麦苗将次扬花极为畅茂】不啻麦牟资秀实更欣禾黍遍耘锄春来膏泽优而普何以承之越凛予
　　咏白玉璧
　　仍是如脂色不渝虞卿所赐或然乎却殊墨翟悲丝染坚白天然岂受涂
　　防理陜西巡抚布政使毕沅奏报陜省膏雨频霑麦田畅茂诗以志慰
　　北省均资麦有收麦收惟赖雨霑优【北方所重者麦最盼春膏因有麦收三月雨之谚今嵗三月下旬以来畿辅及齐晋豫各省屡渥知时甘澍兹毕沅奏三月初十日通省得雨自三四五六寸至深透不等省城复于十七八等日宻雨霑足二麦菜豆弥望菁葱畅茂】迩来次第闻嘉信欣慰之余盛满忧
　　咏牡丹禁体八韵【有序　凡涉富贵锦绣等字不用】
　　数名园之花事已到酴醿徴嘉植于风人相沿芍药【牡丹一名木芍药】品原超类故知众好为公开纵殿春合让后来居上因乎时而特显权舆固自唐初迁其地以犹良冠冕讵惟洛下尔乃楝风才起麦雨先滋农占足慰咨勤芳适怡几暇花扶蕚映通闰增百二韶华色胜香饶迎夏压万千红紫绘画者难穷其妙比拟焉罕得其伦绮语宜删略仿聚星禁体雅音可托奚夸太白新词诗亦言情序因见志
　　春雪既霑春雨连麦牟禾黍渥恩骈得教优恵羣芳沐特觉名花三月妍岂弗杏桃答韶令祗如曹桧是余篇香惟浄飏风犹细体本姚瀼露更鲜自不言佳佳莫并谁当绘画画难传看来五色真迷目拈处六通可契禅此际渊明应忆菊斯时茂叔那观莲牡丹之爱宜乎众兹亦人情我亦田
　　驻跸香山静宜园作
　　静宜一嵗一回临今嵗静宜实惬心緑野行来芃穑寳苍岩到处散尘襟春深花色争容放山润泉声作响斟虽是心怡对佳境敢踈干惕忘师箴
　　来青轩口号
　　青非来则轩成独人不来轩谁识青安得忘言契倪筦由他色色与形形
　　香岩室
　　精舎筑崇椒年深多古木近夏隂欲浓因风气霏馥径路曲以折轩静且淑一嵗才一来一来去还速分付壁间题恒此消清福
　　超然堂
　　东坡逰物外超然名其台我则逰物内名堂奚为哉然亦有转语胞与应同怀恫瘝若已受在内岂外来意非超而超君道一言该
　　旷览台有警
　　敞台栖旷览可百里然其下有林轇轕复迤靡逺莫遗莽苍近或蔽尺咫即景悟人情絜矩思治理察逺而忽近所惧宁无此
　　碧峯馆二首
　　一峯杰竖插天孤万刼亭亭有是乎设使栖霞蓦移置较于玉冠【去声】亦无殊
　　峯前朴筑几间房来以偶而不以常输与虚恒揖翠号他应作米襄阳
　　静室口号
　　迥絶千峯最上层坐宜形释更神凝传询驿奏今来否笑我于斯静未能
　　夜雨六韵【闰三月十九日】
　　傍午岩云布入宵春雨零未希欣有继感极转无宁澄虑思霶霈防捜拟色形山寒拥衾试檐响隔牕聴破晓犹绵宻凭虚望渺防心惟农共惬志以敬为铭
　　逰雨香馆
　　快雨复快晴逰山真是好徂云四五片隠现曦光摇刖陟百层岩馆驾言到【叶】静润与目谋寥廓惬怀抱此亦频来熟路闲今朝迥絶非等闲雨香宁在花叶际试看绿滋禾麦平原间
　　碧云寺
　　树杪见莲界云标歩柰园老松千载鬛古殿百年垣翠岭为屏防清波绕砌湲玉泉十丈瀑谁识此其源
　　洗心亭
　　鉴水虚亭一径通洗心将谓浙庵同玩辞藏宻分明道乐地原多名教中
　　试泉悦性山房
　　水亭过洗心山房憩悦性心性岂二物如镜光相映仰视流云行俯观澄波泳洗心既袪尘悦性斯养正赵州一杯茶试领香而净
　　复雨【闰三月二十日】
　　云铺复晚雨山隔殷【上声】春雷继霔真佳矣利农有是哉林容迷巘表泉响壮溪隈岩壑挹清润诚无孤此来
　　山中晴景
　　昨晴业已佳今晴诚更妙既霑益既足宜暄故宜曜千峯生紫烟万叶濯青陗几余命轻舆于焉畅清眺当春松自苍过雨花含笑激石泉越凉隠树迳犹奥逐处可成憩摛吟随兴到设非遇时若亦难从吾好
　　欢喜园
　　翠岩之下佛殿倚欢喜名园盖以此香云寳网讵层层忍草禅枝实比比精舎言朴不言华坐十笏中见百里菁葱緑麦弥野铺信是人间大欢喜
　　过南岭阅武兼逰实胜寳谛诸寺即事成什
　　健鋭建是营乃自己已始其时定金川名实胜縁此畏而赦尽将谓革心矣十年即渐猖蚕食邻弗止然犹俾安抚屡抚屡背诡【前此征金川大兵压境莎罗奔郎卡穷蹙乞降冀其诚心湔革遂允所请赦弗加诛甫及十年即与邻封土司搆衅攘夺相寻屡经督提抚谕而止郎卡死其子索诺木兄弟竟敢背恩肆逆且有蚕食诸畨侵反维州桥之意而小金川逆竖僧格桑与之狼狈为奸鸱张自恣初皆未之知也庚寅夏僧格桑与鄂克什修怨称兵阿尔泰董天弼亲往诫谕奏言逆酋已遵教退回朕以番蛮互相仇杀既知悔罪息争姑且释而不问孰意阿尔泰等竟以鄂克什之地断归僧格桑希圗迁就完事匿不上闻益为逆酋所轻视不数月索诺木遂侵杀革布什咱僧格桑复攻围鄂克什并敢筑碉抗拒逆迹益彰势难中止辛夘冬始兴问罪之师二酋如此党恶跳梁非并力剪灭必贻后患因悔始之曲原赦罪继之不欲加兵皆未免失之姑息今不得不为除恶务尽之举矣】尾大不可掉问罪师无已儧拉虽荡平【小金川畨语谓之儧拉去年冬攻破美诺平定其地僧格桑窜入金川擒其父泽旺解京】促浸境今抵【促浸畨语谓金川也今温福由功噶尔拉移兵昔岭阿桂抵当噶拉丰升额至日旁山梁并扼金川险要连次破碉杀贼即日可望罙入】徒以春雪多兼之险可恃武虽阅于斯功愿成以迩实胜岂徒然寳谛力并企正法如日照么防技徒尔【畨地春雪本多盖山高气寒所致即今已交夏令日色暄暖自渐雪霁冰销易于得进贼虽有险亦不足恃借曰贼能为扎违祈雪彼邪不胜正技将安施耶】趂暇纵游兹驰念惟厪彼
　　雨【闰三月廿九日】
　　问宵每报布云匀侵晓祥膏霔过辰土尚润霑不计寸期真符数【上声】未逾旬正当麦秀希成实敢谓时和励益寅遇闰忽仍消百二那余绪兴恋芳春












　　御制诗四集巻十二
　　钦定四库全书
　　御制诗四集巻十三
　　古今体一百二十六首【癸巳五】
　　西直门外作
　　嵗举
　　常雩总为民由来无事合躬亲致斋应返彤宫宿必告询
　　安谒畅春
　　前朝甘雨又频霑夹路农田取次觇桞陌慿舆晓凉切麦宜寒尔王何嫌
　　麦穗森森秀欲齐黍禾苖出土萋萋去年比似尤佳矣此际踟蹰益敬兮
　　养心殿对雨
　　明始御斋宫兹仍居内殿【凡大斋前二日宿宫内齐宫前一日诣　　坛内斋宫驻宿】勑政亦云毕憩躬值清晏未末申之初西北升云片轰砉乍鼓雷煜霅欻飞电倐忽黯天中急霔落银箭鸳瓦易为溜檐齿喧鸣徧须防过雨阵朗霄夕阳绚于泽岂辞多农况适亲见防防祝时和粥粥承
　　天眷
　　和阗玉石子刻云林草亭踈筠意并题以句【有序】珍输悬圃精纯宜法物之供子出捞河浑朴爱天成之质以无暇为至羙晋斋嗤颠米罗竒于不瑑见真文秘阁取迂倪赋景规就孤亭倚磵此间合带泉声擢来丛篠凌虚其外都烘云气每嫌防璞徒夸混沌之尚全宁诩虬胎复待雕防之多费将随时而比徳匪躭翫志之娯且即事以垂箴兼着芘民之义
　　玉陇【和阗六城中一城名即出玉所也】佳珍如浸土云林大义畧传形两株枯木间【去声】留白几个踈筠不改青裴氏风神讵尔比倪家气韵得卿宁独予别契浣花者手握乾坤一草亭
　　赐伊犁将军舒赫徳
　　伊犁万里抚军民不比堂防取防频此岂仅为保障寄因之特用老成人固思旧侣欢常聚其柰严疆倚独谆食少事烦正何碍如斯我亦倍精神
　　题钱维城画黔花八种
　　刺梨花
　　枝叶大类黄刺防花淡紫单瓣初春开
　　放叶分丛类刺防花开紫瓣却堪竒棘生不许轻拗折卫足偏能不让葵
　　蝴蝶花
　　绣毬之别种一茎数十花四瓣大小相差而扁与名逼肖
　　名同花谱色非同四出翩跹绕緑丛黄紫笑他宜梦素姿恰合栩荘防
　　真珠绣毬
　　亦名细米花丛生崖畔花多不香
　　江南名目海中珍碎朶枝头一例春别号更云称细米可能四鬴足黔民
　　紫石蒲
　　丛生砌间叶如兰而软抽茎作花紫色细如翦绒五六月间开
　　抽茎灼灼紫茸防布叶如兰高下披设使昌阳功可并引年莫谩议医师
　　犬牙花
　　树髙二三尺叶尖长花如栀子而小长蒂佩之已小儿惊
　　緑琼叶白玉为花何事卑之号犬牙疑是汉文赐书后至今定地介长沙
　　夜合花
　　树髙二三尺叶如栗花六瓣絶类百合别有三緑瓣包之花藏叶中香清而逺闻
　　花如百合夜常合风拂清香自逺闻若复嵇康蓦然遇定教绕树致疑黂
　　冬海棠
　　花榦纯似垂丝惟花深赤望之如珊瑚与梅同开
　　垂丝娜娜傍冬开花冩殊方有别裁恰似开元将欲末唐宫梅在海棠来
　　红青花
　　树类海棠花似桃而小冬月开其实捣之为果单
　　轺车有暇冩红青【维城以防谳奉使黔中归轺纪所见各种合绘是册非特为羣芳补注亦取偹陈风之一节也】树态花姿毕肖能借问何如呉道子徒传给驿绘嘉陵
　　陜甘总督勒尔谨奏报甘肃得雨及农田情形诗以志慰
　　地瘠甘凉最绻懐三州九府报霑皆【勒尔谨奏兰州巩昌平凉庆阳甘州凉州西宁宁夏安西九府泰阶肃三州均于三月下旬及闰三月初句连日得雨深透为十余年所未有春麦青葱秋禾并已出土其余杂粮亦皆倍种以待秋收】麦麰已助抽新穗禾黍兼滋吐嫩荄去嵗偏灾频赈济【昨嵗甘省亦属有秋惟臯兰等五州县夏被偏灾因念邉陲贫瘠非若内地特于新正降防加赈并借籽粮以资耕作】今秋庻获冀安排要知纳稼时犹逺成满仍存敬则佳
　　题梅花玉版牋六韵
　　硾浆法失传何处覔由拳幸富新宣纸【仿宣徳纸为之者】因成玉版牋冰纹常自缀花朶镇如鲜林叟仍资好【去声】苏翁且戯禅冷金真少见侧理或相沿五合偶斯借求精奚有焉
　　咏永乐朱漆菊花盘
　　初眀制器果园时四百年兹雅玩贻絶后徒劳宣徳仿空前真比至元竒轻于纸叶朱红艳坚似金胎菊瓣防虞舜椎轮应逊此十人犹諌义当思
　　题乾坤凿度
　　乾坤两凿度撰不知谁氏矫称黄帝言仓颉为修饰【叶】以余观作者盖后于荘子南华第七篇率已掲其防儵忽凿七窍窍通浑沌死乾坤即儵忽浑沌实太始乾坤既凿开太始斯沦矣言易祖系辞颇觉近乎理灵圗测□□【字彚补作□□云古文隂阳字见乾坤凿度与此字体稍异】乃或述防纬【叶】有纯亦有疵稽古堪资耳黄震着日抄所论正非鄙钦若斯足徴抚巻励顾諟
　　诣斋宫宿即事成句
　　自春入夏雨频霑辇度清和晓不炎虽是
　　常雩遵兴制仍祈
　　后佑致精严
　　昨春已是雨知时今嵗犹赢去嵗滋似此
　　恩施实稠叠惟虞志满益防寅
