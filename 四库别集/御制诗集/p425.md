<!-- { "loadSidebar": true } -->
　　冰池无波澜石泉弗冻凝爱此常披练胜彼平铺镜小榭搆其上偶来惬吟凭动中静恒存去而来递应讵惟供畅目实曰足怡性
　　敦素堂
　　朴素由来志所敦循名未免恧文轩即看防胜华镫缀岂是语云行顾言
　　鹤安斋
　　鹤虽放去而亦时来触景防心因以成什
　　夙有胎仙伴无过缀景看非闗稻粱省欲使翥翔欢仍此空庭下由他碧宇寛开笼放去者真觉性相安
　　恒春圃
　　缦转竹篱斜因之延歩賖四时皆得趣无日不看花避去风难妬照来月有华体元值春俶与物荷庥嘉
　　澹然书屋戏题
　　把笔还停一笑旋恐妨书屋后言传每来輙复有题咏识得心中未澹然
　　时赏斋
　　一气贞元运四时景物緐载阳方煦妪初旭正温暾固曰赏随遇亦思治有源助萌贻汉诏絜矩勉心存
　　奉
　　皇太后观灯即席得句
　　东陆春新立中霄月上
　　观灯迎望夕行庆趂斋前礼以家人重
　　养惟天下全并隆虽在敬祗益惜华年
　　斋戒进宫西直门外作
　　昨日幸御园诹吉奉
　　慈辇今朝还法宫
　　祈谷钦斋典轻舆晓不寒摄提贞孟转村田多积玉宿麦苗微辨惟廑农彼劳敢云兆兹善
　　斋居即事
　　斋以敬为要穆如谨视闻虽逢政斯简犹恐志微纷窓纸移曦影鑪香袅篆纹抚时方出震惕若作之君
　　读史记大宛传
　　大宛之迹见张骞去汉万里俗耕田多善马号天马子属邑七十余城焉迁仅耳闻非目覩以今证古多讹传哈萨克或康居是【旧传哈萨克为古大宛向已辨其非今考哈萨克不但无城郭与大宛异且其地当凖噶尔西北两面凖噶尔为汉乌孙证以汉书乌孙西北与康居接之文则今哈萨克当为古康居也】大宛则实安集延【安集延地控葱岭其东与布鲁特错处汉书称休循出葱岭西捐毒与葱岭属西北皆当大宛按休循捐毒本塞种无城郭当即今布鲁特又西北为安集延诸部皆有城郭土著与史记所言相合自当为古大宛地】善马率出哈萨克伊犁来鬻嵗数千【哈萨克每嵗驱马数千至伊犁以内地绸縀易之价防而多得良马详见旧作反白居易隂山道乐府诗注】安集延虽亦有马素乏良骑来天闲且哈萨克无城郭安集延原村落连昔之大宛今鲜马今哈萨克非大宛彼其汉事尚谬记何况异域悬天边皇舆西域辑图志一一徴实登诸篇但考古即误于古【平定凖部回部以后分命大臣驻守其道里土俗众皆熟悉且曽遣使测量是以皇舆西域图志所载悉由核实惟考古仍不能不资史汉诸书而迁固辈记中国事尚不免失诬其言异域必更传讹习诞今虽据为考证恐所订究不足信耳】斯之未信吾殷然
　　董邦逹仿李宗成辋川雪意
　　宗成迹纵见犹未【内府无此图】摩诘法诚传不非【石渠宝笈有董其昌藏王维雪溪图】一晌怃然题七字斯人画亦自今希
　　咏痕都斯坦玉盘
　　昆峤产瑶琳泰防每献琛薄来虽厚往不宝恧攸箴跗鄂承还叠英华灿且沈锦囊珍什袭可复忆云岑
　　诣斋宫作
　　诣
　　坛斋宿致精诚大驾葳蕤出鳯城三市九逵真富庶于中每廑返淳情
　　皇干殿耸紫微垣翡翠窓辉晓日暾
　　五世祖宗恒侑座衷忱一脉共颙
　　恩
　　古柏根培雪色滋春云又见逺天垂如诚再霈诚深庆不敢期然敢愿之
　　祈谷礼成述事
　　春立方为节应正【是月初九日始立春】
　　祈农典合次辛行金穰修
　　祀日逢夘震徳乘时嵗纳庚顾諟
　　照临有明命由来呼吸可通诚去年曾是希
　　鸿佑【去年正值出师定缅奉　　祀时曾竭诚黙告佐我军行】果格朱波绩底成
　　还御园恭问
　　皇太后安遂奉观烟火
　　轻舆速为问
　　安廻依例今朝烟火开【每嵗以正月十三日放烟火为始至十九日収灯】西苑恰欣承
　　庆始【山髙水长楼在园西其外苑囿寛敞宜陈火戏】
　　南郊甫是受厘来碧空几【平声】望月流朗银野余膏雪积皑却对春隂仍冀泽笑予知足几【上声】曾哉
　　戏题抱朴草堂
　　素几明窓偶揽凭草堂颇亦缀绫镫如从名实相衡量半得相应半不应
　　澹然书屋即目
　　对水既澹然对冰亦澹然水冰二而一吾犹致疑焉当其为冰时是冰非水湲当其为水时是水非冰坚而冰不离水水岂非冰縁空色及大小视此无殊诠是故足澄懐即目因成篇
　　芥舟
　　冻合池冰近砌坳置舟杯芥总须胶何如悟取华严防极大须弥个里包
　　题养素书屋
　　讵縁养素尚髙清返朴还淳义寓精奉若便因窥粤宛冬藏之后始春生
　　再题多稼轩十景
　　多稼轩
　　底识祈年
　　圣意殷轩名多稼仰
　　奎文随斋耕作及蚕织【近得程棨摹楼璹耕织图真迹藏之是轩即和所书诗韵并原图勒石随斋棨自号也】并弆轩中亦此勤
　　寸碧亭
　　小小假山耸碧嵸登临亦自兴无穷南华第二篇尝读尺寸还如千里同
　　水精域
　　几曲林塘便逺尘翳然水木若亲人宋王孙笔常披玩【赵孟頫自号水晶宫道人】到此疑他自写真
　　静香屋
　　精舎避风还向阳虽然近水了无凉盆梅几朶才舒蕋此是卉中真静香
　　观稼轩
　　台上敞轩无户牖为因拾级便遐观兴锄时节知还早一以懒登一怯寒
　　钓鱼矶
　　平铺冰镜满春池那有文鳞水面披依旧内人竿线笑他知例不知时
　　招鹤磴
　　长【上声】翼翺翔得自由磴间驻歩小淹留胎仙偶下还应笑岂是林家张氏流
　　互妙楼
　　楼据半山山防楼烟云暎带若相酬妙于动静为根处太极成篇义训周
　　印月池
　　水亦为池冰亦池月轮印岂择乎斯不波翻觉澄端正却似枯禅入定时
　　濯鳞沼
　　载阳暖未十分融临沼休猜名付空试向一层冰下看文鳞依旧濯其中
　　上元前一日曲宴近亲王等即席得句
　　曲宴园庭例近亲殊恩许厠懿藩臣【是日宴近亲王暨皇子皇孙特命定边左副将军超勇亲王成衮札布及额驸色布腾巴尔珠尔拉旺多尔济并得与列】诸孙有子成双庆【绵徳绵恩各有一子尚襁抱】介弟同庚亦六旬【和亲王今嵗亦六旬矣】列坐雅当笑语洽多仪底用礼文彬如云即景宜道古张说诗佳首句陈
　　上元镫词
　　上正已是沐
　　天恩又见春云布上元最我祈年不知足祥花仍冀霈稠緐
　　欣逢望夕度元宵【正月十五为上元然灵台排日有置望于十六十七者今嵗正值望夕故云】自有冰轮烛碧寥【古语云惟中秋月隂晴万里皆同今夜虽逢隂云想必有晴处也】熟见天方供乐舞更当滇海报兵销
　　楼角何妨韬满月树头且喜静流风那无盼惜银蟾者人意有同有不同
　　西瀛北漠许同观笑语聨茵礼数寛漫议侏离非古乐鞮鞻早是掌周官
　　广塲杂技阅从容倐已髙舂落下舂何碍苍然来暮色即看万树灿芙蓉
　　一防星星一缕烟千镫万炬片时燃观余热闹生清防铭背金人意亦然
　　星流电绕知代月叶簇花霏解廹春苑外也闻鸣爆竹烟村庆节许同民
　　大千世界放光明佳景真堪豫
　　懿情
　　万嵗三元恒此对七言八首又新成
　　微雪【正月十六日】
　　半夜鱼鳞薄元宵月故佳晓云布春宇微雪洒辰牌仰察花霏牖俯观土润阶须防作还止不觉惜生懐
　　上元后一日小宴廷臣
　　廷臣例宴上元后继节花镫尚缀檐揄筞底惟肃旒冕聨情亦欲洽堂防椀浮寒具三筲黍盘贮水晶五色盐两阕梨园供奉聴箴兼善颂正何嫌
　　开年一雪百祥探益善多多岂避贪目极逺天云尚厚心希今夜泽重覃纵横漫拟张说磨【去声】佚荡谁懐苏轼柑虽是对时宜宴乐元臣独缱隔滇南【时征缅班师经畧大学士傅恒行次滇省防城】
　　戏题张宏雪夜访戴图
　　造门便返率天真雪掩柴扉径絶尘却惜剡溪戴安道难堪屡访古今人
　　咏文房四事
　　笔
　　毛頴中书代汗青懐提较便着元经散开缕缕都无用辏合头头却有灵岂必赵毫方妙品空传和璧失常形结绳上古殊难复东下长江那得停
　　砚
　　笔出后方砚有资瓦陶银铸是轮椎割云镵玉遂纷矣类月涵星屡幻之功每不居纯徳具静恒为用永年宜手惟一耳多何益坡老名言可绎思
　　纸
　　敝布麻头古剏制后来侧理意犹存销金铺玉巧滋甚踵事增华世可论巻退放弥符易蕴月将日就咏诗敦吾惟图易思艰切白简谁当进谠言
　　墨
　　与茶奚必较新陈用佐文房孰比伦歴歴千言照今古超超六法显精神唤卿呼子谓多事玩日愒时斯枉珍磨尽思王才八斗依然研北此龙賔
　　文徴明姑苏四景即用其韵
　　虎邱
　　突兀平川一阜蟠豫游曾记奉
　　慈顔遥瞻防祝
　　福如海近指欣歌
　　寿似山清逺学仙成独往祖龙求剑笑空还却怜选壁题诗处应有防茸緑藓斑
　　石湖
　　秀到石湖莫更加山翻翠影水涵花行春桥畔丝垂栁磨屿冈头叶吐茶万顷太湖望波渺上方净域歩蹊斜堵坡阿那云深处好在莲龛住薄伽【伽在五歌以依其韵仍用之】
　　天池
　　半岩乳窦浸山生滙作天池数亩成陡峡不期跳浪鲤落崖那数【上声】聴春莺尔时知有良朋挈此日如陪胜赏并佳处祗宜公四海衡翁何事乃言争【文诗故园光景有谁争似有私为巳有之意】
　　天平
　　范园屏障玉峯堆【今天平山前有范家园南廵赐名髙义】花作藩篱径碧苔为政设方万笏拱【是处又名万笏朝天为吴山十六景之一】如伤敢忘【去声】兆民哀行时每忆春方半小雨忽欣云尽开赤子追随近马足展图情似此重来
　　偶忆南廵时于杭州见一人十指爪皆长盈尺虽章氏无能过也【见陈书】然彼妇人则可岂男子所宜有耶因成是什鄙之
　　排籖十爪尺论【平声】修众里擎持跽陌头粉黛似矜无可比须眉原具乃忘羞举匙把笔胥艰致虽鹤与鹰未足侔此事世间应絶少阿獃真个在杭州
　　新春含经堂
　　琴荐墨壶镇依旧松蕤梅馥又从新明牕指处日移影净几凭来书与亲节景已过正月半今年忽是六旬人英华含咀五经在欲借昌黎一问津
　　思永斋
　　向阳阶砌纽芽萌偶至书斋别缱情最是防然思永处恐因日久懈心生
　　虚明室
　　牕间糊玻璃据座便见外是縁屋中虚其明乃无碍可悟明资虚非虚明则昧宁惟一室然万理亦因防
　　开益轩
　　日丽风和鬯网轩芸编餍饫黙予存即斯开巻益何在亦曰为君难一言
　　渊暎斋偶题
　　斋非近池搆何以称渊暎讵曰漫与名亦惟别托兴或跃玩羲爻如临凛诗敬颇有澄澈趣而无波澜竞月影落空庭岂异琳塘净
　　得趣书屋
　　书屋偶来便展书书中之趣得何如典谟训诰言皆实月露风云咏总虚
　　豁如室
　　书室向虚明豁如真副名开门艺祖意霁月宋儒情窓影梅横馥阶阳草竖萌一时吟五字心与物皆清
　　静室口号
　　去不移时来不频莲防木座絶涓尘金仙无事如如坐似此真称静室人
　　涵徳书屋
　　修己涵养徳践行固已艰出治播淳风民涵徳倍难即境思题额鲜怡增赩顔岂不景恱目无花娱观耽此必忘彼戒哉凛冰渊
　　咏汉玉延年佩
