<!-- { "loadSidebar": true } -->
　　曽向龙门俯急流泰山如垤海如沤学仙漫比还家鹤作佛须看露地牛逺岫孤云归薄暮澄潭一月印清秋葛川旧有三生约拟防枯藤到上头
　　寄东湖濬天渊长老伯仲
　　平湖一鉴涵空明千鬟照影羣峰晴慈云或将花雨过幽泉尽学松涛鸣清猨对户忽长啸老鹤下阶时独行何人最得此中趣无着天亲好弟兄
　　送锽声外侍者还定水寺【侍者乃见心长老入室髙弟】
　　侍者还山修白业何须门外问三车微尘有相皆成幻大道无岐直到家月满秋岩收桂子雪消春涧采蒲芽阿师教成狮子伫见传衣后代夸【寺有天香室蒲庵故云】送信立庵长老住灵岩寺【寺即吴王避暑宫也山中古迹有香迳砚池涵空阁】
　　上人驻锡灵岩寺正是诸天听法时日下幡幢朝旎旎云间钟鼓书迟迟残红掩冉迷香迳空翠溟蒙落砚池不尽平生懐古意涵空阁上一题诗
　　题东湖青山寺古鼎铭长老钟秀阁
　　手开楼阁贮羣经面对湖山卫百灵玉镜夜寒通沆瀣翠屏秋净倒空青避烟鹤起檐间树行雨龙归几上瓶我亦逃禅云水客便应萧散共松扄
　　题二灵山房【在东湖为濬天渊长老作】
　　寳刹凭虚户牖开羣峰北走水南回六鼇夜涌金银阙九鳯朝翔紫翠堆日静云间飞钖下月明天上渡杯来谈每就岩房宿最爱三车有辨才
　　题澹然斋【为慈溪润上人赋】
　　寂寂禅扄掩昼隂阿师道味此中深一尘不涉氷霜操万境俱空水月心驻屐寒香生小径卷帘秋色上踈林莫愁客至无清供酒盈樽好共斟
　　题悠然轩【为慈溪敉上人赋】
　　香消静室定回时真趣忘言只自知云淡风轻天荡荡鸢飞鱼跃昼迟迟传来西竺元无法坐对南山或有诗不是渊明来入社百年谁与共襟期
　　清胜轩【为姑苏润上人作】
　　绕屋松杉手自栽重隂长日防苍苔一溪窈窕花间入三径参差竹下开夜半霜钟宁假莛秋深月镜本无台主人定起焚香坐何处扁舟棹雪来
　　些子景【为平江韫上人作】
　　尺树盆池曲槛前老禅清兴拟林泉气吞渤澥波盈掬势压崆峒石一拳彷佛烟霞生隙地分明日月在壶天旁人莫讶胸襟隘毫髪从来立大千
　　半村【为姑苏信立庵禅师作】
　　庵居背郭称踈慵道韵清孤野趣浓花径萦回通小市竹窻窈窕纳遥峰五更风严城角半夜霜清古寺钟昨日隣翁告东作四郊春雨起降龙
　　云石【为贞长老作】
　　坐石看云絶百非空山终嵗澹相依卧龙春暖潜嘘气伏虎年深不振威已向诸天陈瑞彩更从歴刼拂铢衣蓦然触着无拘碍荡荡乾坤自在飞
　　白石【为琦公宗师作】
　　雪色云根出翠防坚贞不与道心违尘空自比神仙镜路滑谁叅佛祖机岂为砺金希世用都縁韫玉发山辉防头黙契生公法絶胜商歌叹短衣
　　寓东湖二灵寺
　　二灵古称山水窟兴来独往亦一竒扣舷时闻小海唱夺卷复覩长江诗月中听鹤坐不寐烟外盟鸥归每迟桃花流水傥得路便应黄发为渔师
　　次义上人韵
　　栖九陇傍云松茗盌熏炉取次供月满长空秋放鹤雨昏大海昼降龙病中普施诸方食定里长闻上界钟明哲古来多玩世不妨随处舞三笻
　　再用前韵赠祖庭兴上人
　　匡庐揽秀昔巢松水色山光左右供日下竒峰金作鳯云间飞瀑玉为龙扑帘空翠霑晴几拍枕寒涛隠暮钟从此胷中富丘壑乾坤万里一吟笻
　　悼湖心寺壁东文上人
　　祗林一叶陨秋霜回首沧洲泪两行几上残经尘已暗箧中遗稿墨犹香云迷圆泽三生石月冷维摩十笏房想像清容何处记寒梅的的竹苍苍
　　山居诗三首呈诸道侣
　　一榻东轩逈絶縁寒岩枯木共忘年虽非悟道厐居士岂是耽诗贾阆仙禅定尽教崖石坐法音都付涧湍传晴牕终日无他伎只办饥飡与困眠
　　日日看山眼倍明更无一事可闗情扫开积雪岩前坐领取闲云陇上行不共羽人谈太易懒从衲子话无生划然时发苏门啸遥答风声及水声
　　懒散形骸不自持黄冠聊束髩边丝频来猨鹤浑相识久混龙蛇竟不知养拙最宜情澹泊全生深借徳支离看云本自忘饥渇况有氷泉与石芝
　　逃禅室解嘲
　　久慕陶公卧北窻还从马祖吸西江扫愁那用千金帚折幔惟瞻七寳幢日晏卷帘延叠嶂雨晴欹枕听流淙周妻何肉俱无累祗有诗魔老未降
　　寄郑髙士
　　闭门凝坐学长生七返还丹一息成野服春深裁白苎山庖日午荐黄精烟中鹿引朝真驾月下鸾随度曲笙却笑秦人太痴絶楼船万里访蓬瀛
　　方瞳广颡古先生气秉先天独混成辟谷斋房飡石髓采苓幽涧役山精星辰夜动龙纒剑风露秋清鹤载笙别后僊踪杳难覔相思几度梦登瀛
　　寄武昌南山白云老人【姓衞字均执先人时故旧家居未尝入城市闻鹤年辛苦逺还遣子弟问遗不絶鹤年足疾日剧弗克往拜床下谨奉拙诗少致谢】
　　故人家住南山下心与白云共潇洒芝草遥赓黄绮歌莲花近入宗雷社嗟予江海避风尘白首归来失所亲青眼相看如昔日只有南山与故人
　　自咏十律
　　长淮横溃祸非轻坐见中流砥柱倾太守九江先效死诸公四海尚偷生风云意气惭豪杰雨露恩荣负圣明一望神州一搔首天南天北若为情
　　腐儒避地海东偏鳯厯颁春下九天再拜帝尧新正朔永懐神禹旧山川庙堂久托君臣契藩阃兼操将相权只在忠良勤翊戴万方行覩至元年
　　一夜西风到海濵楼船东出海扬尘坐惭黄歇三千客死慕田横五百人纪嵗自应书甲子朝元谁共守庚申悲歌抚罢龙泉劔独立苍溟望北辰
　　羲轩道徳久荒唐荡荡宏图起世皇天入清都逾广大日临化国倍舒长渥洼万里来骐骥阿阁千年下鳯凰圣子神孙承寳祚长令亿兆乐时康
　　堂堂至正最多材万国同文夀域开漠北诸生登第去越南计吏进贤来鳯韶九奏黄金殿鹤驾三朝白玉台回首黄尘扬碧海五云无处覔蓬莱
　　金银宫阙五云乡曽见羣仙奉玉皇济济夔龙兴礼乐桓桓方虎靖封疆自沦碣石沧溟底谁索珠赤水傍独有遗民负悲愤草间忍死待宣光
　　千官何处扈宸游回首风尘徧九州黄竹雪深迷玉辇苍梧云断见珠丘令威不尽去家怨精卫岂胜填海愁大禹胼胝天所眷肯教纶邑久淹留
　　六军遥驻墨河濆故国丘墟讵忍闻露冷金铜应独泣火炎玉石竟俱焚虞渊日暮无还景禹穴秋深有断云草泽遗民今白髪凭髙无奈思纷纷
　　皇天辅徳本无亲兴复宁论地与民纶有一成终祀夏楚虽三户竟亡秦昆虫咸被生成徳草木犹懐化育仁洪运未移神器在周宣汉武果何人
　　九鼎神州竟陆沈偷生江海复山林频繁谁在隆中顾憔悴唯余泽畔吟啮雪心危天日逺看云泪尽嵗时深百年家国无穷事可得忘机老汉隂
　　排律
　　咏雪三十韵
　　露阙双开太素天通明殿里宴羣仙娉婷后队琼花簇潇洒前班玉笋联步月霓裳轻冉冉御风鹤氅防翩翩大珠玓瓅遗悬佩碎璧玲珑委堕钿掩日韬霞呈絶巧镂氷剪水鬬清妍滛池桃熟迎王满银汉槎回送使骞上界乗时夸富贵下方何路告颠连自从宇宙纵横乱顿使闾阎苦乐偏出塞共愁貂帽重趋朝争美鹄袍鲜未春上苑先飞絮不夜边城正折绵隂窖孤忠苏武节空斋独冷广文氊羊羔已属将军饮鳯髓还归学士煎僵卧洛阳晨闭户清狂剡曲夜回船软裘快马増朝爽破屋孤铛压暝烟狂走平原丞相犬饥鸣废垒伏波鸢梁园作赋频呵笔防岸寻诗懒着鞭入地岂应蝗灭迹聚沙那辨鹭联拳谪潮未免啣寃去破蔡终期奏凯还粪壤眼前蒙暂庇穽坑脚底已虚填尽驱瘴疠南侵越直逞隂威北犯燕就暖羽毛违絶漠避寒鳞甲蛰深渊楼台逺近皆妆饰陵谷髙低悉变迁已诈清宵为白昼还诬歉嵗作丰年舣滩渔艇愁胶柂失道征鞍畏没鞯隐匿瑕疵称净域朦胧硗确号平田声随折竹惊欹枕影逐残梅乱舞筵助虐骤添风凛烈恶明深妬月婵娟蟹行莎尽宁知止蚕食桑空未肯眠欺老虐贫俱实効呈祥表瑞总讹传何当红日升旸谷尽化流凘赴百川
　　上明州太守荼子俊【还武昌迁葬告牋而作】
　　汉江东抱楚山流先垅犹余土一抔庙冷桐乡旧逝田荒栗里子孙愁兵戈隔梦三千里霜露伤心二十秋荒隧天寒乌鸟下空林日落白狐游碑焚断石经时变盌出遗金有夜偷过客尚知来下马僊翁谁复指眠牛拟从樊口迁京口遥别沙头下石头髙士束刍思致奠故人惠麦久维舟已知多病垂垂老敢为长贫故故留为政幸逢宗正恕申情当念子平忧劬劳罔报生何益存殁沾恩死必酬愿及清明三月节一盂麦饭洒松楸
　　投赠钟经歴【告牋还武昌省墓】
　　颍川家世少防车大府从容赞画余泛水依莲饶胜赏饮氷啖蘖富清誉髙谈賔幕风生席退食公庭月照闾最爱小胥勤吏牍更逢太守重诗书登楼望海吟懐逺柱笏看山雅度舒药笼参苓随选择花磎桃李借吹嘘殊方有客飘零久先垅无人拜扫踈化笔久推公道在况曽同食武昌鱼
　　上武昌太守傅藻【守墓间陈情】
　　萧萧五马驾双旌太守承恩下玉京气槩浮云蒸华岳胸襟弱水浸蓬瀛拥经东出辞储馆分竹西来镇鄂城地转阳春苏赤子天回霖雨济苍生扫除积弊文书简慰藉羣情赋敛轻每以哀矜存岂弟还从摘发见神明笑谈顿息清河讼指顾潜消渤海兵已喜箕裘传傅説行看车马赐桓荣闾阎有学皆兴起亩无田不播耕悬榻每因髙士下清樽多为上賔倾过山问俗云生屐出郭劝农雨湿缨月满南楼挥麈坐花明北榭引车行题诗每拟招崔颢作赋何曽厌襧衡感化屡闻虓虎渡忘机不使狎鸥惊满门桃李新隂暖遍野桑麻晓色晴汗简定应书善政口碑先已播贤声肯怜倦客垂青盼特为明公写素诚作县前人书上考登科后裔厠羣英乱离一去荣华尽契濶重来坎婴岂为莼羮思故里敬将麦饭洒先茔陶潜栁尽家何在潘岳花残邑屡更鹤髪遗民供祀事趺断碣载题名独归华表叮咛语谁顾盐车俛仰鸣往事易成焦鹿梦旧逰难覔黍鸡盟履残濡露心逾苦目断停云泪更横已幸堂新改厝犹惭丙舎未经营名随版籍遥编越身恋松楸重去荆存没离魂同惨惨往还孤影复茕茕敢方王粲依刘表窃冀兴宗念子平为政古来先孝弟愿伸人子未伸情
　　过安庆追悼余文贞公
　　将军疋马入舒城击贼频烦训义兵孝以保家忠狥国聚而出战散归耕围侔月晕全无隙防振天威大有声游说飞书徒间谍输诚伏节愈坚贞云梯屡却妖氛豁露布交驰杀气平千里荆扬凭保障七年淮海赖澄清山深猰防殱还出江濶鲸鲵斩更横外援内储俱断绝裹疮饮血独支撑天昏苦雾埋营垒日落隂风卷斾旌甘与张巡为疠鬼肯同王衍悮苍生三千将士皆从死百二山河亦继倾静对风霆思号令遥从箕尾识精诚颂碑不愧词臣色哀诏偏伤圣主情愿为执鞭生不遂临风三酹重沾缨
　　读应奉兄登科记怆然伤懐因成八韵
　　射防彤廷被宠荣遗经三复若为情重伤赵璧经时毁翻恨隋珠彻夜明洪范有书传太乙佳城无郭葬长庚青云路断甘沦没碧海尘飞苦变更自信为臣当委质谁能向贼更求生家贫寡弱遗妻子道逺存亡隔弟兄一旦音容成永诀十年涕泪镇交横茫茫原隰无求处独立长风送鴈声
　　絶句
　　敬书宸翰后
　　神龙归卧北溟波愁絶隂山勅勒歌惟有遗珠光夺目万年留得照山河
　　题茀郎天马图
　　春明立仗气如山顾盼俄空十二闲一去瑶池消息断西风吹影落人间
