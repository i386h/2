<!-- { "loadSidebar": true } -->
　　至于三方布置之谋，以广宁为正，登津为奇，今则山海宜守，登津宜战。若就登津较量，则津兵当以应援山海，而登莱时联旅顺，密迩朝鲜，但令各岛联络其中。岛上居民，自王抚臣多方招抚，而各民自多感德，虑无不效命者。夫或招或剿，或战或守，或进或退，或合或散，出没海上，神岛间之奇谋，用登鲜之联合，固非特牵制奇着，实为恢复要着。然自各岛布置始，查得庙岛、鼍矶岛、皇城岛，为登莱门户，兵将船只，急宜往守，谅登莱抚臣自有成算。唯是旅顺之险，设若为奴所据，我之往来不便。旅顺东距三山岛二百里，请以辽兵二千，水兵船只七十号，用经略标下练兵都司陈大韶，以旅顺南营游击职衔居之，从岛入守旅顺，则登津朝鲜之水路通矣。三山岛东距广鹿岛二百里，请以辽兵二千，水兵船五十余号，用经略标下练兵都司王学易，以旅顺北营游击职衔居之，从岛入守金州，仍令陈大韶应援，则彼此牵制有率然之势矣。广鹿东距长山岛五十余里，请以辽兵二千，水兵船五十号，用经略札委练兵游击宋鹏举，以复州参将职衔居之，从岛入守复州，则断奴酋之左臂矣。长山东距石城二百余里，请以辽兵二千，水兵船五十余号，用经略标下参谋都司刘可伸，以海州参将居之，入守海州。石城相近小松岛，请以辽兵千余，水兵船二十余号，用经略札委加衔都司林茂春，署盖州备御事，入守盖州，即命刘可伸为之应援。石城东距丽岛二百余里，请以辽兵千人，船二十余号，用巡抚委守备程攸，以岫岩备御居之，入守岫岩。丽岛东距鲜镇宽二百里，即用经略札委镇江练兵游击张忠、札委练兵都司署阳守备尤景和，各率所部，乘除于鲜镇宽间，以相机直入奴寨。且分且和，以疲其力；且进且退，且战且守，以挫其锋。譬彭越挠楚之法，孙子惧吴之术，虏之逸者劳，合者分。而后臣督率众营各兵，凭山扼险，直逼辽城，山海关更出师蹙之。如臣前揭部院谓，山海扼其胫，三岔截其腰，臣等于东南拊其背而蹑其尾，奴可灭也。
　　夫招练辽兵，既免安家行粮，又省日月耽搁，兼日虏情，而我得一人，贼即失一人，策之得也。乃过虑者谓辽民藏奸，毋令渡海，正不知辽将或多通虏，辽民反实怀报国，且拣其壮丁为兵，载其家属过登，安插远处，何奸之有！惟速给臣饷三十余万，差官刻期押付，并再挑选登津各处辽丁二万，又募浙兵精于火器者万余，给盔甲器械，分往各岛，俾图战守，以襄恢复。至计奇正互用，首尾夹攻，岂特奴酋不敢窥山海，即河西亦不敢轻渡矣。
　　伏乞敕下，酌议处分，倘以臣言可采，速赐裁决。誓以慕义之余年，为国家竭东隅之报效。且臣受王抚臣东行之令，原约七月袭取宽镇，八月抚臣即渡河东。徒以事多掣肘，坐失机宜，奴势益炽，各城复陷，致臣效忠效义之雄心，沦没于堪悲堪咽之时事。而更迁延危疆，候兵候饷，杳然一载，此何时势也，而堪此空说空谈乎！况去冬奴贼先攻镇江，知江东无兵，是以新正安心过河，以攻广宁。今又牵制无兵，则山海必成孤危，而神京岂能安枕！且奴众虽不能摇舟，而辽兵捕鱼为生者，多为贼用，彼如先据各岛，则登莱亦成危局。是奴可水犯陆犯，我总难战难守，即杀身异域，徒增原下之悲，而一片忠肝，无补孤魂之泣矣。万分紧急，敢冒斧钺上恳。倘庙堂以未经目击之情形，偏执登鲜无益于恢复之大事，优游不断，错过六七月光阴，秋高风劲，渐至冬朔，事不可为，奴得并力山海，悔之无及。臣身居险地，言出痛心，不敢自附石画，第祈我皇上敕谕诸臣，用臣未议，使得悉心计而尽瘁乎鲸吞鳄噬之中，即粉齑有余荣矣！
　　圣旨：“该部看了来说。”
　　满眼山川满腹兵，神谋还令鬼神惊。凭将一纸安边策，塞外胡尘瞬息清。
　　随该兵科出参道：
　　为照毛文龙接济之说：急者自急，缓者自缓，此已腐舌，彼如充耳，致使君令不足以敌臣意，当局不足以胜旁纷，奈之何哉！假令榆关可丸泥封，西虏可鞭使，文龙即不妨置弃于虎狼搏噬之穴，若犹未也，则何恃而不恐。数月以来，宁前诸处，奴未敢一矢加遗，诚恐长驱而文龙之议其后也。文龙灭奴即不足，牵奴则有余。议者视弃文龙如沟中梗，奴一意西向，卷甲疾驰，危关孤垒，奚以御之？况其列兵旅顺，改造风帆，万一据海岛，望登莱，混称兵船，鼓棹迅至，彼时即悔接济之迟，误何及哉！
　　据文龙疏中，谈奴情甚悉，又谓某岛该兵若干，统以某将，诚不欲海上各区，使奴先据，长彼觊觎之心，绝我牵制之路也。夫辽民苦奴之虐，逃依丽国者，以十余万计，其心为中国死者，亦且数万。诚敕令户部亟如臣部议饷十万，前往接济，选辽民勇者，置之行间，列于各岛，以所举材官分隶之，既无招募稽迟之误，又无安家行粮之费，较之客兵不习水土，不耐风寒，不勇战斗者，费倍省而气复倍壮，是一兵可当奴百兵也。夫其不可丸泥封、鞭使者，朝廷且不惜数百万金钱，为补苴之计，而明明能乘奴者，任其疾呼不为引手，臣窃惑焉。
　　臣部前疏所题闽兵，招练渡海有日，可无容赘。独淮兵前奉旨过海，而裹足淮扬，藉口剿妖豸绣之威，自行自止。
　　庙堂之旨意朝三暮四，其何以示令共而昭画一耶？夫一渡海耳，懦者畏之以为害，而奸者顾涎之以为利，所称假借札委，扰害无厌，藉其力不恤其私，利其物致孤其望，则柔远之谓何？臣部当与经抚诸臣亟严加申伤矣。既经具奏，前来相应，复请合候。
　　命下，遵奉施行。
　　自此，朝廷之上，无不晓得皮岛的兵马真可以提掇登津，真可以牵制哈赤。有了一座皮岛，可以控制得各岛；有了各岛，登津之兵可以渐渐屯泊，可以渐渐向金复海盖四卫进发。若不是他招抚，奴酋先得了这些海岛，这些海岛归伏了奴酋，做他的向导，或分一个逆贼，以佟李之辈，以中国人用中国、学中国水战，结寨在皇城岛，就逼近了山东，结寨在广鹿岛，就近了天津。莫说西处不敢进兵，及要防守，则是年来朝廷但以全力防守山海，不急虑天津登莱，向来但闻失城失堡，此后但闻得收复金州各处地方，他的方略，那里是虚言哄弄朝廷，以邀封赏的。
　　披读方略，使人有封长白山之想。吁，如今安在哉！
第十六回　大屯田战守兼行　通商贾军资兼足
　　黎庶凋零困转输，饥军庚癸又频呼。司空仰屋头为白，计部持筹泪欲枯。
　　水耨阿谁挥耒耜，火耕未见辟莱芜。东江今日勤耕凿，会见中原力少苏。
　　师行则粮食随，故有兵就要议饷。但饷没个神运鬼输，只靠得百姓。近来虽是为辽饷加派，却又不免有水旱灾伤减免，是百姓身上原也支不来。更又有贫顽人户之拖欠，奸猾揽户之侵挪，狡狯吏员之挪盗，越不足用。及至起解，也不免火焚水湿盗劫各项失损。至海运，当日辽阳未失，曾是登津运至旅顺，接济河东；广宁未失，曾是登津屯觉华岛，接济河西，如今已不能自登津运赴各岛。苦是茫茫大海，有巨浪飓风，因有触礁撞涡沉溺破坏等事，这不能竭百姓的脂膏养饥军，却扫巨万之粮储，归于大壑。饷司以出门作了事，军士难把空纸当饔餐，这也是一个极难的难事。惟有一个屯田之策。古来有屯田以民养兵的，是三国时枣，他在青州冀州率民耕种，使曹操兵无乏食。有屯田以兵养兵的，是汉时赵充国，他在金城安定散兵耕种，使中国不苦搬运，灭了先零叛贼。此还是古时的事。便我太祖，因刘益降得了辽东，也因饷道艰远，大开屯田，着人朝鲜市买耕牛谷种，商人入粟种盐。毛总兵他知中国百姓凋敝，登津转饷艰难，累次咨文催讨，又经经抚请题，圣旨催发钱粮，十不得五。要倚靠朝鲜，他国小民贫，不可屡屡烦扰，失了他心，倘使他离了心，向了奴酋，一发失了依倚。只是岛中向有岛民，更毛镇带有兵丁，日来接济河东西难民，拨船渡送到登莱的固多，存在海中的也不少，哪一个不要粮？若使饷不接济，不为措置，这有一食，没一食，军士怎生守岛，怎生出战？这些百姓怎忍死在岛中不生变么！须寻出一条长策。想得各岛除边海水所冲灌的，是斥卤之地，只可烧盐，不堪开垦；还有岛中高冈峻岭，峭壁岩，多系山石，不可耕种，其余平坦膏腴之地，已经本岛民耕种，常业不可占据；尚有已开垦因兵抛荒未开垦，其地尽可耕种，皆可界限成田，春夏种麦，夏秋栽植黍粟，以供粮饷。再于各山出泉处，随地开积成池，分成沟渠，以备亢旱。一亩所出的，可以供一人，一人尽力耕种，可得十余亩，便是一人养得十多人了。以此屯种，一来可以省少国家钱粮，二来少免登津输挽，三来也不怕岛中缺饷。
　　皮岛中百余里，地腴泉溢，向已开垦，如今复将可耕的尽行开荒。又查石城岛地方百里，地坦可耕，长山岛大小二岛，南北相对，中通海舟，绵亘百余里，其地可耕，又多薪水。广鹿岛周广数百里，向有田畴。其余给店岛大三十余里，鹿岛二十余里，色利岛大四十余里，獐子岛大三十余里，海洋岛大五十余里，五家岛大三十五里。又新辟皇城岛、三犋牛，各不下三五十里。皮岛东南有菊花岛、荞麦岛、须弥岛，都地广可耕。岛内除搭盖民居官房，已经居民耕种的、硗瘠不可种的，其余俱牌行各岛守备，督令耆民兵士，大行开垦。仍令明画界限，各定亩数，给佃辽民。又酌肥瘠，别上中下三等，定议税粮，每年于夏秋成熟之时，征收以充兵饷。中有贫民，毛总兵又差人赍有银两，前至登津、朝鲜，平买耕牛农器分给。
　　只见各岛岛民，在岛中开沟掘埂，成田地，又在农忙之时，朝耕暮耨，栽种粟麦。岛中老弱与妇女，携壶挈馈饷农民。各岛各立一个劝农官督课。只见岛中早已：
　　蓑笠动斜曛，耜锄破陇云。夫耕与妇　，禾黍绿纷纷。
　　各岛之内建有仓廒，征收之时，将来屯积，以备粮运一时不到，可以接济军士，或是辽民归附，饮食不敷的，亦行赈给。把当日这些荒榛败棘，野草寒烟，一派冷落的穷岛，都已变做一个殷陈富庶的世界了。
　　云锁危峰浪拍空，萧萧芦苇泣西风。那堪得遇回天手，尽挈斯民化日中。
