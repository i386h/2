<!-- { "loadSidebar": true } -->
　　紫阳张平叔作悟真诗歌发明金丹秘防中间回互隠伏虽未易窥测而其大指不过二端曰身中求者身外求者身外之说于楞严经十仙所谓交媾坚固而不休息意同不敢遽谓其无而其事甚鄙其机甚危其品甚卑其効甚难薛陆二子之注释犹显晦相杂至于上阳子陈致虚者而无余蕴矣且其辞防之放浪狂诞滑稽陋防灭天道伤人理而其罪之尤大者曰侮圣言葢王法之所不容而地狱之所精俟者也其曰实而有者真隂真阳也同类有情之物也虚而无者二八初之气也有炁而无质两者相形一物生焉所谓一者真一之气凝为一黍之珠此其本防也然至引度人经曰元始悬一宝珠大如黍米在空中其侮圣言一也又曰顺之则为人逆之则为仙为佛为仙乎犹可而谓佛由此而成至云苦行雪山六年达磨面壁嵩少九年皆此物也然则是二圣人者先采丹于女子而后作此伎俩也夫佛不必论达磨者得道已百余年谓中州有法器可传故面壁以示之机而始得二祖今岂所以语达磨其侮圣言二也佛经云如露亦如电谓一切有为之法幻且速不可持也今以证其功之速而易抑何舛也丈六金身释迦之化身也今引以喻十六两何所取也又云马祖未脩大药而枯坐求佛是有磨砖之讥然则南岳让者诱马祖而为淫者也其侮圣言三也灵山防龙子戯珠真摩尼宝珠也而引以为女子之铅是龙女于大众中市淫于世尊也其侮圣言四也要之道光之罪在行而致虚之罪在言道光之背师致虚之诬佛其揆一也然而道光有得致虚无得也嗟乎紫阳之防愈显而愈晦使天下有以悟真为误真者则三子哉
　　白紫清指篇
　　紫清白真人玉蟾师事陈泥丸泥丸之道亦得之于薛紫贤矣而紫清所着辨惑论脩仙三等炼丹三成皆取自身已不假西隣其它如谷神不死关显秘诸篇皆妙合黄庭微防又何尝不与悟真相发挥歌辞逸妙往往有辨才无碍机用紫清之仙格所以独胜也第紫清六十四岁卦气已满而始得道吾侪其庶可冀乎泥丸化迹似不可晓
　　诗歌之横逸痛快无过于白紫清凡张紫阳陈泥丸之什皆近真其它则不过陈上阳辈依仿而成虽纵横辨博而实少精理乃托之许旌阳罗公逺钟吕刘海蟾马自然辈吾谁欺欺天乎又有金丹证道四歌云太上老君作尤可笑也
　　书金丹四百字后
　　紫阳之精蕴独有悟真篇耳后所谈禅语其门人尚以为非实録而忽有此四百字者余始得而读之窃见其精深微妙虽与悟真相表里而提唤处尤更紧快文字亦雅纯无支离隠互之病然尚疑其姹女南园手持土橄榄龙虎交战洞房云雨之说或有涉于问隣者寻得其前序读之所谓以身心分上下两以神气别冬夏二至以形神契坎离二卦以东魂之木西魄之金南神之火北精之水中意之土为攅簇五行舎眼光凝耳韵调鼻息缄舌气为和合四象以眼不视而魂在肝耳不闻而精在肾舌不吟而神在心鼻不香而魂在肺四肢不动而魂在脾为五气朝元以精化为气气化为神神化为虚为三花聚顶以魂在肝而不从眼漏魄在肺而不从鼻漏神在心而不从口漏精在肾而不从耳漏意在脾而不从四肢孔窍漏为无漏然后知其絶无所谓西隣之说而悟真篇指亦可挽而归之一身然终不能不小抵牾序尾有因马自然去讲此数语汝其味之寻又读白紫清集有谢紫阳书谓昨到武夷见马自然口述谆谕出示宝翰凡四百言字字药石甘露洗心毛骨洒然又固以知紫阳之所授者紫清也岂紫阳以薛氏之注误天下而指抉身中之秘救正之耶将无紫清所得泥丸授受之微或独悟之见惧其说之不信从而托紫阳以神之也马自然古仙也不为紫阳使者曰马阳象也曰自然取不矫饰义也疑亦紫清所托谕也夫以紫阳四百字之序辞明晳若此而尚有陈上阳鼓其唇舌以宣淫诱贿则良可叹已
　　玉清金笥青华秘文金宝炼丹
　　近复覩此书谓张紫阳表奏上帝着此圗论中间幻丹说力辟彼家之妄而归之身其理颇正功用亦颇近而不能无掇拾迹葢后之学道者忿薛陈辈之误注悟真而托紫阳以正之也据序乃提学佥事石淮着而谓遇刘中贵得所藏本至正德甲戌而后出其为膺作可知
　　宋搨黄庭经
　　右军书法琅琅者行体兰亭小楷黄庭兰亭本最多然肥瘦疎密种种不能尽合独黄庭如出一手余所见前后数十本皆然恐是秘阁续帖本广行人间耳今覩沈同卿纯甫所藏独幽深澹宕其风格姿韵逺出诸本之上岂秘阁之前别有一佳本耶抑太清楼翻刻之最初搨耶纯甫素工八法能日临一过不患不作飞天仙人也
　　程孟孺黄庭经
　　余前后见宋搨黄庭凡数十本此其最精老杜题画所谓毫发无遗恨波澜独老成唯此足以当之或谓是秘阁中续帖一纸余不以为然人间十七帖大胜淳化天上也陆子深学士诗云山中亦有闲功业搨得黄庭上白麻异日与东圗共之


　　弇州续稿卷一百五十八
　　钦定四库全书
　　弇州续稿卷一百五十九
　　明　王世贞　撰
　　文部
　　书道经后
　　书真仙通鉴后
　　麻姑坛祠记顔鲁公所撰而赵道一倚之撰蔡经传第其中所云麻姑再拜但不相见怱以五百余年又说接侍以来已见东海三为桑田及姑取米掷地变为丹砂方平笑曰姑故作少年戏也吾老矣不复喜作此狡狯变化然则方平之得道当在盘古氏以前而及其作方平传云东汉之东海人举孝廉除郎中稍加至中散大夫孝桓帝时主太尉陈躭家三十余年尸解而去则方平之再过蔡经家百余年事耳度其终始不过二百岁许人而何以老于麻姑又云沧海三变为桑田也岂方平间于东汉时一出耶或别有一方平耶或过蔡经家事有之而传方平者耳傅其名姓而不尝见其文耶前传言镇青城山丸仙宝室天而后云镇昆仑亦自相抵牾
　　车子侯扶风人汉武帝爱其清静稍迁其位至侍中一朝语家云我今补仙官武帝思之为作歌云云按此即奉车子侯也奉车子侯霍去病之子也帝使从封禅太山一夕而死帝思而歌之又语其家道士皆言子侯得仙不足悲桓氏新论则帝出圣才有朕兆子侯则没印故畏恶杀之今因其语似为仙去又不识去病子而谓之车子侯尤可笑也
　　太极真人杜冲以周昭王二十七年闻文始尹先生登真乃灵宅栖学道康王特赐金百镒完葺本第赐号曰楼观闻老子在周为藏史孔子犹及闻礼后始西度函谷尹先生挽之为草五千言今云昭王十七年尹先生得道一误也康王者昭王之祖也今云赐金百镒完葺本第二误也恐系傅防不可信又云周穆王好尚黄老崇建灵坛立庙置老君及尹真人像尤可笑彼谓穆王时有老君观耶又杜冲真以昭王二十七年始学道道成而宗年二十受业焉年一百五十余岁至厉王十三年而上升彼谓昭王去厉王时有百七八十岁耶楚康王事尤诞王翦灭楚已虏其王负刍矣何得复有康王
　　周义山传是一博畅才人文字然厯引所见诸仙真皆传记纪载无一创闻至所谓黄老无英白元君则又黄庭经传世以后语今云是汉宣元时人得道恐未可信费长房以失符为鬼所杀华佗以愆期为曹瞒所诛此方术人也而列之仙可乎长房之得符自壶公见范晔汉书甚详丹台録云壶公姓谢名元一恐附防语刘寛不闻其有仙道特真诰载之
　　路大安传尤为不经据大安以顺帝汉安元年壬午生至惠帝永康二年辛酉当为寿一百八十年矣而是时王戎仅七十耳乃谓大安为甥而戎为舅其卤莽一至此且惠帝永康元年四月赵王伦反自为相国明年正月废帝于金墉城四月反正改元永宁是永康无二年也惠帝不辨菽麦人也一年之内见废于赵王伦复辟之后齐王冏专政帝食息不自制而何以能召大安驱禳厉疫所谓上真授记年与名同可以冲天遂以大安元年白日上升然年号实太安非大安也此类殊不一聊辨而志之
　　据真诰陶隠居所纪许黄民原无得道不当列之仙传也胡长仙事甚奇幻俶傥第在中宗武后朝当逺出叶静能张果上而史于方术不载又太平广记搜剔不遗余力于叶法善罗公逺辈纪载甚详而独不及长仙何也得非有所増饰耶
　　许真君除殄妖蛟及拔宅飞升甚幻奇俶傥足以竦动凡俗照耀一世今遗迹尚存谶记都在独晋史搜罗神恠不减虞初傍及义云而乃遗敬之一不可晓也郭景纯之抗王处仲于行刑人及鹊巢树亦载之而顾絶真君化鸽之迹二不可晓也真君所居既非深僻寿至百三十六岁白日冲举家属门故何止百人而有司都不举闻三不可晓也真诰扬许所载晋室诸贤迨尽岂有长史系真君从弟而了不之齿四不可晓也陶隠居徧访仙迹若渴若狂而于真君事独杳然五不可晓也今者龙沙高过豫章城地仙之事当有验者而先师昙阳子诗所谓五陵敎主世多不能悉而注真君传者以东门之镇为宛陵南门之镇为浩陵西门之镇为鹊陵北门之镇为涪陵中门之镇为泰陵以实其分野太逺而名亦创新未知其是否
　　王子年能预知苻坚南伐之必败而不能守能预知姚苌之子无畧得苻登而不能知身之见杀于苌手此大谬也岂释氏所谓还债耶将无以述谶纬谈休咎为真宰所罪耶正史不言兵解恐传者増饰之其所着拾遗记十卷葢不待毕而知其诡于道也
　　项曼都者诞士也与昔所传古强蔡京之流相表里其曰斥仙人者人而指目之耳而以为真仙何无识也徐启为王大夫治女金英事恠甚不可言而又渉无谓得非启者欲窃其女故为障眼隠形之术诪张以摄之耶
　　萧子云据南史以侯景之乱避地【阙】　　　　　而卒今云还萧山再徙居清虚馆遇神人降言馆之东北有都水坑水自东注可以徙居萧又徙家寓焉厯二纪余一旦上帝赐玉册封元洲长史仍司郁木福庭之籍神仙之府八十二口同隠世不复见吾不敢以为的然夫子云名卿大夫也清虚馆在萧山之近隅非若地肺桃源之深阻也其家八十二口又非一人也何以居二纪而不致人主之傍求族党之踪迹其卒之地与岁史无异书者何也且书家者流必举子云以为口实宁有迁化之奇彰彰如是而一不之及意或羽客之栖止清虚者防张杜昙永之仙迹而牵引子云以为重耳
　　吴道子画迹虽神奇然是一工师耳正史野史载其出处甚详且明未有以为仙者而今云得神仙术周游人间宗闻而诏入宫庭有粉墙数寻俾画山水道子请用墨浆一缶泼于壁以幕覆之俄顷请上临视山水林木人烟鸟兽无不备具而且精妙道子徐步指防岩下一小洞叩之忽开一童子在侧道子奏曰此洞有佳致臣请入为陛下先遂跃而入俄顷门闭守城卒曰道子出矣上再往视所画处乃莹壁无复山水何齐东野人诞谩无稽一至此也是不知吴道子之供奉明皇最久画迹满宫禁及长安寺宇也可鄙可笑一至此
　　许栖岩事不可知而所称对太乙元君引黄庭老庄三语云但思一部寿无穷真人之息以踵其精甚真却似有解悟后令道士算劈太华何神立海桥何鬼又是防语大约此文唐人传奇如嵩岳嫁女南溟夫人之类刘忠州晏所遇王十八事见太平广记其文典其事亦覈但以所好如此所遇复如此而位宰相领盐铁不思转首而取窜僇利令智昏其斯之谓欤
　　嵇叔夜传谓舜听佞臣言而杀伶伦八人又云晋文帝令康北面受诏敎宫人康不肯从帝杀康于市又一齐东野人矣
