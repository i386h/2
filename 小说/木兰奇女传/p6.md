<!-- { "loadSidebar": true } -->
　　二女娘谓李靖曰：“主母至矣。”李靖急抬头看时，见一老妈鹤发童颜，黄衣短襟，策杖而来。李靖连忙起身施礼。老妈曰：“年老之人，不能答礼，先生休怪！”李靖又谦逊了一回，方才敢坐。老妈曰：“贱躯性僻，不喜与俗人居，却喜与善人清谈。故不惜残朽，与先生少坐。”李靖曰：“晚生性情疏慢，不学无术，恐见辱于长者。”老妈曰：“观君品节详明，德性坚定，莫非佳士乎？”少顷，女童罗列酒肴，果然山珍海味，玉液琼浆。李靖吃了几杯，不敢多饮，固辞乃已。因问曰：“太夫人尊姓，太公可在世否，有几位公郎？”姥曰：“老妇姓金，大君中年去世，二子名金鳌、金鲤，皆往北海探亲未回。几个顽仆见主人外出，老妈慈懦，俱醉卧不起。先生今日受了辛苦，早安宿罢。”遂起身向丹墀咳了数声，犹如洪钟振响，惊起十数个狞狰大汉，面貌有善有恶，皆来拱手听命。姥曰：“尔等去打扫迎宾馆，送客人安睡。”众大汉诺诺连声。李靖随着大汉走过数处曲栏，将行李铺在床上，叫众人出房去了，自己和衣而卧。心中想道：这个人家，定是在朝廷做过大官的，不然那得如此富贵？未及二更时分，忽闻扣门甚急，闻室中惊呼：“天使至！”李靖忙起侧耳而听，但闻异香满室，不闻一毫声息。将欲就寝，数仆请曰：“主母请先生起。”李靖急整衣而出，老姥迎面谓曰：“本不宜使先生知予行踪，今有事相烦，不得不言。予乃本境龙神，上帝怪此地民习奢侈，以旱年告诫，使知稼穑艰难。洛阳令张公瑾志诚祈雨，感格上帝，方才御旨下降，限子末丑初，大雨时行。恨二子探亲未回，予年朽迈难以转侧，欲烦先生代我身行雨。”靖曰：“靖乃一介凡夫，如何能行雨？”龙母曰：“不难。”命左右将洪钟乱撞，众神蜂拥而至，皆向龙母稽首。龙母曰：“御旨前来，子末丑初，甘霖弥野，尔等作速登程，毋违天意，以副众望。”众神曰：“惟命是听。”龙母又命左右牵龙驹来，龙母曰：“请先生乘此龙驹。”手授寸余一个净瓶，谓靖曰：“此先天至宝，内藏壬癸之精，驹若嘶鸣，汝便倾一点水在鬃上，切不可乱施。”靖曰：“然。”左右将缰绳一撒，龙驹四足腾空。
　　此时，李靖头顶星月，足履风云，雷公在左，电母在右，雨师在前，风伯在后，乘着电光，俯视下界，历历在目。却依龙母之言，不敢妄施雨点。风驰云飞，也不知行了几多路程。忽然望见柳家店，心中想道：此处较他处望雨更甚。又念庞母施茶之恩，不免以公报私，竟将净瓶一连滴了八九点。那驹也不敢再鸣，直行过百十里，那驹复鸣，李靖仍然发雨。又不知行了多少地方，雨师曰：“雨足矣！尔等先回，待我分开阴阳，收了云雾，即来缴旨。”李靖等先回。龙母曰：“有劳先生了。”分付众圣各回本位。龙母曰：“天尚未明，先生辛苦一夜，仍回客房休息罢。”李靖曰：“谨如尊命。”
　　将欲就寝，又闻扣门者甚急。左右开门，见二位少年惊慌而至。龙母责之曰：“昨夜若非李先生至此，汝等有灭族之罪矣。李先生代汝效劳，宜速拜。”二位龙子请李靖出来，向靖再拜。二龙子曰：“愚弟兄与北海龙王为长夜之饮，不期御旨下降， 先生真是我全家恩人！ ”李靖未及答时，又扣门者甚急。二仆上前禀曰：“天使至！”金鳌、金鲤忙排香案，跪接御旨。为首一位金甲尊神，领着数十个虎贲之士，持矛仗剑而立。金甲神展开御旨读云：
　　无极至尊昊天上帝诏曰：金鳌、金鲤，不遵御旨，妄施而数，柳家店一村，男女尽殁，淹死良民五百五十三人。念尔先世有功于社稷，不忍加诛，命值日司刑正神，鞭金鳌三百，鞭金鲤二百，减一等，降受伯爵。候有功之日，再行升赏，毋负联望！
　　诏书宣罢，金氏弟兄望天谢恩，解衣伏地。左右武士动起手来，打得皮开血溅，呻吟之声令人鼻酸。龙母在一旁痛哭。室中六个女娘、十数个家丁，见主人要受杖，皆掩面流涕，吓得李靖战栗不已。须臾，左右收了刑，众仆扶主人入内室去了。金甲神谓龙姥曰：“若非汝有功于社稷，二子难免剑下之诛矣。以后行云布雨，切不可怠玩，吾去也。”李靖站在一旁，形如木偶。
　　龙母送了天使，慰李靖曰：“先生休惊，若非先生效劳，则误期之罪，更甚于误雨。只是老身不该使二子俱出，以罗此咎。”李靖亦无言可答。二女娘请靖入书房用饭，李靖好不过意，龙母指二女谓靖曰：“此二女自幼侍予，颇适予意。今欲遣二女使奉先生箕帚，惟先生所择。”靖曰：“靖乃庸夫下士，如何敢上干仙体？此事断然不敢从命！”母曰：“先生虽居尘俗，品若上界真仙，使二女得此佳婿，亦愿足矣！先生幸勿辞焉。”靖曰：“靖贫无赖，采薪度日。茅檐之下，无立锥之土，瓮室之中，无隔宿之粮。即仙姬不弃，靖将何以自立？”二女闻之，皆目视李靖，微微而笑。姥曰：“天之困厄，每甚于豪杰之士。岂不闻人生于世，所患者在寡德，不患寡财？今观二女之意，均非无意于君者。予别无所赠，出夜光珠三颗，开唐宝剑一匣。”谓二女曰：“此珠价值连城，汝二人收为妆资，与先生下山永成百年之好。”二女向龙母下拜，李靖不好推辞，只得也拜谢龙母。母曰：“他二人年长者名春兰，年少者名秋菊，先生宜善教之。”又谓二女曰：“以顺为政者，妾妇之道也。汝二人宜善事先生。吾二子受杖过伤，不能送客，先生海涵。”于是春兰背着行李，秋菊佩了宝剑，随李靖下山。龙母送出大门之外，挥泪而别。
　　李靖谓二女曰：“柳家店一村男女，皆没于水，吾为之灾也。予欲售一珠，觅尸封葬，以释予愆。”二女曰：“惟君所命。”不上半日，到了柳家店，果然被水淹成大坑。李靖触目伤心，欷歔再四，觅居近人家，寄居二女，单往洛阳探亲。那亲长见李靖衣服褴褛，却不十分理会。李靖私去当铺中当珠一颗，得银子五千两，仍回柳家店。收买白布一千余匹，又买棺木五百五十三付，不论远近，送一死尸来者，谢银五两。不上四五日，计敛死尸共有五百五十二头。命居近之人遍视群尸，单不见有庞母。李靖出帖，晓谕乡人，有能觅获庞母尸者，谢银一百两。又过了三日，绝无影响。李靖无可奈何，只得束草为人，上书“庞母真魂”四字，入棺安葬，以了心愿。又于各尸封葬之所，烧纸焚帛，虔诚致奠。
　　次日，收拾行李，欲辞乡人而回。乡人老老少少皆来款留，李靖惟心领而已。将欲起程，客来报曰：“庞母至矣！”靖曰：“庞母安在？”果然庞母策枝而来。李靖曰：“为不见老母，险些寻杀小人。”庞母曰：“适闻乡人语先生过用其情，老妇在世尚且感激不尽，况死于地下者！”说罢，向李靖下拜。李靖连忙扶起，曰：“妈妈出此大难，真乃吉人天相，不知妈妈何以预知而逃？”庞母曰：“自先生去后，老妇即发寒疾，只得往舅家暂住。刚病了半月，舅母亦寡贫而衰。昨日闻知先生如此用情，故特地赶来，以酬先生之意。”众人曰：“庞母至此，先生可少留数日，使我等各尽其情。”李靖即取出三百〔两〕银子与庞母，另造房屋。又将百两银子，以作庞母养生之资。盘桓三日，拜别庞母，辞了众人，望西而行。乡人尽皆洒泪，依依不舍，李靖也切切而去。正是：
　　点水须当涌泉报，千金一掷不知贫。
　　要知后事如何，且看下文分解。 
第四回　　授天书蛟精返窟　谒越王女侠盗令
　　却说李靖别了柳家店，携二位龙女行了七八日，早到西城。旋回故里，今二女权立门外，先进家中见了母亲，将误入龙宫行雨收尸之事，一一说明，又出夜光珠、宝剑为证。李母曰：“尔平生谨慎，今出此荒诞之言，似觉难信。观尔精神发越，往时寒酸之气尽消，亦似有奇遇者。也罢，命二龙女进来，待吾审视。”李靖出来，招二女入内，二女跪地不起。李母曰：“吾儿有何德何能，而龙母错爱，既授之以珠，又赐之以女？”二女叩首曰：“龙母以几辈自幼居于异类，不谙人事，闻老母亲贤慧无比，能于教子，必能教媳，故使儿辈奉先生箕帚，兼学老母亲德操。”李母曰：“吾母子居贫守俭，吾年七十，犹亲纺绩。吾儿年二十余，采薪之外，别无所能，龙母误聆虚声耳！”二女又叩首曰：“圣人云：‘不仁者，不可以长处约。’龙母所慕老母与先生者，正惟此耳。”李母曰：“善！汝二人真吾儿媳也。”遂以手扶起二女，即日命李靖与二女成礼。合卺之后，相得甚欢。二女助李母纺绩，日夜不休。一日，二女相语，歌曰：
　　贫子衣中珠，光自圆明好。
　　虽然善为藏，终是龙家宝。
　　李靖怪而问之， 二女曰： “郎君市珠，可以致富，何自苦如此？”李靖曰：“予感龙母之德，不忍遽售，非宝此珠，正宝龙母之惠也。”二女曰：“此珠终非人间之物，他日龙神行雨，见此珠光，一吸而去，不若售之，得金为妙。”李靖曰：“我得之，使彼失之，仁者未必为此。”二女默然不答。一日，雷雨骤至，李靖启柜视之，珠果不见，靖乃责二女曰：“吾若听汝二人之言，遗害于他人矣。”二女再拜谢过。
　　又过数月，二女曰：“吾不忍老母操作于内，汝不懈于外，吾二人有赤金项圈各一，紫玉镯各二，往售之。”李靖然其言，果如其数。二女曰：“郎得此，可免采薪之苦矣。宜晓夜攻书，以求上进。”靖曰：“孔孟六经，吾既诵之类，老、庄、苟、列之言，却将何书为先？”二女曰：“孔孟六经，醉而无疵，乃入世之法，所以训天下之不忠、不孝、不仁、不义者。诸子之言，放荡不羁，乃出世之法，所以训天下之妄生、妄死者。”靖曰：“出世、入世，二者吾将何先？”二女曰：“入世之法，造其极，可以出世；出世之法，会其源，亦可以入世。孔子曰：‘天下有道则见，无道则隐。’彼抱咫尺之义者，其孰能知之？”靖曰：“三圣不传之秘，其书何名？”二女曰：“其书名《遁甲天书》。”靖曰：“遁甲之名何义？”二女曰：“甲者，十千之首，人君之象。《易》曰：‘帝出乎震，位坎向离’是也。遁者，隐也。甲尝畏庚，千之七数也。甲性好生，而庚性好杀。甲适于六仪之下，以避其凶，却又以乙妹妻庚，以制其内。甲之子曰丙、曰丁，皆能克庚而救甲，故乙、丙、丁号曰三奇。”靖曰：“六仪者何？”二女曰：“戊、己、庚、辛、壬、癸是也。”靖曰：“甲既畏庚，何又隐于庚？”二女曰：“甲与己合以养之，丙与辛合以泄之，丁与壬合以挠之，戊与癸合以威之。如此，庚不但不敢与甲为仇，而反感甲之德，畏甲之威，而为甲所用也。”
