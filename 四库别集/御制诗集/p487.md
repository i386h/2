<!-- { "loadSidebar": true } -->
　　冒雨却疑杜宇泣定风还似石榴安山人应与世无涉何事犹存一防丹
　　光融胜杜宇顔好甚安榴【山丹】
　　名字遥思入楚骚垂头姌姌立江臯钓矶设果红丝缀应识逰鱼早避逃
　　寳络垂莲岸红丝拂钓矶【蓼】
　　王母乗来种类遗年年七夕杳无期可怜头趐分明在飞去不能祗系思
　　清音自瑶岛仙梦到罗浮【翠雀】
　　雅似一中防酒柔笛吹曽不落枝头小山自拟维摩画【苏轼跋王维画云观摩诘之画画中有诗乃指其山水景今一桂于花卉小册每幅各系二句题曰画中诗葢欲自拟摩诘因借东坡语取义耳】却是东坡早识由
　　烘笑从人赠酡顔任笛吹【红梅】
　　右画中诗花卉二十四种
　　一蝉双鹤各希夷生动真传气韵斯花卉那能较山水诗中画胜画中诗
　　盘云双鹤下隔水一蝉鸣【祖咏】
　　洞云白出含润庭竹青连山欲迷着个茅庵晻霭际仲文恰合与留题
　　近窓云出洞当户竹连山【钱起】
　　层岩飞瀑锁烟霞竹树防差静不哗绣户纱窓虽绮丽山泉幻与作仙家
　　积翠纱窓暗飞泉绣户凉【王维】
　　委蛇退食向词垣歩出回防左掖门花栁宁宜庙堂物杜家诗史有微言
　　退朝花底散归院栁边迷【杜甫】
　　一磴危悬接小亭过亭云白隠山青潄崖江浪翻漻泪那可其间客舫停
　　江涛出岸险风磴入云危【王勃】
　　溪上松间开草堂青山白水罨楹光虽然老杜曾言闷到此应教闷早忘
　　巻帘唯白水隠几亦青山【杜甫】
　　负郭人家江路临买鱼沽酒客船斟澄之清耳民犹水深意谁知倚杖吟
　　山县早休市江桥春聚船【杜甫】
　　爱听松风落落吟风翻松露湿衣襟洗将声色都无着无着其间那覔心
　　歩壑风吹靣防松露滴身【杜甫】
　　双桥两水互纵横橘柚秋烟逺未明不是画中有诗趣令人何故识宣城
　　雨水夹明镜双桥落防虹【李白】
　　水穷自是山深处云起山深水气含讵只精诠标合一雅欣妙绘契函三
　　行到水穷处坐防云起时【王维】
　　山来髙阁非无色泉入平池定寂声声色两空空亦冺九龙何事更牵情
　　泉声到池尽山色上楼多【张祜】
　　一簮塔影倚清空驻锡惟应是义公山下可防不可到钟声遥出白云中
　　塔影挂青汉钟声和白云【綦母潜】
　　莫谓深山无迳寻引人入胜有钟音髙僧只在禅房坐客到吃茶请自斟
　　古木无人迳深山何处钟【王维】
　　风正波平好进航防过野舘带花香何须数典称南海取义端知有防章
　　野馆浓花发春防细雨来【杜甫】
　　罨秀常防户外峯阶前众壑有泉淙招提既是大禹寺那更安禅制毒龙
　　户外一峯秀阶前众壑深【孟浩然】
　　盘云防曲迳堪披一泒飞泉擘石垂莫道画家艰落笔深于诗者易能之
　　透石飞梁下穿云仄径斜【蘓颋】
　　春水轻舟访故知夕阳烟栁罥丝丝不宁枚举李乂句兼善神传常建诗
　　夕阳烟栁岸春水木兰挠【李乂】
　　髙峯嶻嶭锁氤氲黄叶林头覆白云恰似世尊量顶相梵天丈六了难分
　　髙顶白云尽前山黄叶多【贾岛】
　　竹溪冩影穿沙出藤蔓遮门带瓦垂佳处似兹天下少那还愁系旅人思
　　对门藤盖瓦暎竹水穿沙【杜甫】
　　月上空山收夕霭溶溶露气滴松梢此时夜坐消诸虑宁计僧门推与敲
　　月临山霭薄松滴露花香【张乔】
　　网下澄潭缆结航趁墟贾客复连樯民情在顺不在扰我亦心厪鱼米乡
　　结缆排鱼网连樯并米船【杜甫】
　　密树有情蔽深屋空山无客响流泉天然妙境谁牵合能尔为【平声】人为【去声】集聨【画册所取皆唐人整聫独此幅集句而成以初唐词客俪中唐诗僧格调相融画境雅称殆天然巧合也】
　　重檐交密树流水响空山【王勃释法振】
　　缓勒山行入翠微蒙蒙湿润欲霑衣草青马饱嘶声喜【马食饱骄嘶乃常有之事若方衔草时则防不能鸣杜老虽称诗圣此句则不免以辞害意矣】不是李南识者稀【见枹朴子】
　　衫裛翠微润马衔青草嘶【杜甫】
　　雪岭锦城见界天【蜀人云成都城中可望见雪山】正厪防报定金川【温福既攻破资哩之险复克其阿喀木雅进攻普尔玛美美卡碉寨桂林亦连破逹乌墨垄沟诸要隘道抵僧格宗皆指日可达美诺贼巢伫盼擒渠防奏】小山朅揽诗中画拟借杜王解念悬【全册以子美雪岭聨为结不独摩诘诗中画意聊遣吟懐而玉垒晴曛用告成事亦足征佳防耳】
　　雪岭界天白锦城曛日黄【杜甫】
　　右诗中画山水二十四种
　　首夏静明园
　　暮春命跸驻香山东道于斯经往还泉石孤哉縁少暇清和来亦暂偷闲峯边落叶密添翠砌畔红花半就殷电火光阴无住里偶成长句寄其间
　　华滋馆即事
　　视事传餐有定时来逰率亦憩于兹书屏生色背峯倚玉鉴明辉靣水披漫惜春光已消歇微怜夏节待华滋【今春膏雨虽霑迩日屡作风预恐因循致旱已望继泽之滋矣】值无引见惟章奏【是日偶无引见官】却觉心中早愧之
　　竹罏山房
　　泉称苐一冠寰区取水无须调水符小坐山房试清供那更狂句效其卢
　　已饥已溺圣人思余事惟茶姑置之设使相如类消渇育材时亦念乎斯
　　圣因综绘阁
　　圣因寺侧有离宫综绘于斯结搆同亦已年深防松老虽云春过尚花红回溪水色全归澹别嶂钟声借悟空空澹中应不生念念驰明圣昔民风
　　冩流轩口号
　　朴朴轩楹小小湖倚栏即爱镜光铺虽然不是西湖水天一生来岂有殊
　　冠峯亭
　　玉峯今日不拟登玉泉今日聊斯赏西湖别墅忽面前是一是二何须想个中假山亦有峯亭以冠之垒防同为揽髙黍及低稻岂图树绿与花红平湖塔影落眼底浄慈禅意镜光里
　　清襟楼
　　玉峯塔顶罢登临别嶂西垂趁便寻楼院牡丹谢已尽坐来真觉称清襟
　　栖霞室
　　西嶂落平似垂龙于兹少辑仍夷嵕倚岩得室朴而野栖云受日为霞红云栖即是栖霞处建业【栖霞】钱塘【云栖】两如故岂重佳景缱江山惟有民情忆休助稻田俯揽微风起又复因之望雨矣
　　云鹤岑
　　鹤以岑为巢逰必云中耳岑惟止其所云鹤有动止试从云下望岑亦如浮起函三乃得一合相宁由揣然总宜忘诠绪言觉非是
　　题涵漪斋
　　降岑复登舟沿縁至水阁兴言小坐憩凭揽漪澜作舟行岂无澜其内观非乐座中物外观涵趣觉广博因忆东坡记超然兴同托
　　倚晴楼
　　斋后廊连杰竖楼倚晴檐额见擡头无过一嵗至三两率复闗心托喜愁近盼雨兮非盼霁不宜春也只宜秋层甍却是都无系随遇安之待句留
　　含峭居口号
　　倚峭为居峭复含冩楹暮霭复朝岚徒增素壁题诗句结习何曾脱戯谈
　　挂瀑檐
　　每从北岭来见泉在足底漾舟造溪斋瀑果挂檐矣高下曾何定名象由摸揣色已拟氷雪声以譬宫徴愈巧愈逺哉水焉知有此
　　乐景阁二首
　　麦陇才防緑似油稻秧插徧刺波流思量复雨当益好于乐之中每具忧
　　不暖不寒首夏时曰山曰水画图披以言佳景诚堪乐却是吾心弗在兹
　　虚受堂
　　临水朴堂搆水虚堂亦虚空澄两镜映廓落一心如揽景无须择成吟即便书羲经垂至训切已在行诸
　　潄烟亭
　　石岛周遭湖水清小亭一个学蓬瀛凭谁分得仙凡界时有波烟防柍楹
　　清音斋
　　园内此斋久檐楣
　　羲篆垂松涛外奏泉筑岸傍披契念在清聴【去声】返闻入静思痴哉桓元子较论竹和丝
　　翠云堂
　　千林新叶宻擎扶翠色如云一例铺双栝对他若相谓终无改度似予乎
　　自玉河放舟由昆明湖归御园即景杂咏
　　逰八刻余诗廿首羽林苑外侯将劳暇云遣则归应可兴所适当戒在豪
　　来以轻舆返以舟为欣顺水送乘浮界湖回望高楼逺笑我当前缺句留
　　两行緑树布阴齐不见黄莺聴巧啼曰色曰声镜光里弗留而过几湾隄
　　隄外鳞塍插秧遍方方白水浸青苖农功较比常年早夏长秋收正遥
　　渔村蟹舍遥相望甓社菱丝夫岂殊柔橹数声苇渚拂却防漠漠起飞鳬
　　机声轧轧聴来近早识舟经耕织图别舍蚕功刚炙箔总闗民计总廑吾
　　玉带桥过出玉河昆明湖濶静防波行来画舫舣石舫路取山阴近几多
　　山阴佳景颇堪寻得句多哉弗重【去声】吟便返御园问章奏遥遥军务正闗心
　　夜雨【四月十三日】
　　卓午生云晚宻隂旋闻雷雨作宵深金蛇影乱光闪玉箭声喧檐溜斟畧觉昐哉未臻剧【京畿三月十三日雨已优霑后复防雨二次迩日稍觉多风恐其渐致干燥所幸余润含滋尚未急于盼泽也】遂霑优矣益滋钦晨披章悉济南旱【今晨徐绩奏至以济南泰安等府盼雨甚切现在设坛祈祷兹京畿既霑优且经厯数时冀山左亦得同被时霖耳】兹或逮乎绻逺心
　　题方琮山水二律
　　春景
　　开韶初嵗嫩曦烘太古山中景渐融新水偏宜蘸栁緑微风不忍拂桃红一犂春雨农驱犊夹镜湖隄客筞骢万物登台意颇具民艰满目恐难同
　　秋景
　　层峯昨夜入金官一刻千林遍染丹何必停车幽径侧恰宜擕客坦崖寛云间枫叶惟红防秋际松枝祗緑攅桥上抱琴童子过纵能知妙不能弹
　　陜甘总督文绶奏甘省得雨情形诗以志慰
　　昨春及前夏甘省连遭早赈济救民困昨夏始旋转秋田颇有收出粜街市满然期元气复必赖春膏善晨兴接奏章甘雨被近逺【文绶奏甘肃各属于三月中下两旬节报得雨二三四五寸不等兰州省城复于四月初五日霑膏三寸夏禾青葱滋长秋禾亦得乘时播种】夏禾长【上声】青葱秋禾播种徧【叶】额手为忻慰吾民庻饥免安居乐妇子政清刑自简
　　题汉玉谷璧
　　璧始姬周非夘金制传子执义堪寻悠哉世代何须辨宝寓民天遇辄吟
　　题扬雄甘泉赋事
　　甘泉献赋风【去声】枫宸更着剧秦与羙新设果出肠明日死投身天禄又何人
　　新论谓扬雄作甘泉赋始成梦肠出收而纳之明日遂卒夫雄献赋当成帝时其后厯哀平孺子而莽始簒此剧秦美新所为作也若赋成而死安得有投身天禄之事乎出肠之梦盖不过言其作赋镂肝研练之苦耳新论务竒遂至纪载失实且雄之献赋不过同美新求媚之意而一称讽遂自托于正人然则美新亦可云讽乎莽大夫扬雄死恶能逃正史之诛哉山西巡抚三宝奏报得雨
　　春膏麦黍茁青葱夏泽欣霑日复同【三寳奏四月初中二旬晋省八府十州节次得雨二三四五寸不等麦芃滋惟太原一府未透兹于十三日自申迄戍省城渥滂沛四野均霑夏麦秋禾倍增蔚茂其沃膏正与京畿同日为之心慰而不能不廑懐山左之待泽耳】岂不闗心庆西晋却怜山左望成空
　　咏官窰瓶
　　粉青真上品鳝血具竒纹卦义八棱蕴环形双节分称珍惟朴素引趣却华纷比似宣城巧椎轮此出羣
　　题张祚溪亭对话
　　逺山落飞瀑赴涧滙成湖湖上有草亭髙人对坐俱相顾若相谈知为何语乎松泉应答间试问能同无
　　夜雨【四月廿一日】
