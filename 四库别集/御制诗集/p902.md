<!-- { "loadSidebar": true } -->
　　彻宵霔未巳傍曙翳全开云向东南去风从西北来堆场穂无碍在町粒加培【二麦已刈者既得晒曝不致有霉蒸之虑在田未熟者更可灌浆饱绽颗粒加増】较量同农父慰中滋惕防
　　咏哥窰罏二首
　　考工不入市之器【考工记陶旊之事髺垦薜暴皴均不入市】嵗久兹为席上珍古丙乎而今甲矣【宋时官哥多有薜暴者器底有旧刻丙字知非当时最上之品而今入甲第盖以少见珍耳】絜其品格有如人
　　弟陶色美兄色淡【见春风堂随笔】火候短长偶一朝百圾浅纹微薜暴也称佳玩实哥窰
　　四川总督李世杰奏报麦收八分余及雨水情形诗以志慰
　　川省年年幸屡绥向称湖广尚过之【均称湖广熟天下足而四川近年以来屡获丰稔产米尤多下防之江广各省咸资转运接济不啻过之】麦麰秋报八分稔黍稲雨经一尺滋【据李世杰奏川省二麦播种早者三月内即经结实其次扵四月间均各黄熟核计九分者顺庆叙州潼川嘉定四府达州忠州二直州叙永一防八分有余者成都重庆防州龙安宁逺保宁六府眉州邛州资州绵州茂州酉阳六直州石砫一防八分者雅州府泸州直州及理畨防合计通省麦收实八分有余又四月十七八九及二十二三四等日各属普得甘雨入土深透现在早挿禾苗已经长发余亦栽种齐全弥望青葱民气欢畅等语】可望农功符筑纳自然民气叶熈怡盗风息内畨驯外【从前川省嘓噜贼匪最为民间之害自大加惩创以来地方官俱知实力缉办有犯必惩近年闾阎安靖盗风久息其沿邉各土司畨夷等自大小金川平定后输诚向化共享太平民生其间实为乐土也】乐土苍生惬绻思
　　喜晴六韵【闰五月初三日】
　　每有喜晴什足知恐作霖昨宵原庆霁今曙又愁隂急阵虽未久覆杯倐已深湏臾烟翳敛即渐旭光临近逺频凝目徘徊难厝心傍申云散尽遣郁乃成吟
　　御制诗五集巻四十八
　　钦定四库全书
　　御制诗五集巻四十九
　　古今体一百三首【己酉七】
　　启跸幸避暑山庄即事得句
　　乘舆去嵗仆臣差【向年幸山庄必乗马启行去嵗以上驷院备马迟悮乃乗轻舆非更往例也】避泞今朝更御车【连日放晴而昨夜复大雨违旦因念肩舆者泥泞难行不惟不乗马且更御车矣】近八自惭殊逊昔停三已觉再难加【本撰吉初一日启跸因廿八九日之雨是以改期今日然扈从人等已俶多待三日势难再停而行未数里雨亦旋止尤为可喜】往年雨猎那辞勚【往嵗木兰行围虽遇雨亦不止猎是以屡有雨猎之作若因雨复即改行期是予耽居御园矣】此日园居可恋嘉兵役修除实劳矣普教优赐费非奢【修道兵役颇皆出力因命从优人各赏银一两以示体卹】
　　晓行二首
　　晓行最喜爽凉侵跋泞履平异昨今畧异之间殊怃畅可知无定是人心
　　收【谓麦】为【去声下同】踌躇【恐致霉】未为喜【可灌浆増实】快晴实恵两相宜与与禾黍如助长秋获犹遥戒满词
　　出古北口
　　腻雨一朝别御苑朗晴三日出雄闗四夷守在奕叶示千古逓兴方寸间翼翼与与阅农况林林总总切民艰答阳行馆午前到摛句清消片刻闲
　　云南巡抚谭尚忠奏报麦豆收成诗以志慰
　　路逺报来迟宁因逺或遗孰非予赤子总为【去声】计农时菽麦九分获【谭尚忠奏云南省二麦蚕豆收成分数内麦豆并种之防化等一十八防州县髙下俱有十分镇沅等十州县州判治低下十分髙阜九分永北等二十六防州县县丞治髙下俱有九分大闗等一十五防州县低下九分髙阜八分祗种二麦之中甸等一十一防州县州判治低下九分髙阜八分祗种蚕豆之思茅一防低下九分髙阜八分合计通省收成实得九分有余至沿邉各土司地方所种麦豆收成合计八分有余滇省僻防万山不通舟楫全借本地所产以为生计豆麦虽非稻谷可比而逺近丰收足资接济邉氓无不欣悦】闾阎万姓怡南瞻诚慰志慰以敬为基
　　至避暑山庄即事得句
　　跸启云开惬众情厯观寳稼总芃生山庄避暑一朝至驿路无尘七日晴仍此宵衣及旰食深予保泰与持盈昨年斯画安南务竟得归降锡宴并
　　去嵗安南内讧之由实因黎氏近代无能自立陪臣郑氏世执国柄渐成跋扈阮恵弟兄借词伐郑侵据黎城扵是黎维祁出走而其母妻敂闗求救黎氏臣服本朝百数十年最为恭顺谊难坐视因命孙士毅率师声讨未及两旬为之恢复疆土赐印袭封天朝之扵黎氏可谓恩谊兼尽者矣讵意黎维祁复国后一筹莫展而国家亦岂能以内地兵力久为戍守予是以上冬已有
　　天厌黎氏之论因即降防班师乃孙士毅冀幸进取未即遵防撤师以致阮恵复来而黎维祁复弃国投奔内地益以知
　　天之所废非人力之所能强兴也惟是孙士毅振旅而还虽尚无损国威而提督许世亨总兵张朝龙等临阵捐躯深堪轸念随令福康安调任两粤相机筹既据福康安奏称阮恵屡次进表悔罪投诚且称将戕害提镇之人俱即诛戮并云伊当亲诣阙廷待命惟因立国之初实有未遑先遣其亲侄阮光显来京谢罪称伊扵明年予八旬万夀前入觐庆祝因以乞封福康安又奏其畏慑恭谨之状实属出扵至诚等语予因思国家扵新疆回部金川诸处辟地二万余里何有扵安南蕞尔小邦前此进兵本非利其土地况安南气地暖多瘴与缅甸相似审度事防无难寛宥且黎氏为
　　天之所厌予亦惟当奉若无违断无复令黎维祁归国之理爰是开诚布公赐阮恵勑书允其所请并令阮光显道经桂林目覩黎维祁薙髪易服情形以坚其向化之诚福康安昨奏阮光显约扵月内起程计七月下旬可到山庄廻忆去嵗扵此筹辧安南之事而今嵗万夀令节阮光显竟得与防古王公台吉等同入筵宴此诚
　　昊苍眷佑事机悉臻大顺之验耳
　　永佑寺赡礼
　　昨年邉务两经谋都此山庄慎画筹变纵安南投阙恳【上年冬黎维祁归国袭封后使能奋发自强何至有复去其国之变然黎氏既　　天命不佑而阮恵又屡次进表乞降先遣其侄阮光显诣阙请命则在我之国威已振正不必絶之已甚耳】顺虽廓【尔二字急呼为一字】喀阻途修【廓尔喀去秋滋扰附近后藏地方及令巴忠至彼察得其屈抑为之伸理又闻官兵陆续到藏遂即畏威逺遁并寄语愿附编氓云云惟因道逺一时未能即至军营前据鄂辉奏称其使已在途中早晚冀得一实信为慰也】至今仍望实音逓长夏那耽佳景酬
　　神御防瞻希永佑敷天宁戢对时裒
　　写心精舍口号二首
　　张子云心统性情虽无多语实标精知之不易既知矣其要尤当在力行
　　性存天命情性发其发其存实以心三一合而内外养写之由已亦惟钦
　　鉴始斋
　　书斋向年所
　　赐居檐额因即名鉴始鉴始之义该亦广以要言则敬而已敬乃弗敢有佚为庶免
　　殷勤负
　　顾委更忆子舆氏有云大人不失心赤子
　　题文津阁
　　全书四库成虽久覈误攷譌兹逮臻【前嵗驻跸山庄偶阅文津阁全书譌误不可胜计因思四阁全书必须重加校阅方可以臻完善降防命在京之皇子大臣派大小臣工将文渊文源二阁之书一律重校将来盛京文溯阁之书俟原总纂陆锡熊扵学政任满后带同原校踈漏各员前徃重阅此文津阁之书去嵗令诸皇子及扈从大臣校阅其未曽校完者令原总纂纪昀带同原校各员节次详勘现已完竣惟待改换匣面依次排架而已】厝务自当尽美善淑身可不造真淳兴山列水蔚文气弦户诵家鼓朴民【丙申嵗廾热河防为承徳府以所属六防为州县建立　文庙増置学额十余年来文教蔚兴弦诵滋多盖山水之秀钟毓已久一旦变质朴而为声明文物之邦是亦鼔舞作兴之效也】一度来胥一题句所慙惟是未知津
　　烟雨楼
　　启跸前霖跸启晴农功旅况叶休贞今朝适上髙楼望两可【谓晴与雨】无闗一已情四壁诗看烟意润万山画映霁光晶此方却喜新霑泽遥听平冈叱犊耕【春夏之间口外雨泽微觉短少是月初旬始获霑足途次虽无此间乃频得阵雨旋即晴霁二麦方渐登埸农民翻种大田正为及时】
　　夜雨【闰五月十一日】
　　终朝欣霁朗夜雨听更深缷载息驼力润犁喜牸心【驻跸山庄终日快晴夜间得雨众人行李幸已缷载而大田翻种秋禾尤惬农望】麦仍増粟颗禾益拔秧针所幸不为滞侵晨旭景临
　　澄霁楼
　　西北云来堕雨丝片时飘洒露晶曦所云澄霁知何是如洗碧天爽籁披
　　承庆堂自警
　　堂额瞻承庆
　　尧文寓意深未能副储徳【是堂为　　皇祖所题以赐旧皇太子者　　皇祖之意岂不欲其承庆而彼自慙储徳是以向有伊人真薄福承庆愧其储之句顾瞻堂额每切儆心】实以忽天临继序兹谁责觐扬敢不钦满招谦受道保泰惕予心
　　河南廵抚梁肯堂奏雨水普透并买补仓谷诸务诗以志慰
　　麦收早报九分余闰夏甘膏更遍诸价贱转虞伤农户籴平恰合补仓储【豫省自春及夏各属澍泽屡霑麦收已报九分有余兹又据肯堂奏扵本月初七日甘霖复沛入土五寸秋田大有裨益市集粮价顿见平减又据奏该省常平漕蓟等仓节年赈粜并蠲豁动缺谷石除已经买补外尚缺谷四十二万四千余石除大河以南开封归徳河南南阳陈州五府许陕二州属已采买常平仓缺额平粜谷二万三千二百余石又买补漕蓟仓缺额平粜并收息抵补毋庸采买谷二千四百余石外实尚未买谷三十九万八千七百余石际兹新麦稔收查明实在市价在定价一两以内八九钱者即应乗时饬属照例动攴地丁及存贮谷价扫数折买以实仓储等语该省虽连嵗歉收而地土广濶每遇丰收即有谷贱伤农之虞今得乘此麦多价贱之时尽买归额实为希觏之事览奏深为庆幸】从来措置希闻此何幸遭逢益谨予富矣教之固恒训民苏灾后且应徐
　　孔子对冉有之问既富加之以教若豫省今年二麦稔收可谓富矣既富而教岂非夫子之训然该省连嵗灾歉幸遇丰年元气稍复若喘者之初定行者之方息牧民之道当先安其神志而后可以施其教当今之时言教岂易哉若烦其令则有如栁宗元种树之喻所云非以爱之实以害之耳
　　再题文园狮子林十六景
　　阙吟十六景三年那可无言便恝然数典徐倪已纷矣【狮林旧传为云林别业甲辰南巡得徐贲为僧如海作狮林景十二帧后有陆深跋始知为僧维则庵如海其三辈弟子后人以瓉尝逰咏其地遂以为瓉居而实非也详见乙巳题狮子林诗注予于御园及此间皆肖其景并仿云林为图各贮之向谓是三是一可不存分别见然数典徐倪详为辨析尚未得漆园忘筌之防耳】笑予于此未忘筌
　　右狮子林
　　偶额虹桥未费思幼文画册继方披小飞虹景分明画先得同然有若斯【予始以虹名桥继阅徐贲画册有小飞虹图实已先得我心贲字防文】
　　右虹桥
　　山庄实不少真山设假肖其瓉【倪】贲【徐】间掷笔拘墟还自笑纷然真假合都删
　　右假山
　　纳景那能驻景迁齿黄髪白故应然【国语祝嘏有白其髪黄其齿之词】再赓辛丑乙巳句隔四光隂一纪年【自辛丑至乙巳自乙巳至今己酉中间俱阅四年未经题咏书以悬壁亦借纪嵗月云】
　　右纳景堂
　　不异云林旧阁名喜其意寓閟而清拈须得句翻然笑清亦尘哉閟岂诚
　　右清閟阁
