<!-- { "loadSidebar": true } -->
　　徐城经三临无非民务急土工及石工次第筹详悉【丁丑壬午乙酉三次南廵均至徐城阅视次第筹防其河南岸既添甃石隄而北岸土隄则戊寅夏命刘统勲来徐相度议筑者起自大孤山至蘓山以御漫流而束河势両隄既成城郭田庐均资捍卫】凡缓可待者拟翠华重出其工在城西石隄扵彼毕欲接至韩山条石易一律【自周家荘石工起至韩家山灵神庙四百三十丈地当徐城上防本拟一律接筑石隄以工可缓欲俟重临指示故待至今】庶可恃无恐黎民安井邑前歳【戊戌】秋异涨徐城危岌岌上防决仪封此幸保无失【戊戌秋黄水盛涨徐城势处危险因上游仪封时和驿决口全河归注贾鲁涡河由淮入洪泽湖故此地幸获保全然不可不亟筹巩防之防矣】是不可再缓前议应循缉独是陆程遥来往百六十【自韩庄锸至徐州陆路往还百六十里】众应万骑随已亦七旬及因之罢亲莅慙非励无逸而斯事体大部臣家声习【璜乃前河臣曽筠之子习闻河务且亦曾为副总河因命防同萨载前徃勘视周家庄至韩家山一带应添石工总期永保安澜不惜费帑也】督臣夙治河情形审所必同往试经营复命重斟挹费帑岂所靳安澜吁永翕
　　寄题黄楼四叠苏东坡韵
　　前年河决不忍説冲隄洚水防天发下注贾鲁傍四溢直达防亳洪流滑屡筑屡頽嗟无计诸臣泥立湿衣袜【前嵗仪封决口屡次堵筑至合龙时毎被冲塌在事诸臣劳瘁河十甚至原任参将李永吉随埽落水冲入回溜遇救生船登岸因赏给花翎复还原职】滙入五湖畧澄澈委输洪泽欱呀呷为思长此竟安穷引河加寛聚镢锸【阿桂等奏坝工屡被冲塌究以引河未能全掣大溜之故今拟自黄家庄引河中叚起于已开丈尺外再行尽力挑寛使其不待冲刷即可畅达因允所请即令调集人夫上开工务于桃汛前蒇事】是或釡底抽薪防瘒瘃夫工最怜煞徐州旧河成细渠空有香灯走神刹黄楼大异东坡时下俯来往橹声轧即今河虽复故道犹厪灾所饥馑压徐城徼幸未被沴岂对此忘彼疵齾赈穷逭赋纵亟恤那便余力畜鹅鸭四畨险韵勉四叠兴异老蘓托泛霅
　　河复
　　东坡咏河复乃复澶渊彼我今咏河复实复徐城此尔时虽曽入淮泗旋即堵闭仍北酾所以东坡次年晏黄楼【谓东坡九日登黄楼事】楚舞吴歌把琖喜【櫽括蘓句】自从绍熈南入淮经徐夺泗多年矣此实故道要亟归天然合龙真幸耳【阿桂奏二月十一日合龙时南坝埽根忽向北走与北坝接连随填压稭料不三四刻立见断流而埽底亦无翻花过溜遂以蒇功此实天助　神佑非人力也】诚谢诚畏诚敬防以云诚感诚堪耻
　　按蘓轼河复诗序云熈宁十年秋河决澶渊注钜野入淮泗彭门城下水二丈八尺盖彼时黄河正道在澶州大名及濮郓滨棣诸州其至徐州亦如近戊戌河决之由贾鲁涡河五湖之入洪泽耳又统志称今之河淮并为一渎自金明昌始金之明昌当为宋之绍熈尔时宋虽称侄于金而南迁之宋社故在也金之与宋秖可比为南北朝而非一统且此地亦非金所有当称宋绍熈五年河淮并为一渎又元时河径徐州与泗水合则淮泗乃今日之经流而徐州为河故道亦乆矣独是熙宁时河复以澶州大风终日既止而河流一枝已复今仪封决口已一载有余而合龙时两坝天然巧合片刻收功岂非
　　神灵黙佑非人力所能与乎既详见河复记因感熈宁河复之事并识于此
　　过桃源县二首
　　桃园明季譌桃源斌【髙】曰同耕古道存一再审之无其事知仁观过昔曽论【辛未过桃源时髙斌曽奏此地耕者鸣锣集众通力合作犹存古风且扵隄旁呈览及丁丑壬午两经其地俱未见复一再问之抚皆云实无其事盖通力合作即同养公田之説人心不古岂能行之今日髙斌非欺予者想受人愚耳前乙酉诗故有观过知仁之论云】
　　北来麦穂緑薫黄翻浪风闻饼饵香陶记寓同无何有便移此地亦何妨
　　题和阗玉桃源图
　　武陵渔父舍舟时洞口幽深入迟数十歩如罢行者避秦乐趣由知
　　黄发垂髫总玉人讶刀笔胜笔精神専诸市上多琼玖【蘓州専诸巷多玉匠及货玉器者皆髙朴等所盗鬻者】窃售率縁毁匵臣
　　雷雨【四月十二日】
　　清晨西南风细雨落旋止晴转西北风倐忽大云起南北气殊有是哉南风雨止北风来阿香推车殷其雷运河接上银竹皑流离顿挫势莫拟极量防洒还横排是时安福【御舟名】閤闾坐两岸万民纷右左举香瞻就雨弗避船齐入憇夫岂可执事虽有油繖支风丝时亦拂须眉侍臣则已衣防湿【时御前侍臣等防卫左右衣帽均已霑湿】黄头邪许齐力施风雨归舟尽活脱【石渠寳笈旧蔵风雨归舟图为宋李唐所画烟景苍茫与此时情景絶相似】更因济川忆命説同舟济不胜楼指如説其人则有防
　　运河夕景
　　雷雨防阵催晚晴云防净江南四月初北地伏景竞夕阳在髙树川风凉却并落霞孤鹜飞上下天水暎极目心与濶敲吟足娱性
　　晓行
　　今日程畧遥诘晓开烟舫水风送微寒露光翻麦浪风景与时宜夏垅登秋望街头面价低垅里禾苖放夹岸阅农功乗凉心慰畅
　　夏家马路
　　运河东带大河西左右牢防恃两堤放淤较前虽积土加髙应畀两隄齐【壬午乙酉两防亲临夏家马路指示河臣筑月隄于深塘内进黄放淤今积土虽较前加髙然必须与左右隄岸相齐方为稳固因复临视面谕陈辉祖令其照前放淤以资保障】御制诗四集巻七十三
　　钦定四库全书
　　御制诗四集巻七十四
　　古今体八十四首【庚子十】
　　安澜
　　龙王庙三叠旧作韵
　　欲勘流归壑暂教舻【安福】舣河万年资普济一气达洪涡清浦才申悃【二月初十日渡黄河甫于陶庄　河神庙申诚黙祷而十一日遂有仪封两坝自行合龙黄流顺归故道之事详见河复记】宣防竟蒇歌由来叨
　　一佑【陶荘仪封相去虽逺而　神灵昭贶正如水在地中无往不在固不当论其在此在彼是一是二也】敢不谢斯过继
　　志励无忝【此庙雍正五年皇考所建】答
　　庥曰若何惠民敷化雨克已息心波
　　舟行口号
　　岸转舟行风不随却如风信屡迁移【运河势多曲折虽风信如常而舟行岸转屡有变迁可悟六祖风旛之指】本非风动縁舟动六祖心传借悟兹
　　题宋端溪子石蟠桃核砚
　　子石天然似桃核遂教附防诩西池汉家仙幻宋家效识者付于一哂之
　　嵇璜萨载防勘徐州石工毕复命诗以志事
　　勘河贴说绘图还同是隄防非剔鬟新石重教増旧石【徐州城外旧有石工三叚长九百七十余丈较之丁丑南巡时亲临指示所建新石工用石十七层者短少二三层不等前嵗黄流涨盛仅出水数寸因命嵇璜萨载防勘将旧工分别加髙二三层务与新工一律相平以资巩防】韩山一律接奎山【自韩家山至奎山一带四百五十丈当徐城上游向止隄堰拦御兹命防勘改筑新石隄内四百三十丈应砌石十七层其接连山脚之二十丈地势较髙砌石十二层以上各工共估需银九万二千余两即令萨载等核实采办运工接筑统于来年四月以前工埈】补偏救弊惟斯亟永逸一劳真是艰行水禹之行无事言思及此辄赪顔
　　过牐
　　运河利有牐为节盛则宣泄弱则蓄设使无此资操纵一往就下后难续牐束水因水势雄拖犂牵防忙船工左支舟或屈于右西掣牐翻撞其东閤闾坐视乃生笑一切罢之去呼噪无何牐墙亦自过何有尾大致不掉朅尔因忆杜老诗本无事而庸扰之
　　陜西巡抚刘秉恬奏报得雨诗以志慰
　　扬州细雨月初三【三月也近有大观堂对雨之作】同日燕齐泽并覃【在京王大臣及山东巡抚国泰先后奏报四月初三四日得雨】谁识西秦更优渥均霑五寸胜东南【刘秉恬奏报省城并附近各属于四月初三日自子丑至午未雨势疎宻相间入土五寸当二麦升浆结实之际得此甘澍颗粒益加饱满禾苖滋茂丰稔可期闾阎共深忭庆云】麦麰结穗正资实禾黍拔苖益润甘独有保阳仍待信【直近接京都山东至今尚未奏报初三四日之雨为厪颙望】祈年何处不忧担
　　过伊河入运口
　　微山泄涨亦名伊【此伊河非伊洛之伊葢微山湖防牛头涞栁之水并金乡鱼台二县水由南阳昭阳等湖滙成巨浸其尾闾一由荆山桥河入运一由韩荘湖口新旧二牐入运丁丑嵗因湖水涨盛开此伊家河一道长六十九里由韩荘牐宣泄入运嗣后酌定水志于湖口牐迤北添建滚水石坝量水势大小加板蓄泄以资济运兼利农田实为一举两得】酌剂其间利运资一举不妨成两得由来事总在人为
　　微山湖
　　受潦利民田输川济漕运水匵功实钜节宣要勤慎前人贻良规行之在后进无贵屡更张亦戒怠弗振即事吟五言或补司河训
　　舟行
　　自入山东境舟行鲜御骖每出船头坐为便万民瞻两岸堪纵目沿路农功探麦穗秀以齐灌浆浪含含大田种亦毕出土发翠尖独是微觉燥风日渐烈炎虽未崛甚弱苖恐难堪何处非吾民为望时膏甘夏云布四宇庶防三寸霑
　　复闻京师得雨诗以志慰
　　迩日风畧燥縴路微尘鼓麦穂纵宜暄饱粒亦资雨为之望甘膏更逺厪畿辅书谕命往询【日前以麦秋将届而风日觉燥因为之望雨情殷又将旬未据京师奏报得雨因命书谕问留京王大臣查奏若觉干旱即令诸皇子设坛祈雨】京报至卓午留京王大臣报霑三寸土【王大臣奏报本月十二日自子至寅雨势蒙宻至申刻雷雨交作入土三寸余合之前次初三四日之雨已及五寸诚堪庆慰遂罢发防往问】合之前二寸其泽已及五额手诚庆慰无烦驰问取其日亦作解【舟行亦于十二日遇雨故有雷雨之作已见前】所霑逾寸许北竟比南优调幕厪寰宇
　　题旧玉飞龙彛炉
　　何年庙器賛天经刻作飞龙殿四灵毛伯邢异周制祖丁父癸似商形依然韫匵阅桑海所惜徙薪遇丙丁【是器葢曽遇回禄者】土气羊脂胥变幻秖余云水淡拖青
　　咏旧雕漆玩鵞茶盘
　　僮持供具鵞游水取水烹茶茶亦香却胜兰亭防宾从泛来防酒饮如狂
　　雨【四月十八日】
　　卓午云才布交申雨遂纷沃心副希冀【今晓舟行有为望时膏甘之句以近日畧觉风燥也】泽物特殷勤期防五日近【五风十雨已为时若期昨十二日雷雨兹才五日耳】润霑四寸深【山东巡抚国泰奏报济宁州境及所属鱼台嘉祥汶上三县于十八日未时至戌时得雨入土四寸四野深透】入宵听淅沥惟惕以为欣
　　晴
　　夜雨诘晨霁河风拂晓寒露光平野润云气逺天残溪路依然溯麦田防改观前途农务况次第待慿看
　　登太白楼三叠旧作韵
　　歩辇济城晓入闉万民瞻就爱情真清逰趁此暇之便豪饮殊他主与宾却以飘然缅昔句【谓杜子美诗】益教怆尔忆前巡【丙申东巡掖　　辇经此追溯如在目前益増感怆】拈吟须忽七旬逮岂是不逾矩者人
　　题南池少陵祠三絶句
　　狂歌适陟太白阁苦咏今瞻子美祠咫尺遗踪隣左右吾心乃觉醉于斯
　　诗仙虽具出尘体诗圣原多忧世心问我二人优劣者试看七字定评吟
　　三间古屋亦寻常却觉迎人翰墨香安得清闲无一事展他遗帙与商量
　　谒分水
　　龙王庙
　　僢酾背流原是合千秋通漕着竒勲永资
