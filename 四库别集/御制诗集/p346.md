<!-- { "loadSidebar": true } -->
　　大江入中国十分到此三分已近海河常有患江无患偶然亦复有患在去嵗荆楚肆难陀尾打浪冠须弥波文泉监利被灾重赈恤寜靳费帑多瓜洲城下走舟楫坍沙日甚于一日茭楗保护那可施南望心忧为黔赤【上年六月湖广总督李侍尧等奏楚省积雨江涨上防文泉监利迤及黄梅广济被灾数邑叠行降旨赈恤旋经髙晋奏江省瓜洲江水长发丈余回澜坝岸坍囓至七月汛平加甃碎石江塘复完】涨退城安定骇魄民色如前泽而黒轻舻重翦江波明为思昨夏犹余惊我有恒心民尽识屡廵岂縁揽景物韶春复驻氐父山强和苏韵不避顽独愧詀詀言未已可知既水弗洗水
　　再题苏轼玉带
　　玉鞶犹是子瞻遗当日禅机竟若为山色江声今妙偈外州内翰昔威仪本无此任僧伽敓非有余殊人士垂欲问曾围肚皮者经多少不合时宜【末戯用子瞻语】
　　题金廷标留带图
　　东坡玉带既贮之以檀匣复为锦囊什袭用示珍重白绫里命金廷标为圗因成是作题之
　　爱带都縁为爱人言之不足命传神恍如坡印视予笑笑是居然未离【去声】尘
　　题李因墨卉
　　四季芳华笔底収那经意想足风流求诸艺谱还艰得应是汴人尹白俦【见苏东坡墨花诗】
　　自金山放舟至焦山四叠苏轼韵
　　两岸束江深眈眈歩在北京口南天堑形势揽已熟奚啻曰再与曰三金山放舟才片刻逥视银海擎黛蚕山包屋防欠一到隠虑或致焦先慙顺流鼓枻意甚快风浪奚碍心澄潭故知罗巘草木茂枝姿叶态迎春酣乃复寺旁搆行馆成事不说何劳谈【已见壬午叠韵诗】小憩弗宿发青雀调御月面空花龛炽然今昔非今昔中邉食蜜皆甜甘独是结习寄吟咏屡赓苏韵寜辞贪八州牧同五斗禄【见苏诗】一长老商七不堪呼之欲出难想像但闻其声留谷庵【亦用苏语】
　　清寄堂
　　别馆精蓝侧迳幽花木芬栖迟虽觉适供奉畧嫌勤古柏虬蟠影髙峯螺皱纹偶然寄清兴流水与行云
　　竹楼
　　竹里书楼架竹为拂筵还入戛风枝恐人强与分賔主故借泠然一扫之
　　海门庵
　　倚壁为庵对海门絶无尘防阅髙奔山僧不用莲花漏自有潮头报晓昬
　　逰焦山作歌再叠旧作韵
　　焦山侵寻亦有屋难傲金山独在腹土为母子木弟兄世人惯作响应声太古以来大江水岂知较此与量彼三诏先生如可起首肯吾言叹止止水流地而云行空谁论有是有非是维舟登岸又斯辰如来黙坐何脩勤无色声香味触法施檀礼足徒纷纭风旛不动自标偈龙象变见皆成文吾方兴属层峯云下暎江色青氲氲今新昔故泯芥南疆北界谁区分东瞻海门詄荡荡百川虚受胥平吞蓬莱方丈竟何防祗余潮声朝暮闻
　　甘露寺用张祜韵
　　心浄泯羣象目空无防埃三乗于以阅四度底论来江色翻禅壁山光落讲台卫公固扃鐍舎利也还开
　　算山
　　一水平分扬与吴西津渡口峙峯孤中宵画筞周郎定万舳楼船曺氏无绿拂春风犹泽蒜【地理志山多泽蒜故名又以周瑜筞曺操于此因名算山】白摇秋月自洲蒲江流激石为澎湃尚似当年恨覇图
　　逺帆楼即景四首
　　清晨进舫揽焦山甘露纡临卓午还东望青螺涌玉海画如我适在其间
　　来往帆资一面风舟师破浪实称工忽思骏马驰山阪控縦随人此或同
　　举目云行与水流廓然俯仰契神投大江东去千秋调多把黄州误润州【寺壁勒明季夏言等大江东去词盖皆数典东坡黄州之作】重阁名同太液池【琼华岛北阁临液池亦名逺帆】织梭帆影镜中披即看浮玉原琼岛外苑何须异视之
　　登金山塔顶三叠旧韵
　　塔顶应须更有尖碧空在上独稀兼看兹卓尔禅眀示到此谁防意不恬风物江山原弗异诗篇今昔且由添了知未似东坡句却喜依他韵屡拈
　　题镜治斋
　　浮玉大江里行斋浮玉中
　　尧勲遵露冕禹徳慙【去声】卑宫不到尘埃防真教机象融省方关治化渊镜意何穷
　　张宏梅隖春逰圗
　　借草为茵湖石侧嫩晴恰喜散吴云同人小酌梅花下防笔应知句亦芬
　　金山妙髙台和苏轼韵
　　先我问谁登眉山玉局子仕朝七品官辞家六千里屈信往来间盖同逰戯耳忽爱浮玉峯嵬防江中起义取华严经名此台如砥比丘拟徳云谈禅对棐几了了契心神朗朗出口齿斯诚迥出尘那更申盟水独歩妙髙间是是非非是效之者计愚似之者法死
　　赵文俶花石写生【蝴蝶花】
　　翩翾通体冶而轻露下风前最有情不借滕王大小眼三生石畔认前生
　　河南廵抚阿思哈奏报得雨
　　恒厪中州冬雪少欣闻春雨普霑濡【豫省冬雪畧少正盼春膏顷据阿思哈奏报二月初四五六及十四五六等日各属得雨三寸至六寸不等通省并得霑足二麦可卜丰收深为欣慰】更思迤北京畿地此泽还当被也无
　　筞马过镇江府
　　扬子横江片刻过毘陵筞骑度逶迱民情较昔尤相熟马足趋随那厌多城有弦歌兴礼让户无滋扰自熈和黄童白叟诚緐庶为【去声】计资生应若何
　　京岘山
　　京岘春潮轻送舟凿渠率笑祖龙谋南来北往原资利君子恶因居下流
　　登城霞阁再叠旧作韵二首
　　运路襟烟郭横楼带水衢助休度已义洒扫厪人劬登揽寜无兴安懐要有圗防归惟北极礼乐盛东呉方抱一心欿那矜万口呼殷祝绥屡庶得四民苏
　　讵可扬帆过登临俯市衢四廵非一嵗三义眄千劬西蜀成偏业南阳賛逺圗深谋艰伐魏遗恨未吞吴纸币今仍走楼桑昔罢呼城霞掲妙理劲笔备顔苏
　　过舣舟亭不泊
　　南邦风雨是其常凉廹询无麦秧【迩日风雨作凉夜凝微雪恐伤麦苗问地方吏称无也】避泞漫嫌孤胜境逥舟再舣又何妨
　　石尤风送雨丝蒙驻防犹迟十里通玊局舣舟予进舫景情虽异地原同
　　浅水寜关荅庵主利风更异趁将军亭舎是非无谓早到圗休扈跸羣
　　寸麦尺水
　　寸麦尺水犹无妨尺麦寸水亦致殃不是南来谘穑务似兹委曲那能详
　　沈徳潜钱陈羣来接因成是什仍各书一通赐之
　　二仙仍此河濵三载相睽意更亲郭泰李膺一烟舫【二人同舟而来】沈期钱起两诗人飘然白发都还健了尔青瞳自有神笔力年华虽共老载赓知复倍清新
　　题王谷祥梅竹瓦雀
　　梅竹嘉賔集飞栖态各超喜縁觜啄粟怒或目如椒花下依香住竿间防影飘防堂还免诮乐意托清寥
　　泛舟逰恵山即景襍咏
　　川路遥看【平声】见恵山轻云淡日蔚孱顔遄飞吟兴于何是只在泉流峯峙间
　　烟溪暂泊换轻舟两岸麦苗绿似油致我欣然诚在此寜徒留意为【去声】清逰
　　寄畅园中小憇迟红梅白鬯春姿林泉别我三年矣似曰无他只待诗
　　精蓝西转有禅庵啜茗聴松【即庵名设竹鑪毎至必试茗】此最堪叠韵寜辞绮语过前三三复后三三
　　寄畅园三叠旧韵
　　流引恵泉水一湾石桥过防敞轩闲树遮洞以千年计瀑出峡分数道潺趣为【去声】永防畅非俗乐惟仁者寄于山养疴旋里人何在抚境愀然是此间【园为秦氏别业去秋尚书秦蕙田以病请假南还寻即在途不起囬遡地是人非为增感者乆之】
　　仇英松隂观瀑圗
　　拥膝松隂谡籁佳独怜飞瀑澹人懐锡山秀色依然好那覔当年十笏斋【见图中自识语】
　　恵山寺再叠旧作韵
　　春气蒙蒙润岫螺花宫兼有古松罗青衣童子谁曾见白足僧人此防多画巻重教神晤防竹鑪一为【去声】手摩娑底须今昔频量检七识田中幻末那
　　听松庵竹鑪烹茶戱成
　　初来犹忆翰臣偕【辛未南廵初至听松庵访竹鑪旧迹曽命汪由敦扈逰】火曽传文武皆习熟中涓经手惯可怜竹鼎也听【平声】差
　　圎池
　　圎池方之上堪舆含至理得气擅清轻应较下为美
　　方池
　　方自圎流出非遥品乃低虽然甘不逮犹自胜梁溪
　　汲恵泉烹竹鑪歌三叠旧作韵
　　一韵屡叠有前闻其中亦颇伯仲分试问谁应称巨擘要数【上声】玊局迥出羣聚星孤山特杰作手把造化超凡尘往来无锡此必至【见东坡诗序中】何缺押险长篇文逰山望湖才数首字字妥帖余清芬我来四度歌四度弗自笇量翻案陈漪澜堂中小团月【櫽括苏诗意】恍如髯老来相敦篾编古鼎依旧在拾松枝岂烦樵薪至期自熟寜用亟中涓伺忙已纷乃悟髙闲非我事山僧后言那免云怱怱一啜命返辔囬頋曰此偷闲权叶夹岸苍赤数无万各各都厪予心存安得人足家遍给风俗还古礼乐新名山得让阇黎占法寳何碍招提珍法寳何碍招提珍千秋聊付好事人
　　暗窦
　　天一孕灵根是谓孚盈缶可以验化机率自无生有
　　眀亭
　　石亭才四柱台榭围周遭朴野固非匹阅时此或牢
　　听松庵竹鑪煎茶三叠旧韵
　　若为石洞若为泉早已知津岂待煎静对山川原自古何披图画乃称前无逾一晌烟云过那得恒斯风月眠禅徳忽然来跽讯是云提半抑提全
　　谡谡松涛活活泉笑予多事篾鑪煎半升铛内都包尽四个匣中莫并前【寺僧弆蔵四匣皆明人诗画其第四失去图曽命张宗苍补为之已见旧作中】茶把僧防还当偈烟怜鹤避不成眠可教缓棹言归矣今度赓吟兴又全
　　倪瓉林亭逺岫
　　呉地呉人画烟云互渺茫排空疑送雨讶在锡山傍
　　题张宗苍补恵泉圗三叠旧韵
　　依旧淙淙山下泉诸余都置展圗先谁知补者宜居后忽讶观斯乃缅前真是要惟以韵胜【昔与宗苍论画法毎称当以气韵为要】由来不可着言诠谩訾屡举苏髯体此日拈吟属偶然
　　自恵山防马过无锡县城登轻舟至水营即景襍咏
　　锡山云气自南浓促返恐防春雨逢防马烟塍不三里棼丝已是洒
　　黔黎趋拥喜逾常所惜无端躏麦秧【万民趋随夹道竟有践踏麦苗不顾者】雨笠烟蓑都不借忍教呵禁警龙骧
　　寜民自视庙堂谟岂系寻常锡有无比户安和心实慰颂言那在谢蠲租
　　城南荡桨下川邮烟意溟蒙势乍稠前指水营犹十里倩谁风雨画归舟
　　题赵孟坚白描水仙
　　影爱波中照态惟月下娟陈思成赋后只合以圗传龙女献珠时羣姝左右随色香皈至浄都受两毘尼














　　御制诗三集巻四十六
　　钦定四库全书
　　御制诗三集巻四十七
　　古今体一百一十三首【乙酉五】
　　驻跸苏州再叠旧韵
　　试言底事重时廵必在恩敷率土濵到防继绳仰圣祖行春追赏奉
　　慈亲迎銮不较晴还雨【是日值雨万姓雨中迎銮欢呼夹道不避淋潦益为嘉怜不置】赉老那分富与贫信是民情大可见由来十室有忠淳
　　赐沈徳潜
　　吴中今古老人科比似征眀定若何书画虽输诗胜彼功名已过夀如他逰山有兴仍清健防世无争祗善和眀说九旬有三嵗那更年格尚嫌多【徳潜老而始遇通仕籍时未以真年告故吏部履歴今当为八十九嵗然徳潜实康熙癸丑生今应九十三此政东南士林宿望亦国家祥瑞何必更以老为嫌故末句调之】
　　偶作设色梅花并题是句
　　元章渲染态嫌艳无咎勾圏格畧孤斟酌浓纎聊寄兴不知神韵得传无
　　凝懐堂再叠旧作韵
　　行令驻葩瑵承
　　欢奉
　　鞠衣永同天下
　　养时勑化工机供帐毋求备情田曲体微
　　璿题防妙义恒防庆云辉
　　杨维祯鐡笛图
