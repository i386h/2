<!-- { "loadSidebar": true } -->
　　按汉书张骞传天子使穷河源案古图书名河所出山曰昆仑而集林及荆楚歳时记遂谓骞寻河源乘槎经月至一处见织女牵牛取支机石后至蜀问严君平云某年某月客星犯牛女又载骞得石示东方朔云此织女支机石云云厯来诗文承用沿讹袭谬莫有指称其非者然其説实支离不经河源自在人间焉得上通天汉乎昨歳遣侍卫阿弥达祭河源至星宿海归奏星宿海西南一河名阿勒坦郭勒者防古语黄金河也水色黄实为黄河上源至昆仑在今回部诸水皆东注蒲昌海即盐泽其水入地伏流而大河之水独黄非昆仑之水伏地至此为河渎而何因赋河源诗加按明辨旧说之讹又着读宋史河渠志文一首详加订正并谕令馆臣编辑河源纪畧一书以昭传信今此犀角杯欵刻尤通作乘槎式雕镂精巧生动按无锡县志称尤氏以犀角饮噐名即尤通也因所刻杯上乘槎事复为辨识如右
　　千尺雪二首
　　水斋数典自江南声在峡间色在潭静却耳根与目观【去声】如斯声色恰宜叅
　　每至山庄必有诗飞流写雪镇如斯陈言新意何须较水到成渠自歳时
　　镜香亭观荷叠去歳诗韵
　　红是红瑰爓且熻白为白玉琢而磨虽然一例君子卉究有分差本色荷【谓白者】半亩入观呈月镜七言启思擘云窠设如拟议先贤传裴楷其人岂得多
　　西峪
　　山庄驻半月西峪始言游渥泽既云霈闲情畧可酬沙蹊无碍泞石磴委成幽数息肩舆进澄懐任景投
　　有真意斋
　　了识岩轩峭蒨中依然昨歳此薰风兹来真意又何属城外山田润緑芃
　　因思意自心所发心所发应无不真真矣如何更云有笑呼全主作全賔
　　题秀起堂
　　初到冈峦翠未披雨霑瞥眼緑云滋干旋坤转迅如是物理人情率可思得户入而原熟路倚窻坐亦不逾时岩花涧叶争芳处正是山堂秀起斯
　　静含太古山房
　　秀起堂下山之坳别有山房朴而野我昔名之含太古虽不数来去不舍山含房乎房含山到此率难分疏也然而太古以来山房有之漫嗤久假子西偶一渉其藩此语原公万世者
　　不遮山楼
　　四面山光萃楼牖慿楼必是对山时欲因体物观其妙两字不遮曰尽之
　　雨【六月十七日】
　　阵雨既优霑快霁　　　　　　　　　　　【日】已四过午山云生防防渐宻积棼丝落悠扬不徐亦不疾【叶】五风律之调五雨夏非备【用洪范极备意盖洪范以过甚为备即如五风十雨者其常设至暑即五日一雨亦不为过甚向有诗云间常论夏令五雨不为多今十三日雨后至十七日复雨虽不为多然意中究觉晴为佳耳】然以晴为佳先忧吾夙志
　　观瀑二首
　　色自遮岩声落空额楣
　　奎画审思中分明注出重华典明目于斯亦达聪即防流光逝水翻楣间补空【去声】待吟存适乎百里半九十十二春秋岂易言【厯年题楣将满未书处余十二计书完即归政年矣】
　　喜晴【六月十九日】
　　望雨之时盻云聚望晴之时喜云散云之聚散自有时岂遂一一如人愿山田膏既已霑便恐为霖山水漫时行际那能免斯喜晴所隔才一旦自咎涵养鲜工夫无定情懐忽相判前朝复昨辰虽隂雨未见今日过午乃放晴霮防全消归逺巘无定之中忧喜存何不因之悟如幻
　　敞晴斋
　　岩斋额敞晴极北据峥嵘每至率因霁惟欣真副名千林入目翠万嶂映心明深涧经行处暗泉犹递声
　　绘韵楼口号
　　六法原称韵作髙山楼绘景得竒遭试防生动鸣天籁不借寻常般礴劳
　　清绮书屋
　　绮或隣乎艶惟清可济之云收天朗际山静日长时岩树浄无滓砌花野有姿问谁于此惯雅称【去声】紫薇诗
　　迩来
　　迩来时雨复时旸欣慰之中戒惕长一念旰宵分敬怠三农丰歉系危康髙居有暇亲书史好乐无荒赏景光河北畿南觉希泽绸缪遥度驿询详【昨刘峩奏经过直之磁州顺徳等处得雨未透何裕城奏河北之彰徳冲辉懐庆三府农民望泽设坛祈祷等语因降防驰询该督抚现在是否绩得透雨大田有无妨碍令其迅速驰奏】
　　咏雕漆羲之书扇图盒
　　十人谏后踵増滋佳此书奁翰席宜减笔却因学梁楷【图绘宝鉴载梁楷宋嘉泰画院待诏描写飘逸世谓之防笔石渠实笈旧藏梁楷右军书扇图此盒所雕彷佛得其笔意】深雕乃尔貎羲之初来五字无心赠再至千金不浪贻雅合文房贮四事独思悬腕愧临池
　　宋徽宗听松图
　　风翻虬干谡涛如闭目幽人耳聴诸何必宣和证以玺通身画是瘦金书【宋徽宗书号瘦金此画笔致清劲正与宣和书法同一瘦硬通神至印玺文新或系后人补入转不足为证耳】
　　游狮子园
　　狮园
　　御宝焕康熙【狮园为　　皇祖御笔赐额】
　　祖泽恒同
　　考训垂虽曰对时当简咏【今秋诣盛京谒　　陵应有纪述　　前烈之作此际当简吟咏然此园为髫年所居受　　恩最深之处一年偶一二至触绪萦懐又不能不留句也】岂能即境弗萦思梓桑见我成童际梨枣忆他交让时防笔怃然艰着句髫年侍御了无遗
　　妙髙堂
　　数典自金山玉局标禅防妙具色之蕴髙掲空之理江天有若斯塞岭宁殊彼緑波万顷临容裔以渺弥印公夺带处亦有泉绅委明年复南巡待之以弹指
　　广安寺
　　北山梵宇接比【去声】邻黄教兴縁示逺人【广安寺在普陀宗乘庙之西中有戒台与罗汉堂殊像寺俱在北山一带梵宇毘连诸寺之建本以平定伊犁宣掦黄教令新旧众防古等瞻拜皈依各生欢喜而庚子歳班禅额尔徳呢自后蔵跋涉二万余里来觐且自伊犁平定后边境安宁富庻土尔扈特率全部数万人倾心归顺此中善因福果实有不可思议者又不仅广宣宗乘已也】遂有圣僧觐西域永无厄鲁扰边尘阶萋忍草何空色庭长【上声】禅枝总浄真廿载伊犁滋富庶广安斯亦足名循
　　宜照斋
　　北山礼梵寺片时驾言返石城进北门门内岩轩近便途小憩留琴书清兴引徘徊观檐额顾名思义允事理胥宜照要尤在民隠
　　题山近轩
　　何处弗山近此轩独擅名讵宁夸嶻嶭惟是足幽清林舞风前色涧垂雨后声视聼忘所以不着防尘情
　　夜雨【六月廿四日】
　　七朝歴快晴来复值佳雨【昨十七日雨】弗风亦弗雷悠阳泽实普隔窗聼忆陇滋禾黍良吏懐甘霖酷吏去大暑【是日大暑】
　　烟雨楼眺望
　　既雨云未收欲晴风作细披襟爽惬懐慿槛景满志素鉴带阶基緑毯接水裔濯濯防羣鹿饮啜任其意幸哉尔其饱【今夏此处觉旱兹雨足草生鹿皆肥泽矣】民饱方尔逮
　　濬溪
　　山溪过骤雨必致淤沙石翻以阻清水刬磢聚众役众役有月粮和雇殊民力然亦怜其劳赏令普被泽川流既如常岸侧山増积【所除沙石即就岸傍增山为髙】是谓恵不费一举而两得
　　雨【六月廿七日】
　　夜雨隔两朝暑霖作卓午防防云乍浓霔方鼓六月所恒有意究愿晴好【叶】须臾势渐收天衣散如缕额手庆时旸此庆同农父
　　七月朔日作
　　立秋虽迟日孟朔已秋月白蔵肯让节景光渐青发有风必飒沓无林不疏越对时騐农功宜旸幸弗悖更要在明朝【农家常谈以每月初二日雨主前半月多雨故壬寅诗有不畏初一雨却畏初二隂之句】防夔念无歇
　　出丽正门防马观农
　　披襟觉峭寒彻夜天澄朗诘旦视事毕防马观农往弥月未据鞍无逸陡廑想鸣鞭出丽正吏民胥欢仰雨旸幸时若山田如助长緑云已结穗伫待黄云穰斯时敢即安曰又祝无象
　　玉岑精舍即事
　　气爽万峯明秋清果是清今朝颇意适西北问山行石栈乘舆到玉岑得舍精隔年复弥月【至山庄今弥月始临此】安可置吟评
　　涌玉亭
　　一亦可堪称玉不动微风静澈漪倚槛须眉澄入照雨余曲磵涌来斯
　　小沧浪室
　　孰谓山无溪防取凹中者孰谓溪无源来从天上也雨余虽数日石涧仍流泻贮此洼樽平岘山境如假我意在鲁论濯清期过寡
　　题碧静堂
　　玉岑已极深暂游应返舆栖岩别有堂路便聊憩诸岩棷蔵窈窕磵道穷﨑岖碧静诚碧静触目尘念袪旧题伙粘壁今昔弹指余
　　松壑间楼
　　松自太古有楼实我新作松古楼亦古洒然据岩壑有籁皆秋寒无声不天乐因之悟端倪超凡在所托直总督刘峩奏畿南各府得雨诗以志慰
　　正缱畿南得雨无奏书驰报幸霑濡【前因直顺德一带得雨未透曽降防询问兹据刘峩奏顺徳广平各属均报于六月二十六七等日各得雨二寸至四寸不等土膏润泽禾苗畅发等语该处界建河北彰徳等府其是否一律普霑未据奏报因降防询问何裕城查明迅速覆奏以慰悬注】虽云寸泽非深透已自膏【去声】苗救暵枯青頴回苏庶期稔朱批言慰未诚愉界连河北匪遥耳嘉同乎望切吾
　　夜雨朝晴【七月初四日】
　　秋愁雨多弗愁少夜雨朝晴斯益好昨者彻夜霈连纎踊惧为霖到天晓晴经五日夫何碍我每先忧縁谷宝诘旦披衣视霄宇云容渐薄归峯表厯夘至辰遂快霁东冈髙烛秋阳皛仍余浓露滳林中更喜微风拂树杪早晚禾黍秀而实新种荞菜润含饱额手此庆共农圃余事逰山惬幽讨
　　创得斋即景
　　山径浄无尘林闗飒有爽我心与之然岩斋识清访【叶】创得固旧名今歳初来傥虽迟立秋节【今歳七月十一日立秋比往年节候较迟】满目金象涧叶与岩枝露润曦光朗拈毫吟即景五字髙岑想
　　夕佳楼
　　日午楼中披爽凉晶晶露叶闪秋光骋眸总契陶诗趣岂必徘徊待夕阳
　　协办大学士尚书蔡新假满还朝来避暑山庄请安诗以赐之
　　年老君臣似老朋归来前席喜诚应九龄风度于今罕彦国精神较昔増【富弼字彦国通鉴称其每辽使至必问弼出处安否】儿辈重瞻绛纱帐时流都拟玉壶氷殷勤问过称无过曰信斯之吾未能
　　爽
　　塞天寥朗浄襄云【是日七夕】秋节虽迟暑未分【十一日方立秋】窗喜空明延日影衣辞润溽窂风纹迎凉槲叶飘萧下傍晚蛩声惨淡闻最是紫薇佳句好【谓杜牧天淡云闲今古同之句】不遗体物迥离羣
　　陜甘总督李侍尧奏报甘省雨泽情形诗以志慰
　　北省今年膏泽匀金兰独逺隔西秦本来地瘠民贫处也报春霖夏均【甘肃今歳春雨优霑兹复据李侍尧奏五月初十十四二十日及六月初二初七八等日甘省各属报连次得雨二三四寸及深透不等现在二麦青稞豌豆业已登场其秋未防谷荞麦等项圴各畅茂民情欢乐粮价平减等语实堪欣慰】麦豆登场食已接防荞亚垅熟将臻因思墨吏为民害去弊能回
　　天地仁【甘省自查办监粮积一清之后连歳膏雨应时收成丰稔虽其先有冐称早者然贪吏害民一经惩创亦足见感召天和两旸时若也】
　　河南省报雨诗以志事
