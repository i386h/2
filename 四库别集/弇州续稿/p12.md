<!-- { "loadSidebar": true } -->
　　其三
　　
　　鹿鸣歌甫罢红潮登脸色十里卷珠帘三衢缓金勒勿起人我相须藉恬澹力
　　
　　其四
　　
　　徐卿子同好翩翩厉风翼今日双南金他时契与稷毋轻露宵光世眼易为白
　　
　　冯京兆先生挂冠其子咸甫赴公交车言别需一言之赠
　　
　　冯唐厌郎署拂衣卧沧洲有子字王孙颇与史长游冥志越三坟英风隘九州岛飘然赴公交车甲第焉足酬三语司空掾一疏富人侯鄙意稍不然良玉戒暗投不覩长安市谈笑生戈矛桃李驾春风献态不自羞憔悴离根株零落委道周窃窥松与栢偃蹇若潜虬郁作清庙材竟为匠石收出当承八柱处当傲千秋
　　
　　答伯起丈见梦之作
　　
　　张卿留侯裔中岁慕黄石蚁观一世豪消摇于八极寄此漆园蝶薄彼天门翼宵分甞梦余披襟话玄白怳若杨侍晨亲絇子乔舄绪语犹可寻清徽倐难即起覩银汉秋白榆何歴歴裁诗纪相赠意我或有得而我未解脱凡情宛如昔焉能他心通作汝屋梁色欲驰乐令驾一解卫生惑试观醒后身何如梦中觌
　　
　　宜兴吴詹簿见贻山海珍错走笔为谢
　　
　　岩卧应未深故人迹能继虽辞何胤肉尚余许询馈麋脍披玉鲜茵蔯缕丝细食指了不惊馋口喧儿辈亦知人天供奈此禅恱味
　　
　　为汀州王别驾大颐赠彭司理而珩
　　
　　汉庭贵张赵文吏争读律吾独爱彭宣时时饰经术霡霂使车雨晶濙讼庭日数登谢公楼一挥始兴笔推按汀溪写拄笏西山入别驾老安丰为余颂画一乞诗代虔刀三事行可必
　　
　　岁暮即事杂言六章
　　
　　晨粥荡一瓯饥即煨芋栗拥衾就瞢腾墐窦避萧瑟守令不见存山人无厯日有厯固自佳无厯亦不必谁道不知年新年是初一
　　
　　其二
　　
　　七尺虎躯将自言能学道舌底吐莲花心头发残烧东家怨除目西家盼邸报欲出中既热欲处唇亦燥何似两不闗蘧蘧睡一觉
　　
　　其三
　　
　　冲寒裹头出剥啄何太紧征诗胜征税责文如责进才枯思复竭拒之则不忍何不焚笔研深山采薇菌悭心久已无名根或难尽
　　
　　其四
　　
　　名场走豚犬秋风偶先登乍闻亦欣然门户或可冯双眉岂必蛾谣诼从此兴兼复天雨雪时时念凌兢记取未遘时廓然冺爱憎
　　
　　其五
　　
　　天地岂不仁来为乡邑雠疫鬼日夜侵尽室委阳侯长吏佐凶岁存者复累囚丈夫具七尺岂但妻子谋朝粥与夕蔬一饱良足羞
　　
　　其六
　　
　　玄冥多骖驾羲魄鲜停轸故人偕宻戚落落晨星陨沈沦酰中鸡促数露下菌新事久已知偶然生不忍却顾浄居天花冠亦萎顿
　　
　　送周子礼太岳玄帝宫
　　
　　北极下明神寄治参之峯金宇薄太清玄旗散灵风皇王隆秩视万姓皆朝宗周郎江东彦冥心事真空胡为挟瓣香竭蹶趋其宫我闻天大将九有托帡幪焉知非冒索现身于其中蕞尔酰鸡士窥管安得通朂哉颛子思归语将无同
　　
　　即事
　　
　　爱弟不赴官顽儿不登第世法若小亏于我乃私慰积阴乍收豁春风满天地大家团圞头相与明得意得意者为何共此恬憺味
　　
　　初晴策杖东郊作
　　
　　二月行欲尽寒阴始微蠲今朝策藜杖行散步郊原何不命浊醪亭午自醺然柔緑犹未匀枯枿乃望妍造物不自功偶然成后先但使受嘘拂迟莫亦何言
　　
　　为印师设夜供偶然作
　　
　　适闻印师归咄嗟供草具燕笋斵春云狗杞吠朝露辛香溢楚芹柔甘调薯蓣徐进宜城粥玉脂恋湘箸何必五鼎烹所得良已饫回思鹄形子半菽犹未固一甘纵足快万古谁为度与汝诵五观毋为口腹误后
　　
　　杂言六首
　　
　　食肉无马肝不为不知味饮酒无葡萄不为不成醉软饭一两瓯饱即熈熈地浊醪五六杯醺即腾腾睡毋论昔者非但晓今者是
　　
　　其二
　　
　　有产不能问粗足供朝暮有子不能教亦足知门户屈指无累人眼底殊有数不畏去时景不觅来时路役役笔研间终为阿堵误
　　
　　其三
　　
　　朝礼观世音夕礼阿弥陀不愿乗金台不愿产莲花聊以销宿憯摄心使不它贵人背相笑禅者面讥诃我亦不敢言自问各如何
　　
　　其四
　　
　　割肝救父疾父愈丧其身舍身餧饿虎虎饱噬千人怨亲虽殊致违道恐亦均孝者信其孝仁者信其仁古圣贤为之我则何敢论
　　
　　其五
　　
　　由来大乗地不踏小乗径满口说大乗何曽有一证或请丞相田或借中涓柄开筵珊瑚拥发箧黄金迸未必小乗人肯作大乗行
　　
　　其六
　　
　　客有冠盖来强我谈京洛昨日颂伊周今日詈莽卓或笑佞人非或嗤世情薄自古良已然二端俱不错是以颍水人洗耳安寂寞
　　
　　偶闻有荐予者儿子自公交车书来微及出处一笑答之
　　
　　君平昔弃世归从此心卜采药北山阿诛茅南涧曲事佛始解勤爱书亦不读昔者甘白简今何叨荐牍纵令借作眉岂堪下同目汝意或鸡肋吾事已蛇足终入壶公壶长伴鹿门鹿以此无竞心塞汝有窍欲尚愧未忘言何如坦其腹
　　
　　有荐新蚕豆樱桃麦蚕者邀印师共甞之戏成一章
　　
　　麦秋麦作蚕蚕月蚕名豆豆作緑珠圆蚕似碧玉皱家老悯我馋倾筐前为寿樱桃况初熟可以佐春酎念无水晶盘写自翡翠褎野人欣及新俭岁享惭厚印师独不然入口如倾溜天厨与贫里等付一饱后迦叶须菩提妄心分去就
　　
　　送顾子韶臬使之山东并为故人李于鳞子驹有托
　　
　　昔我游济中于兹二纪徂叨陪雪宫宴地底喷真珠斗雹跑突泉弄蟾大明湖东南华不注灼若芙蓉敷间携济南生促膝黄公垆卷波白浩荡瞪眼青模糊回首万事空千载亦须臾君今持节去奄有齐鲁墟齐风复泱泱鲁道不﨑岖惜哉弦中雪不与寒山居倘式元礼门长松余几株窃申孝标愧为我抚遗孤
　　
　　沈铁山先生葬光福山挽歌一首
　　
　　沈约千载人风流一朝息素旐发吴江送舟倾原剧邓尉聊卜邻光福栖真宅黄鸟声自悲春原树为白埋玉向土中谁能不心恻宁知龙变化夷犹于八极
　　
　　感事
　　
　　山鹊营树颠垒枝犹未固一雏复一雏宛转伺其嗉毛羽尚未成忽去不返顾纵无矰弋虞葳蕤恐中路念我非慈乌焉能希反哺生自当风喧为人慰朝暮
　　
　　寿安母王太孺人六十
　　
　　夫人相国孙婉嫕闲内则及乎佐安秉素封日从辟七诫以次修千指欣受职从夫既已荣诲子乃终吉翩翩宫彩衣昔从断机织瑳瑳大官供复自丸胆得何以万年觞膝前双白璧
　　
　　族孙亮臣少而孤伯子詹录教之成乡荐赋赠伯子
　　
　　仪部昔弥留手抚二尺孤岂不念芳馥畴当庇其雏有梓代为乔结荫亘天衢风霜不见侵雨露日夜敷青葱两玉树慨此同根株既成孝亷名重为割膏腴千秋许少府友让名不孤
　　
　　为襄王题中和轩
　　
　　天运不暂息辰枢秉贞凝阴阳长调畅品物乃流形一哉君王心偏陂了不生坐见春风来熙恬顺吾情所以陈思训中和诚可经
　　
　　为襄王题懋徳斋髙斋
　　
　　何沉沉君王养渊黙征姿却郑袖选藻疎唐勒岘山不自髙汉水何知益极目平楚遥油然被膏泽乃知大王风来自君子徳
　　
　　题襄王收春台
　　
　　春风何处多城东大堤路君但收春来莫便留春住散作襄阳春烟花十万户
　　
　　题襄王含春亭
　　
　　初曦启羣象兹亭独先得君子感退藏翛然闭一室珠玉岂不光含之润山泽
　　
　　题坦庵老人诗画册为甥金博士
　　
　　坦庵一老人荡荡躬履素里多明哲士琅琅相标署词翰犹若新人与庵非故居易仰前修宅平谐所慕介然桃李蹊迷阳安得妬方寸苟不夷羊肠起中路寄言宅相子毋为狭邪误
　　
　　洪山人自永嘉偕肖甫司马过吴门轻舟入访云将入燕赴平津之约余时病起为蔬食以供从容久之因成一章为别
　　
　　白日丽中天群星环北极麟鳯既郊游猿鹤不遑息策杖辞永嘉呼舠凌震泽欣陪元礼济将首贑君席余时病初起苍苔绣行迹一刺破衡门胡床下东壁暂割周颙嗜聊充井丹食宿酝挏乳浓新炊菰米黒饭罢何所为嗒然竟日夕空名无可借实际嗟何得试看眉宇间宁无首阳色
　　
　　先师移龛日忽已三周晨兴作供感叹有述
　　
　　昔在岁庚辰仲冬月二吉于时自徐墓少女风转疾冒雨扶师龛仓皇以身衵宻羃无际云熹微露隙日倐尔四垂浄荧然一星出千旌斗缤沓万户奏芬苾师龛既已奠余亦宁耳室虽谢衾枕殢而多笔研役厌事事转多问心心或轶良友多中溃竖子时见嫉三载俄已周所得无一实夜雪射晶荧晨霞吐鲜霱彷佛灵驾过能无内惭怵更矢蹈海言仰希出世术将从咫尺地泛扫万縁毕
　　
　　见有演闗侯斩貂蝉传竒者感而有述
　　
　　董姬昔为吕貂蝉居上头自夸预帷幄肯作抱衾裯一朝事势异改服媚其仇心心托汉寿语语厌温侯忿激义鹘拳眦裂丹鳯眸孤魄残舞衣腥血溅吴钩兹事岂必真可以快千秋旦闻抱琵琶夕弄他人舟售者何足言受者能不羞宁如楚虞姬一死不徇刘
　　
　　周子家会稽狮山傍因以狮屏自号其游吴也诸生多从受经魏子请余赋之
　　
　　会稽有狮山之子庐其岫生平富经术所至必教授精言散不乱雄气摄羣斗坛専师利座义夺法王吼雾豹奚足言云龙终有遘何必拥皋比诸生羣且就
　　
　　题赠虹皋子
　　
　　昔覩蓬莱虹维时午初霁怳若梵天桥旌拂拥螺髻有桥吴江湄列星七十二连蜷下饮水夭矫垂虹势结庐栖近皋之子托深契文彩成五色中含不平气虽等望云渇毋取贯日锐变幻俄顷间造物小儿戏何似以桥名千秋恒利济
　　
　　题海峯图为故金同文先生作
　　
　　六鳌既失守十洲俄半摧苍然东海色忽堕一峯来揷云斗柄出浴日扶桑开停琴听洪涛乗桴问九垓鲁连无世念安期有仙才髙踪不可即披图良快哉
　　
　　张秀才母七十
　　
　　夫人昔归张中道损欢燕清心玉同洁劲节霜不变有子熊丸训早登鸿都选岁裁尚方服日割大官膳夫人不色喜谓尔必陈善持纲忤上宰积媾承严谴相与耕绵田夷然了无怨今来赐环日再展添筹宴欲知孟母贤请诵子舆传
　　
　　用韵自警
　　
　　寂尔当春昼怳然现余过仅晓身外师不识师中我逞笔亡所裁几复酿语祸回涂涂转迷蹈海海仍苦所执但空花而乃希真果俯惭抖擞念仰愧慈悲父名欲一线牵百諐成子母搜之若微细任之终失堕真一苟有亏毕生莫能补冉冉崦嵫照沉沉北邙土不解去日愁为昧来时路试一唤王生王生必回顾惺惺与昏昏两反当两助于此尚因循贤圣莫能度
　　
　　弇州续稿巻六
　　
　　●钦定四库全书
　　
　　弇州续稿巻七
　　
　　（明）王世贞 撰
　　
　　○诗部
　　
　　△五言古
　　
　　赠别邢氏邢子愿按吴吴人徳之而迁楚藩少叅以去不佞尤有慨焉因成二章盖比兴之义胜云尔
　　
　　三吴昔沴疠原野何葳蕤灵雨从北来为我日夜滋破块将作膏润枯将作荑旱魃何相仇狂颷中夺之一展衡巫云再展七泽■〈雨资〉吴民泣相呴焉用真宰为虚矣诅楚言楚氓仍见私
　　
　　其二
