<!-- { "loadSidebar": true } -->
　　惠王听了，方慌了手脚，道：“事至如此，却将奈何？”欲召朝臣商议，而满朝臣子无一人能知国事，欲要召郭隗、剧辛来计较，又因为听信骑劫之言，一向疏斥在外，要见他又无颜面。然事到此时，千思万想，并无别路，只得使重臣召他二人入朝。
　　郭隗与剧辛虽被惠王疏斥，未免怏怏，今既来召，又不敢违逆，只得勉强来见道：“骑劫代将之事如何了？”燕王满面羞惭道：“寡人愚昧，不听二卿良言，误用骑劫，果失大事，今悔已无及。这且慢论。但闻得齐兵乘胜，不以复齐为幸，又欲加兵于燕，以报王之仇。寡人闻知，甚是惊慌。即便传言不实，然新败之后，不可不防。故求教二卿，或是还该选将，或是还该求贤？求二卿念先王之好，不以愚昧介怀，指示一二，寡人当一一听从。”
　　郭隗道：“齐新复国，抚有旧疆，意亦足矣，未必更生他想。所传加兵于燕者，虚声也。只消拜乐乘为将军，谨守燕境，可保无他，此不足虑也。但臣还有一虑。”
　　惠王道：“贤卿舍齐之外，更有何虑？”郭隗道：“齐虽与燕称为敌国，然燕之下齐，实报燕先王之仇也。既报其仇，原不当尽有其国。今齐国既复，则天理人情俱已平矣，是故不为深虑。今燕与赵唇齿也，宜礼尚往来，相与保守。臣近闻：赵王怒大王以破齐骄矜，往往失礼，每每一意图燕。今昌国君被废失城，礼宜还朝，又不还朝而归赵。不还朝，则本朝疏也；归赵，则赵亲也。昌国君归赵之后，大王竟不复存问；妻子在燕，大王又无所加礼，此皆生衅之端也。若昌国君有罪于燕则可也，况昌国君于燕，但闻其一战下齐，但闻其六月而下齐七十二城，但闻先大王立其为齐王，而昌国君誓死辞而不受，未见其自立为王也。即莒州、即墨二城之未下，亦不过仅支朝夕，以待其数，虽不下犹下也，何尝敢以一失相加遗？由此观之，则是昌国君于燕，实有功而无罪也。大王不知是何主见，乃进骑劫而退昌国君。进骑劫者，以骑劫为能也。使骑劫果有寸长，能一战而成下二城之功，则昌国君自愧无能而远避矣。乃骑劫一败涂地，不独不能下二城，并七十余城俱失去，何以服昌国君之心？大王方才说，或是要求贤，此虽非大王真心，即便大王果真心求贤，天下见大王待前贤如此之薄，又谁肯复出而倾肝胆于大王哉？”
　　惠王听了，赧然不答，低徊半晌，方说道：“寡人已知过矣。但为今之计，却将奈何？”剧辛因说道：“臣闻人惟求旧。大王既已知过，可修书一封，备述其从前之误，细陈今悔过之私，使人往赵致于昌国君，求其归国，以全旧好。倘肯归国，燕虽小，无虑不安；即怀恨不肯归国，而稍申情礼，亦可消其郁郁不平之气，而无他患也。”惠王深以为然，因命人修书往赵国迎请乐毅。正是：明珠在掌不知贵，失却重于天下求。只恐水流归大海，等闲安肯复回头！
　　惠王修书，差人往赵迎请乐毅，且按下不提。
　　却说乐毅自骑劫来代将之后，归到赵。因在燕为官，功名显达，今一旦被弃归赵，不敢私自回里隐居，只得报名来朝见。赵王大喜，因赐坐道：“昌国君本是赵国人，乃于燕国立功名，使寡人无颜，往往因以为恨。今幸燕之子孙无享国之福，失礼于乐君，使乐君重动故国之思，来见寡人，寡人何幸也！”
　　乐毅逊谢道：“微臣蒙大王长养之恩而不知报，乃流落他邦，为人犬马。今遭弃逐，始恋首丘，背主之罪，何可胜言！乃蒙大王不加显戮，反温谕有加，真天地之洪恩，父母之至爱，感激之下，不知有顶踵矣。”赵王道：“乐君之去赵，非乐君之弃寡人，是寡人不知乐君也。今寡人既有悟而知乐君矣，乐君又不弃寡人而归赵矣，此后君知臣，臣知君，幸为留意。”乐毅道：“大王之言，已得微臣之心，敢不效力！”赵王道：“燕以昌其大国，故封乐君昌国。赵之望诸，是乐君旧地，即加君望诸之号，聊以明寡人之望。君其勿辞。”乐毅再三苦辞，辞之不得，方再拜而受命。正是：投燕有效方昌国，归赵无功也望诸。一自武侯声价美，遂致千古重茅庐。
　　乐毅在赵过了些时，忽赵王召乐毅说道：“赵与燕，邻国也，地相接，声气相通。我以礼往，彼当以礼来，奈何聘问之仪往往轻慢，寡人深以为恨，欲兴兵伐之，不知乐君以为何如？”
　　乐毅听了，忙将冠簪除下，泣拜于地道：“臣乐毅死罪，死罪！”赵王急令内侍扶起道：“将军请冠，有何隐情，不妨告朕。”乐毅正色说道：“臣闻忠良之臣，不以生死易其心，礼义之士，不以去来改其节。臣昔日事燕昭王也，犹今日之事大王也。臣今日既事大王，则凡关乎大王者，犹之大王也。即使臣得罪大王而逃亡于他国，亦必不敢谋大王之仆肄，况敢谋大王之子孙乎？臣昔事燕昭王，而今逃归大王，又焉敢不念前恩而负心谋燕乎？臣所以请死而乞大王原谅之。”
　　赵王听了，叹息道：“原来乐君忠不忘于故主如此，可敬也。寡人实欲伐燕，今为乐君，只得罢了。”
　　乐毅因再三拜谢而出。又过些时，忽闻骑劫兵败，田单复了齐城，不胜痛惜道：“可惜燕先王三十年经营，一旦败于庸奴之手。此虽天命，系之人事，殊可痛心。”正抱怅间，忽燕使来，奉上惠王书，申达迎请归国之意。乐毅看了，暗想道：“人之一身，有所重，亦有所轻。昔日在燕，能一战胜齐，六月下齐七十余城，故重也。今若复往，岂能复一战胜齐，岂能复下齐七十余城？若不能，则未免轻矣。莫若居赵，吾虽不图于燕，王惧吾图燕，朝夕提防，虽轻犹重也。”
　　主意定了，因复书上谢燕王。其辞道：旧昌国君、亚卿、臣乐毅，谨复书于燕大王足下：臣不佞，不能奉承王命，以顺左右之心，恐伤先王之明，有害足下之义，故遁逃走赵。今足下使人数之以罪，臣恐侍御者不察先王之所以畜幸臣之理，又不白臣之所以事先王之心，故敢以书对。臣闻：贤圣之君不以禄私亲，其功多者赏之，其能当者处之。故察能而授官者，成功之君也；论行而结交者，立名之士也。臣窃观先王之举也，见有高世主之心，故假节于魏，以身得察于燕。先王过举，侧之宾客之中，立之群臣之上，不谋父兄，以为亚卿。臣窃不自知，自以为奉令承教，可幸无罪，故受令而不辞。先王命之曰：“我有积怨，深怒于齐，不量轻弱，而欲以齐为事。”臣曰：“夫齐，霸国之余业而最胜之遗事也。练于甲兵，习于战攻。王若欲伐之，必与天下图之。与天下图之，莫若结于赵。且又淮北、宋地，楚魏之所欲也，赵若许而约四国攻之，齐可大破也。”先王以为然，具符节南使臣于赵。顾反命，起兵击齐。以天之道，先王之灵，河北之地随先王而举之济上。济上之军受命击齐，大败齐人，轻卒锐兵，长驱至国。齐王遁而走莒，仅以身免；珠玉、财宝、车甲、珍器，尽收入于燕。齐器设于宁台，大吕陈于元英，故鼎反乎室，蓟丘植于汶篁。自五霸以来，功未有及先王者也。先王以为慊于志，故裂地而封之，使得比小国诸侯。臣窃不自知，自以为受命承教，可幸无罪，是以受命不辞。臣闻：贤圣之君，功立而不废，故著于《春秋》；早知之士，名成而不毁，故称于后世。若先王之报怨雪耻，夷万乘之疆国，收入百岁之蓄积，及至异群臣之日，余教未衰，执政任事之臣，修法令，慎庶孽，施及乎萌隶，皆可以教后世。臣闻之，善作者不必善成，善始者不必善终。昔伍子胥说听于阖闾，而吴王远迹至郢；夫差弗是也，赐之鸱夷而浮之江。吴王不悟先论之可以立功，故沉子胥而不悔；子胥不早见王之不同量，是以至于入江而不化。夫免身立功，以明先王之迹，臣之上计也。罹毁辱之诽谤，堕先王之名，臣之所大恐也。临不测之罪，以幸为利，义之所不敢出也。臣闻：古之君子，交绝不出恶声。忠臣去国，不其名。臣虽不佞，数奉教于君子矣。恐侍御者之亲左右之说，不察疏远之行，故敢献书以闻，惟君王之留意焉。
　　乐毅写完了书，封付来使持归，报之惠王。惠王得书，细细看后，甚是踌躇，不胜懊悔，心中暗想道：“迎请不归，也还可矣。倘久留赵国，为赵所拜，又谋燕国，却将奈何？”因又请了郭隗、剧辛二人来商议。
　　郭隗道：“昌国君则在赵，而昌国君之妻子，则不在赵而在燕。大王厚其在燕者，则在赵者感大王之惠，犹在燕也。今在燕者不加存恤，而在赵者安肯舍赵而复归燕哉！”剧辛道：“人之爱妻子甚于爱身。今乐毅妻子在燕，厚之必喜，薄之必怒。郭君之言是也。大王不可不听。”
　　惠王听了，细细想了，乃感悟道：“二卿之论，甚为有理。”乃下诏自责道：燕王诏曰：昌国君忠勤先帝，一战下齐，功齐千古。寡人不肖，不知敬礼，已失尊贤报德，又误听骑劫谗言，使之代将，致其仓忙去赵，爵禄虚悬。每一思之，悔恨何及，言念旧勋，寝食不安。昨遣使迎请，又不得受驾，致使大功莫报，惭负不胜。窃思朝廷禄位，不报其身，则报其后。今幸妻子在燕，其妻和氏，着封昌国一品夫人；其子乐闲，着亦封昌国君之职，禄米岁给照常。将军乐乘，加拜大将军，以代昌国君执掌兵权之任；其余乐姓宗族，有可用者，并贵重之，以彰寡人之过，以志寡人之悔。诏众通知。
　　燕国臣民，因见乐毅有功遭谗而去，皆愤愤不平。今见复加爵禄于其妻子，方才欢喜。过了年余，和氏并乐闲感惠王相待之厚，因为书使人通知于乐毅，乐毅方才大喜，因劝赵王与燕王通好。赵王欣然从之，遂命乐毅到燕说命。乐毅这番至燕，不比旧臣，朝见惠王，惠王赐坐、赐宴，大加优待，又深自谢其听谗之罪，又留乐毅在燕住了半年，使其夫妻完聚，父子团圆，然后许其归赵复命，以合二国之好。
　　此时齐国窥燕虚弱，使人正打听谋燕，因见乐毅复到燕国，以通燕、赵之好，遂而不敢。有人报知燕王，燕王因此愈敬乐毅。自是之后，乐毅往来，燕、赵如一家，方显其才能开国，忠能格主，智能全身，为后七国之人物。后人有诗赞之道：燕山日月似穿梭，易水浮云朝暮过。虽然黄金台已朽，将军名姓未曾磨。
　　又有诗叹之道：金台高筑为求贤，求到成功三十年。破败将来无几日，儿孙不肖实可怜。
　　又有诗颂之道：苏张之言虽然利，反复多端不足听。何似黄金台上草，千秋不改只青青。
　　又有诗总结燕齐之案道：燕国成活之哙丧，齐拜骄矜王休。古今成败皆如此，只望君王圣德修。
