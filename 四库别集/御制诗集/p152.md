<!-- { "loadSidebar": true } -->
　　周阹笑繁重善御信何称岂有车从兽何殊屠命僧诡驰我所戒连中众多能佗借无须亟留资嵗嵗仍
　　罢围
　　地不伤农事情还聨众欢陈牲蔽芳甸颁获逮儒冠【汉大臣随围者颁获每及之】习武毋防业畅逰亦戒盘控弦教憩息西日在枪竿
　　围中获白麅诗以纪之【有序】
　　昨秋防古台吉必力滚达赖以白麅进嘉其应时献夀曽为之圗而纪以诗今行狝塞上于巴顔河落围中复生致此毛色纯洁性特驯扰周阹所仅见也拈吟纪实匪侈祥符
　　瑞兽贶三灵嘉符应六星性驯岂铤走质异似来庭睛彩丹砂炼毛章白玉亭不教施赤羽端合饲苍苓词客希成颂仙人夙驾軿底须宣史馆曽未注禽经
　　于兴安作
　　一岭界南北寒暄殊节龙干衍堂堂万派此辐辏阳巘林始丹髙低如错绣隂崖叶全落樾底天光漏榆塞古王庭雁碛今灵囿纉武永思艰守文益惟
　　即事
　　田车古之制宵雅宣尼采但以施之今原兽孰容待设复遇山岭衔橛且致殆岂昔儦俟羣不奔复不骇格物有所穷此理殊难解
　　王良羞诡遇邱陵多弗为守正何必强当恐人莫知宋襄惜二毛伤股其奚辞夏侯论乐毅迂廽难通宜枉道莫从彼正理日月垂无权乃贼义差谬争毫厘尽信不如无孟子自言之
　　读史记随笔【有序】
　　迁史始自黄帝类皆网罗旧闻其世职卓才则备见于汉兴以来诸纪载所谓千秋良史信无愧焉壬申秋狝塞上率以寅徃哨鹿及晡罢围虎帐防余辄快读终巻因掇汉君臣事迹关于治乱者纪之他不复及畧分世代随得即书不为诠次云
　　业定闗中治已周山河带砺建诸刘小嫌何足伤亲谊栎釜翻为羮颉侯
　　指示功人第一宜所嘉更在举宗随鄼侯剑履登朝日可忆鲍生进防时
　　善骂无妨仍好士一时割爱重须眉恢宏大度有如此岂系留侯计出竒
　　借箸前筹才数语汉家基业巩千年趣销趣刻如儿戏从善端知若转圜
　　贩缯屠狗自婴樊附恩流逮子孙摭拾成编端委具却因他广备为言
　　三议堂堂建宋昌大横吉兆应重光文休景养培元气何异周家成与康
　　五利文成叠受封公孙才见大人踪惟应驾海神鞭石一节还教让祖龙
　　故衣独歩越丰姿俛泣低头恨可知尹亦自饶真藻鉴禇先生论更堪思
　　田窦相倾势利闗灌夫引重为居间却因杯酒媒深祸首防辕驹尽腆顔
　　数竒受诫部书催岂大将军特忌猜责簿刎身人尽惜杀降应悔有由来
　　钩弋云阳遇暴风娥姁肇祸实无穷少孙漫许为贤圣岂是千秋定论公
　　一文一质变相生陈粟相因露积赢黩武求仙平凖创炎刘治乱此分明
　　九月朔日作
　　玉塞宜秋山金届季月洼棱丹渐稀寥迥蓝益蔚霞标荡光幻峯尖时出没菊节应指日何必黄花发登髙于此佳逸兴已先勃
　　哨鹿十韵
　　凌晓出帷城羽林簇队行歴登千嶂迥俯视万灯明宿防踪将逺虞人技各呈扈随留次第【哨鹿之法贵减从无声故随从之人以次而防】翳伏展长声才辨林分色俄闻鹿荅鸣最嫌心卞急要在气和平强弱微窥势去来仍体情从禽非浪漫付物有权衡连获何须诩偶空亦岂怦豪逰真絶胜一覧众岚清
　　霜花
　　塞草着霜花迷离入望赊幻堪参富贵诗更忆蒹葭火廹鹿鸣野寒传雁落沙结珠凭少女萧寂转纷华
　　塞山云海歌
　　我曽澄海楼头望溟渤髣髴蓬莱方丈银宫阙又曽吴山之侧观潮来似神而非者三真幻哉方意天一之灵无并比乃今塞山重见此世间何事不有偶造物安能外斯理秋旻星斗歴落悬策骑晓陟崇冈巅万山足底才分色须臾兠罗绵现疑涌波浪相连延乍合乍散掎五岳何竒何怪吸百川章亥卢敖讵极届丰隆巫女方昻轩鞠陵朱鸟为弭节阳城神石无须鞭于焉逰詄荡之颢气驾方广之石船探万斛鲛人之珠搴十丈玉井之莲信壮哉其乐志笑痴矣而求仙诗成将以寄徳潜为询黄山毕竟何如焉【沈徳潜有黄山云海诗】
　　僧机圗峯
　　僧机彷佛嵌空云【蒙古语以山之嵌空者为僧机圗故耳】崒嵂玲珑信莫羣设使飞移文翰地度星挂月号纷纷
　　围中获生麅致之避暑山荘即目得句
　　生麅无数获围中放入山荘枫桕丛取之外囿置中囿岂是深谋荀息同
　　新月
　　中秋西去又生西依旧秋光银汉低待满轮防争数日拟搏镜影乏长梯山髙月小情真到树直烟横望欲迷试想嫦娥经浩刼防廻循转可容稽
　　习字
　　氊室就晖经笺趁手挥力应嗤木强妍复戒丰肥消此清闲宴澄来绎思防曽闻得争道聊亦悟行围
　　巴龙桑阿苏台歌
　　兴安大岭巍堂堂千派万绪案衍长桑阿苏台居中央如国宗子承宗祊岝嶤嵣寥窲隐倚蟠复翔为宫为霍为堂皇上有神池滃云浆万年不竭守以龙【叶】不动声色镇四方人枫仙桧君子筤赤罴白鹿及银麞飞鸣鹳鹤连鸾凰茯苓琥珀芝九英博产真埒富媪藏一树不许斤斧戕一兽不许弓矢伤猎骑谨避左近旁犹然风雨来无常更不许人称其名天男贵重诚莫京周禆寰海所未详孕佺育羡其术臧乃使成名于南疆耻与岳镇相夷行我今作歌昭灵祥崇邱云里遥相望似云如是名何妨
　　九日
　　重阳防有百廻遭揽胜崇山创且豪自是开天此度节恰成随地可登髙设筵讵必萸簪防陟巘刚欣枫防袍斜日射熊归帐殿便因余兴一挥毫
　　罢猎出崖口
　　罢猎出崖口休兹藩部羣跽瞻仍恋恋归去各欣欣山向南来暖情留北望殷丰碑读前作【去嵗度崖口得诗命树碣崇冈上】纬武要经文
　　即事
　　昨日过重九今朝见菊花翻成两度节未是负芳华
　　村行
　　塞外人烟集寒威渐不侵【天地之气自南而北口外严寒之地今以人烟辐辏率较前为暖云】秋深林尚茂俗厚谊能任获毕农无事畋余鹿罢寻连村见髙廪稍足慰吾心
　　波罗河屯行宫作
　　塞垣秋狝薄言归别馆才经廿日违便有迎人三径菊更欣送暖一晖兴余豪防应还澹思不纷时可入防试看满庭张锦树风来落叶亦霏霏
　　咏镜
　　行幄供清鉴依人片月空塞山还越水些子不留中
　　山店
　　山店零星不成村防虎缚落聊植援徙薪曲突取室温是中聚首长儿孙蓬头垢面蔽短禈悬积茭家计论大都流寓内地民山田无赋赖安身安得广厦吾心存尧舜犹病复何言
　　木兰廻跸驻避暑山庄之作
　　潇洒山庄憩辔宜塞搜小别未逾时风前落叶萧萧下霜后飞泉潋潋垂湘笔每因防暇防芸帷还趁午暄披山灵为我重渲染万嶂丹青态越竒
　　从容偏爱一晖菊有黄花暎座馡收拾云山还澹泊启资思虑入精防鹿声招侣临髙呌雁羽知寒背北飞打叠行幐诗就帙好因攸吉驾言归
　　菊
　　梅是明春信莲为盛夏芳二花犹不及余卉可相方呦鹿闲相顾逰蜂怯欲藏女夷设孤注合防塞山苍
　　即事
　　昨日歴歴忆前月渐渐忘一年尚彷佛十年率渺茫积此十为百三万六千场飘忽例犹昔幻非何况常了当去忧戚行乐爱景光乐又不可极职思在陶唐
　　滦阳别墅
　　别馆九秋清飞盖一时驻黛色参逺山籁声澂古树江落石岸髙林稀朔风遽依然倚轩牖于何识来去飒景故堪凭流光兹可寤
　　杂诗
　　椎轮造大辂土鼓生云门滥觞涓涓流乃是长江源积水为层氷岂如层氷寒栋宇待风雨沿至雕楹垣创意实不易増华慎其端
　　即目
　　月似轩辕鉴山如玉镜台足寄千秋兴何须计徃来
　　入古北口
　　曲折盘塞山长城遥在目昨记古长城传名自我独【今秋木兰行围悉所谓古长城者为之作説】地险本邱陵讵事逺舂筑徒资后人议那胜前人躅搜狩返翠华深秋转暄淑纳稼圃积黄连村树余緑未尽熙老防岂免劳臣仆入闗诵古语愔愔式金玉
　　皇长子定安亲王园寝酹酒
　　佳城惊见此何来千古伤心酒一杯犹忆前年当此日相擕教射木兰廽
　　秋麦
　　秋初正望霖虞损禾苖穉度此方怦怦民艰切揽辔山荘驻清跸闗外欣霑被遥心寄闗内优渥亦逮未封童传喜音疑信岂能置纳稼兹已毕穂颇余积原田更含润麦陇青针刺祈年惟予责忧深借生慰已复懐希所希三白瑞
　　木兰廽跸驻圆明园之作
　　塞搜旋跸涖皇州仙苑澄辰霁景浮恰似看山移画帧忽因乐水漾棠舟枫留红叶宜题句菊艳黄花欲挽秋两月景光不多子一明影故如流
　　泛舟昆明湖遂至玉泉
　　霜落沧波彻底清延縁一棹泛昆明饱看朔塞山开画静鉴秋湖水濯缨
　　烟波澹沲玉河连欲试山房第一泉依旧菰蒲沙渚畔只添些子是苍然
　　位置溪村率就成披来巻轴百千横本縁寓重农桑意引胜还娱揽结情
　　御门日作
　　兴夙列卿齐唱晓鸡人报时廵返旌辔召对临廊庙勑防固无方谘政贵有要察察戒小智渊渊厪朗照唐虞夙所希成康犹未造设逢汲长孺岂免云云诮
　　赐梁诗正终飬还南
　　遗荣真合道未老暂抽簪甚悉忠懃意寕如孝治心欢承备钟鼎迹异乐泉林翻祝归朝晚卿家庆倍深
　　宋瓷胆瓶
　　芝为华彩玉为肌火气全无古气披恰似白描吴道子观音妙相手中持
　　浙省有收米价平减诗以志慰
　　两浙昨逢灾米价顿踊贵赈恤纵多方补救仅稍济夏收今年佳额手幸
　　天赐秋初闻望霖切切愁不置旋即报霑足其苏方快意漕粟仍截留采籴无所事以此争流通市售转平易民获豆釡资商收竒赢利乃知
　　大造力好生诚普恵追思去嵗歉愚民法轻试呌詉岂乐为亦为饔飱计姑息虑易逞教化慙未逮何如庆逢年民生自畅遂
　　孟冬时飨
　　太庙
　　四孟临阳月六宗钦夲仁
　　祖功千禩显
　　徳水一源亲謦欬思何极继承志益谆黼屏俨
　　来假告彻重逡廵
　　御殿胪唱有作
　　秋榜原春榜恩科乃特科
　　慈宁欣夀永师济兾材多大对谁忠告旁求此广罗午门开詄荡日丽小春和
　　碧琳馆三首
　　疉石为假山植桧称温树咫尺兰戺间缥缈蓬壶趣雕绘讵足尚澹泊素所慕可以贮琴书遐心期古遇户外响轻风琅玕奏韶濩
　　佳景足一新名恰当可奚事建章宫门户千万伙漏报出花钟篆袅沈檀火后乐惟同民先忧益厪我永言惸独哀岂啻富人哿
　　殷懐周海防深居敢宴盘寸隂信不假万防焉有闲轻裘念鹑结玉食轸粝餐圣狂别罔克朝夕凛惕干肯堂励方来保此磐石安
　　赋得黄花晚节香【得修字六韵】
　　冬孟暖如秋黄花爱独防更因知晚节可以悟潜修防谷踪常隠寻篱兴最幽底须争富贵也自足风流羣卉应难侣遐心孰与俦魏公亭尚在闻説古平丘
　　题张宗苍山水幅
　　竒峯防地叠翠棱嵌空露寺宜居僧侧临平逺望无际滃然白云冠上层不拘防墨妙独出斯人始能他岂能
　　初雪【十月八日】
　　维霰先飘月应阳瀌瀌旋羃逺林苍落阶无迹偏添润入画有情不碍凉栁叶着如重【平声】吐絮菊花傲似重【去声】含霜谩因少许生余望自是农占兆吉祥
　　偶仿倪瓉叶湖别墅图并题以句
　　去年问俗江之南湖山妙趣供清探倪迂叶湖试亲印题句忆在青春三传神信得水乡乐坐对毎令澄襟恬初冬夜永喜余暇瓷盆低亚黄花籖摒挡笔研铺金粟刻楮何必求精纎背临面证出偶作吴门山乍拖眉尖不似之似似亦可五合得一如书兼讵惟文房寄陶咏要因泽国懐农蠺
