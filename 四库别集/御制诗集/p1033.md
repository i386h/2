<!-- { "loadSidebar": true } -->
　　半载心无一刻欢一封开半乃心寛子时霖雨浓达旦五寸甘膏势未防【昨五月廿八日驻跸两间房甘膏大霈因驰防询问留京王大臣等曽否普被兹据奏到京城二十八九两日云气往来气蒸郁时有酿雨之象兹扵六月初二日子刻雷声大作甘霖倾霔甚为滂沛达旦势犹未止刨騐入土实有五寸现距小暑尚逺大田已种者自必立见勃发未种者尽可及时赶种民情极为欢忭等语数月以来京城屡次得雨总未霑透心忧已久此次所奏实堪额手称庆耳】忧以久斯慰应实期之普觉副犹难畿南齐北询详悉【日内据梁肯堂奏五月廿七八等日天津河间所属有得雨四五寸者又据总河李奉翰奏五月廿五日山东临清一帯已得透雨可见地气已通霑被必广兹初二之雨京城既得优泽畿南齐北当可一律霑透仍即驰防梁肯堂福宁令其详悉据实速奏以慰厪注】仍叩
　　天恩锡泽单
　　西峪
　　西峪所必来来却有迟早要在晴雨宜复无军务扰【近年驻跸山荘丁未以台湾逆匪林爽文等煽众猖狂用张挞伐壬子又以廓尔喀侵扰后蔵扎什伦布庙命将兴师皆扵此筹治军书虽小丑跳梁自干天讨无难计日蒇功而审度机宜毎勤宵旰若今嵗来此既幸赐雨调匀禾苗畅茂并无军务之扰殊足娱懐惟此间已获霑透日内但以快雨时晴为佳耳】幸防今之夏雨渥滋花草近毎阵过旸光辉耀皛山田润以烜助长稼穑好墙外三农夫勤耕他不晓
　　味甘书屋口号
　　何处山泉不可试两文书屋额檐眉苦言药也甘言疾一举茗瓯一慎之
　　有真意轩释义
　　惟意所包广已与物胥同内则情为发外则形为容具善亦具恶曰偏及曰中试以一言该有真乃大公圣经早申训诚亶真之宗
　　题秀起堂
　　是诗必是诗斯诚钞胥耳是诗非是诗又乖雅颂防东坡甫言半吾为阐全理然吾扵斯堂嵗嵗吟秀起质以玉局论合否犹疑此
　　静含太古山房
　　西转崥崹降山房少就卑深林防清閟朴室小栖迟禽有声无説泉虽流不思谁曽觇太古太古故如斯
　　振藻楼
　　堂髙秀起名楼敞振藻额而其秀与藻同一静非饰起之及振之造物天然得设曰心所防犹觉费人力降堂偶陟楼夫岂劳拣择秀藻竟付谁崇山无厌斁
　　食蔗居
　　食蔗至末佳盖由东升言【是居在山荘之西北岩壑深邃自东而升至此真属渐入佳境是以庚戌诗有自东上西谷斯为食蔗尾之句】或毎自西降则其境乃迁今日景如是讵可执一専东西及升降名也实匪坚掷笔防以笑万事都如然
　　小许庵口号
　　盈丈之庵称小许三千大千居其里不知方寸小扵斯更孰湏弥与芥子
　　时霖即事
　　月之朔翼逢时霖此实屡霑忆闗内何期次第报佳音王大臣先报兴耒【山荘春夏之间雨泽调匀初二日驻跸后甘霖又复大霈洵属透霑惟京城与畿南齐北一帯尚殷缱念何幸次第报章佳音频逓防先者留京王大臣等次日即奏到京城扵初二日自子至寅雷雨盆倾入土五寸计其时刻早扵此间半日知雨势自西南来则畿南齐北谅可均邀渥泽】河臣继奏霑临清齐之北亦武城暨【同日据李奉翰奏临清一帯扵五月二十五日自申至亥得有雷雨三寸其附近之夏津武城聊城等县同时亦得雨三四五寸不等汶水顿长三尺卫水仍前充裕不特粮艘遄行而粮贩商船现过临清者亦多民情甚为安帖】仓场津镇正督运逢水长【上声】漕称瑞【前据仓场侍郎景安奏督催粮船扵十九日行抵河间府属之东光县子丑两时雷电交作甘霖大沛得雨三寸日内又防同天津总兵苏宁阿奏称二十八日戌刻复得雷雨滂沱竟夜达旦至已刻方止所有河间府属之景州吴桥东光等处均得雨四五寸不等其二进南粮一千五百余只自河水増长后连樯北上较前更为迅速】齐之抚臣先覆奏无须截漕仓储备各属颇有霑膏者待查眀以陈详细【山东缺雨地方虽已降防缓征减粜并令福宁仿照直将歴城等五十一州县暨坐落卫所之鳏寡孤独老幼残疾贫民赏给一月口粮其余乏食贫民酌借一月口粮仍虑未能接济复驰防询问如须截漕可即酌量截留一面奏闻旋据覆奏现在减税通商市粮不乏如小暑以前均得普霑即可赶种晚谷杂粮仍冀秋成设有应湏调剂之处仓贮之外并可请放折色将来或应截漕自当留心妥办现在尚可无需又称二十五六等日省城暨武城临清邱县髙唐恩县馆陶冠县聊城清平夏津平原禹城堂邑博平茌平等州县先后得雨三四五寸不等均可翻犁播种其稍逺者俟查眀再行详奏等语】直督则称大旋转河间天津透霑防【至扵直地方连日据梁肯堂奏自五月二十五六至六月初二旬日之内畿南各府所属得雨自二寸至五六寸及深透不等内天津河间二府全属均已霑泽且极优渥其余顺天保定正定易州赵州深州定州所属虽非处处透足而得雨在四五寸者居多景象已大觉旋转惟顺徳广平二府二十五六之雨仅止一二寸大名一府亦只有三寸究未优足刻下先往大名一帯详加查覈约计将来即有偏灾应加赈济似亦不致多需帑粟现与景安防商先扵临清截留南漕十万石分拨顺徳广平大名三府以为有备无患之计余五十万石暂截存北仓俟秋成分数定后再行酌议奏请动拨等语据此情形似较五十七年之灾可减十之三四然朕爱养黎元不惜多与帑银漕米俾该督酌量赈施盖宁使之寛绰有余庶噩吏无巧妇之叹灾民无失所之虞方觉慰此恵心耳】只南三府尚欠优取道亲勘周卹事大抵灾暵较前年十之中幸减三四帑银漕粮拨以多用之有余无不逮幸防稍以慰旰宵敢论货之出入悖
　　题钱维城山水小册
　　昼长无事厌逰观雨足燕齐心略寛恰见袖珍存旧翰阙吟遣暇试题看
　　右松壑精庐
　　谩言玉塞富扵山试看回溪灌木潺动以韵溪静含木理防合撰趣惟闲
　　右回溪灌木
　　扈逰曽见苑中竒缀景莲宫峰防之红叶不妨长夏有霜姿风度每先时
　　右丹枫萧寺
　　濈飞琴中【去声】五虚亭四柱俯岩邉寥寥莫议无人聼太古已来若个然
　　右虚亭激磵
　　云为海界是防邱收拾丹炉何处逰只以瀑流洗尘见一尘不净漫仙求
　　右丹台飞瀑
　　独飘野艇把竿丝意钓而非钓者伊既尔何须更为尔如斯试问孰忘斯
　　右澄湖钓艇
　　台湾提督哈当阿等奏报早稲收成九分有余诗以志慰
　　海外县防少幅员数百里而夏收每早农功第一喜九分更有余【哈当阿等奏春初台湾南北两路均得透雨早禾畅茂嗣当结实之时连得甘雨更加饱绽现俱陆续登场除台湾一县土性浮松向不种早稲外其一防三县收成九分有余者淡水一防九分者嘉义彰化二县八分有余者鳯山一县统计共有九分等语】亦隣上稔矣况兼资内地【台湾四面环海天气炎蒸嵗获稔收是以毎年多运米内地而漳泉两郡近在海濵尤资民食】漳泉尤近迩逆靖民气安风俗较前美斯亦心所闗益慎调谐理
　　戒得堂再叠壬子韵
　　膏雨优霑喜快晴燕齐望总惬民情【驻跸山荘后频得阵雨渥霑又喜旋即晴霁近接梁肯堂福宁报雨折畿南齐北阙雨之处已获优膏者十之七八农民甚为惬望】
　　天恩真是锡而普臣意曰惟戒以盈丑癸子壬幸成稔【壬子至山荘正值雨后新晴二麦有收去嵗癸丑此问夏雨亦多幸自五月下旬晴晒十余日麦田农功已毕是以来此叠韵诗有一例今年咏喜晴莫非方寸为民情之句今年口外春雨霑足现在麦收报稔秋禾畅茂旸雨又复相仿感蒙昊贶益戒满盈】台湾廓喀早销征堂顔两字书绅胜
　　仁祖训垂奕叶名
　　面水斋
　　斜廊通朴斋面水致清佳风爽自开牖波澄即近阶动思艰有照静可防无涯问是是诗否【昨题秀起堂诗有云是诗必是诗斯诚钞胥耳是诗非是诗又乖雅颂防盖即东坡之语而防其全理此作意致亦复相同】东坡笑解懐
　　来薫书屋
　　每以夏五至书屋称来薫兹莅季上澣循名似不羣然而瞻民风百年渐兴文
　　仁尧所养给解阜安耕耘抚时同民乐陶壁或可云
　　清舒山馆自警
　　山荘本是富扵山书馆佳因山水间舒以开窓林壑敞清由倚槛沼池潺斯焉俯仰静成防便偶咏吟巧必删两字意中如自问依然未敢片时闲
　　倚云楼戯题八解
　　云倚楼为实楼倚云为虚【一解】二义相假借谁能与分疏【二解】云惟虚不定楼以实可居【三解】实有象恒若虚无形幻如【四解】云楼与虚实害不视厥初【五觧】厥初定名时倒置试思诸【六解】四字果孰真【谓云为楼谓虚为实之类】五言聊戯书【七解】楞严八辨见同异其然欤【八解】
　　莹心堂
　　溪堂莹心额心镜面前披静是无波际动为有照时奎文标至义【堂额乃　　皇祖御笔也】澄意入深思乐广及髙颎不知应属谁
　　按晋书乐广传广善谈论每约言析理以厌人心尚书令卫瓘见而竒之命诸子造焉曰此人之水镜见之莹然隋书髙颎传厐晃卢贲短颎扵上上怒曰独孤公犹镜也每被磨莹皎然益眀
　　招凉榭【六月十一日是日雨】
　　山荘称避暑溪榭号招凉并用原不悖相需乃得彰三朝晴致热【山荘夏雨霑足早晚甚为凉爽初七日阵雨后晴霁三日又致炎热此畨之雨暑气顿觉湔涤】一雨飒湔旸既喜仍既愓吾心太失常【甫晴三日复觉得雨为佳及昨夜至今朝雨势绵宻又虑连隂以大田亦湏晴晒方能勃长既喜仍愓自哂似无恒念】
　　喜晴【六月十二日】
　　夜而继日暑雨霑曰优曰渥堪慰矣其间复懐不足念畿南齐北可均此近多报获深透者润一二寸仍偏有【叶　近据梁肯堂福宁屡次奏报各所属获雨自四五寸至深透者已十之七八而犹有仅得一二寸者此番之雨谅可普被矣】斯畨宻霖似广被一犁普种大田企既而对此霃者又恐过多霔弗止虽云山潦易为消究愿时晴相济羙清晓云散烜曦光忧以释然转为喜回思两日廿四时忧喜千般竟何以
　　清溪逺流得句
　　平日清溪或断流今朝万壑浪雄投侈声窄激弇声郁落势沈旋起势浮可以世情观变态亦当心境息诸愁南华齐物语嫌费害不扵斯一瞬求
　　敞晴斋
　　言逰极北山【山荘内此处为极北】斯为面南地答阳实合宜过雨毎一至千峯烘烟紫万林濯影翠形色胥难状静中饶雅防壁题率欲遍歴年喜晴意【毎嵗来此率有题句大概晴久则望雨雨多又即望晴日前之雨已十分霑透今日来此正遇快晴情懐为之一畅】可以观吾懐望多忧多致
　　咏古玉琰圭
　　琰圭有鋭锋不知认刀斧【周礼春官典瑞琰圭以易行以除慝郑众注琰圭有锋芒为征伐诛讨之象然不知周礼者或以为玉刀玉斧矣】斯器长九寸制正合乎古温润而亷刚喻因除慝取那辨防千年嗟出谁家土仓场侍郎景安总漕管干珍各报漕运遄行情形诗以志慰
