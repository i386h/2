<!-- { "loadSidebar": true } -->
　　秋水澄清潭秋林疎旷宇泛泛坐阖闾而非事网罟渔隠斯已多何须偻指数
　　右秋潭清泛
　　玉戏夫何如改观神自超无圃不为悬有林皆作瑶画图犹絶胜弗虑见晛消
　　右悬圃瑶林
　　咏定窑莲叶椀
　　赵宋传来白定名尔时却以有芒轻即今火色全消尽一朶玉莲水面擎
　　闰夏逰玉泉山即事得句
　　西廵回跸此曾过偶至又经两月多率以万防少闲暇敢图一豫畅吟哦风生满樾敲清籁雨足诸峯滴翠螺结习由来难尽涤起予佳景况骈罗
　　创得斋
　　创得名虽久斯来即创来壁题八年阅斋景一时陪槐古叶相接荷迟花未开溪亭披晓爽奏牍细批裁【是日于此传膳办事】
　　撷翠楼
　　林姿树态四隣稠色相空机七字收却是偶兹撷翠耳曰恒还祗属斯楼
　　题丽瞩轩
　　晓爽颇不炎可以陟髙岭数息遂隮巅有轩据层逈因逈弗恒到偶到兴亦永壁间多旧题嵗久一瞬等山容与水态方方供防领丽瞩讵在兹乃在緑千顷麦收将迨全禾黍如油挺此景实罕遇何修励自省
　　罨画窻作歌
　　山房有窻向东开率与名之曰罨画画中四时景不同而最宜者鳞塍界鳞塍忧乐亦弗齐乐惟时若忧则水旱萦深思今年幸值麦收好日烜兼被渥雨滋慿窻骋目如错绣黄者麦场緑者黍禾茂絶胜林木及岩花开我殷懐吟兴凑昆明近俯澄水其源玉泉原在此乳窦混混不舍间百顷湖光致渺弥本因节宣济农功何来榭敞与楼重知我罪我艰置答惟増惭愧心田中
　　静怡书屋口号
　　翼然书屋山腰据小憩笋舆肩者劳片刻去来静安在输他虚白此恒陶
　　憩倚晴楼有防
　　从来有登必有降自策而登因降西数武之间具至理因悟万事视此齐在原陟降消片刻登难降易更可思曰堂曰楼各缀景倚晴楼额檐端题雨足宜晴利晒麦分明惬我愿所希一逰讵祗赏山水闗情稼穑恒殷兮
　　防漪斋
　　溪斋临水裔漪练一窻防檐闪光不定簟翻影若含虚无艰拟议流动称【去声】吟探合相叅离即前三与后三
　　挂瀑檐
　　横玩漪澜竖网水谓是网胜彼漪矣流动之间宣八音东阳水乐应在此然而其喧总含寂岂类敲宫与戞征静中之动横有焉动中之静竖斯美惜哉世上鲜师旷有则当与谈元防
　　栖霞室
　　溪斋遂泛舟挹清更乘便向南转而东石壁沿峭蒨壁上栖岩室日照如霞绚朴斵非防画林卉丹青变去嵗摄山况弹指面前见
　　泛舟至影湖楼
　　一水原通界水门内髙外下蓄泉源略提牐版舟随放势拟建瓴意自存
　　船行下水迅如飞敏防裴家是也非缀景湖心楼自有足供骋目异崔巍
　　未至湖楼许久时既来小坐亦云宜旧题一巡檐读新咏何尝不似斯
　　湖里防楼影在水楼中寻影祗空湖谁他谁我谁宾主一切虚名视此夫
　　过界湖楼有防
　　静明园内乃玉泉髙于影湖楼湖水界湖筑隄亦有楼楼下玉河更低矣非是层层为节蓄一泻无余不掉尾内湖之岸舣兰舫过楼外河舟已俟仰防湖舫似画中畧转移间存至理为学为文胡不然处世惜福胥例此
　　玉河泛舟至石舫登岸即事四絶句
　　玉河三里不为长荡桨鳞塍阅两傍雨足今年挿秧早幸防芃緑尺余强
　　东漾昆明界接西闸军牵缆力胥齐【奉宸苑闸军供牵防之用给以月粮亦飬人之一端也】湖中治镜阁经过思义循名自澟兮
　　北地飬蚕后南国缫盆今始报丝收机房轧轧声鸣处数典何妨效女牛【汉昆明池作二石人东西相对象牵牛织女故杜甫诗云织女机丝虚夜月今湖西织染局则实有蚕织之事而湖岸东用胜水之义铸有铜牛名同实异正不妨效之云】泛来石舫舣石岸名曰登舟实下舟径指山隂【万夀山也】有余暇索教佳处试吟搜
　　清可轩
　　石壁倚为斋山阴此最佳屋中开画障几上布诗牌通气迎眸润却炎无汗揩忘言宜习静何事惹吟懐
　　香嵒室
　　我昔逰金陵恱彼山隂景倚壁复临江厥有招提境【金陵观音山永济寺悬阁临江飞廊縁璧因于万夀山仿作有依嵒得古洞倚壁搆飞廊之句】归来冩其状喜此亦横岭虽非俯緑波搆筑颇相等宛转歩回廊牝洞栖嵓迥大士坐如如异同一以屏何当恒于兹清供澄心领忽思此言失无逸亦宜省
　　题山园八景叠丙申韵
　　山园久未来吟契濶流隂八载深长昼且当防畧暇遂因路便一相寻
　　右载时堂
　　名迹苕华早命摹珍同淳化砌廊俱虽云思古兼公世玩物名言弗碍乎
　　右墨妙轩
　　已长【上声】禾苖麦收但期晴耳弗期云赓题原是夏之仲一例殷殷望歳勤【现在雨势霑足秋禾滋长而麦熟正在登埸惟资晒晾日望晴霁检丙申题诗有时正宜晴资晒麦英英此际漫殷勤之句与彼时情景正同】
　　右就云楼
　　澹惟澄澈碧沄溶色相都非艶与浓绨几设如命子墨应从此处覔文踪
　　右澹碧斋
　　东坡水乐不凡流忆彼钱塘通守秋偶此效之还自笑岂非擡却两重头
　　右水乐亭
　　桥上偶然一俯披鯈鱼出水乐由伊庄自是出尘者何事辨知与不知
　　右知鱼桥
　　四字为文指南诀曰惟雅正与清真设如絜矩别裁者我亦俞乎效此人
　　右寻诗径
　　洞似真人塞其内光如夫子入于机曰涵犹觉有能所合唤神明领至微
　　右涵光洞
　　滞雨
　　我逰玉泉倚晴楼方欣宜晴晒麦好回舟已觉山云生心希云散曦光皛其夜遂有细雨零【初四日】淅淅沥沥直到晓晓来更觉特霶霈【初五日】幸而傍午云散巧次日之晩复作隂宵虽微霏晨复浩【初七日】已午稍歇仍棼丝至晩其势殊未了问之京兆碍麦否却称九分已收早所余十分才一耳无碍饼饵登秋寳究为美中之不足惜恐发青惄如况当避暑迨发轫亦廑仆役劳行潦因思今春及首夏从未望雨忧心搅斯之望晴愁固当世间双美谁常保
　　题和阗玉石子仕女图
　　其人如玉坐匡床琢用和阗石子良鬒髪天然辞黛染【玉人就土浸黒处为闲扫妆亦絶技也】罢拈新咏自徜徉
　　咏宋澄泥虎符砚
　　虎符本以调军马肖形澄泥出精冶歳逾数百泥似铜戞作铜声青緑赭墨锈斑斓余古香磨而不磷佐儒雅试问持赠宜何人倚马能书露布者
　　题朱三松竹刻射鸿笔筒
　　性疏喜酒雕不苟世业由来臻极工下马弯弧底为者喻疑薄彼目飞鸿
　　晩晴
　　荟蔚势犹隮晩晴实幸兮东南悬蝃蝀西北卷云霓可兾麦登廪兼欣途免泥明朝啓清跸庆慰首频稽
　　幸避暑山庄啓跸之作
　　通宵云浄晓晴豪避暑行旌例向遭衣用祫纱破晨爽防垂牦毳却炎饕东门依旧千官送广甸懐新多稼叨防亸玉鞭控珠勒【珠勒虽为鞍辔用语然国语及防古语皆为小步马之称即俗所谓走马也】敢为图逸谢年高
　　过清河
　　麦收欲毕黍苖芃浓露瀼瀼飏晓风此景从来欣阅者兰衢教慢跋青骢
　　祗觉爽凉弗欝蒸幸兹揽辔得相应驶流竹箭桥下水知是前朝雨后增
　　防挈老扶出里隣道傍鞠意相亲防兹武接肩摩者总是筹他衣食民
　　石槽行宫晩景
　　午热已驻旌斯乃常年事今嵗午弗热爽凉逹晩遂槐树况长【上声】成接叶隂满地而我乘清暇宣见地方吏都称麦收定禾黍芃苖腻斯实非躗言沿途览次第然而秋熟遥敢懈祈年志
　　弹汗行
　　路经弹汗州【懐柔县贞观二十二年建弹汗州】因作弹汗行自昔防古长原有汗之称长城以北东西亘各据部落雄相争文皇欲弹压若軰边州因以此额泐岩城而何四夷君长上尊号既笑郤之后乃赐书四夷遂用可汗名【唐太宗贞观中西北君长请上尊号为天可汗却之然其后赐书四夷及属国上书遂称天可汗云】弹汗行慢言唐事试言我皇清四十九旗为旧属久去汗号惟以王公带砺百世荣【科尔沁等旗旧亦有称汗者自　　太祖　　太宗时内附即请去其汗号受王贝勒公等封矣】四喀尔喀实后附仍其汗号乃我
　　皇祖沛恩宏【喀尔喀扵康熈年间为噶尔丹所逼弃其部落挈人户求内附　　皇祖许其来归故车臣汗鸟黙赫扎萨克图汗额尔克阿海巴朗寻皆仍存其旧号与四十九旗同偹藩服】朕虽不徳定凖部亦存其汗号都尔伯特至今世禄其孙曾【乾隆二十年平定凖噶尔部封都尔伯特与绰罗斯辉特和硕特四族台吉为四汗并分建王贝勒贝子公逰牧如四十九旗喀尔喀之例嗣绰罗斯辉特和硕特部落寻以叛逆自取灭亡惟都尔伯特始终恪守臣节其子孙世受封爵部落耕牧安生云】其余自作孽覆祀非我黩武逞嘉兵【绰罗斯汗自噶尔蔵多尔济被戮后其族属殄防无防辉特汗巴雅尔亦以叛逆诛和硕特汗沙克都尔曼济心懐擕贰殱之扵巴里坤皆因反覆煽乱自底灭亡非欲嘉兵黩武也其原委详见西师诗至土尔扈特汗亦凖噶尔四卫拉特之一初窜归俄罗斯传数世至渥巴锡挈全部户口十万余米归因命仍其汗号分地安居赡给耕牧一遵　　皇祖收抚喀尔喀之例优加恤赉详见归顺优恤二记】最后土尔扈特自归顺仍其汗号无庸更弹汗行何须弹压惟廑懐柔情各部入觐循兹以入京亿万斯年受恩保土与国享升平
　　忆旧
　　适作弹汗行因之忆旧事旧事曰惟平凖部视其部落置汗四【凖噶尔四卫拉特曰绰罗斯曰都尔伯特曰和硕特曰土尔扈特其辉特一部本附庸于都尔伯特后土尔扈特窜归俄罗斯故辉特遂为一部仍称四卫拉特平定凖噶尔时辉特与绰罗斯等三部并受封为四汗】都尔伯特始终顺至今奕叶受恩赐绰罗斯部及辉特实叛逆殱无遗类其中畧渉疑似者曰沙克都尔曼济诸厄鲁特作乱时【辉特台吉阿睦尔撒纳归命既受封即命从将军班第往征伊犁乃于逹瓦齐就擒大兵凯旋后流言胁众以致党恶之徒仓猝变动贼众复窃占伊犁及大兵复进阿逆亡命窜哈萨克复逃入俄罗斯终伏诛而其时札纳噶尔卜杀其叔绰罗斯汗噶尔蔵多尔济欲并其众寻又为台吉逹瓦所杀献首军门又辉特汗阿睦尔撒纳既窜之后遂封巴雅尔为辉特汗乃巴雅尔与尼吗哈萨克锡拉等宻谋搆乱皆自取诛防惟和硕特汗沙克都尔曼济率其部众扵巴尔坤左近逰牧反状未明参賛雅尔哈善疑其有异志夜袭其营无分老防殱戮无遗虽厄鲁特恶积罪盈孽由自作而沙克都尔曼济未免畧渉疑似耳】彼原擕众向内避逰牧巴尔坤左近以示其心无异志其时雅尔哈善者叅赞驻彼董厥事乃称曼济懐狡谋率兵夜袭乗其寐耄耋龆龀不一留水为之赤地为瘁尔时奏到事已成厄鲁罪盈亦自致其后命雅尔哈善库车进兵平囘地乃以失律正军法【雅尔哈善后以将军袭库车城当小和卓木率众来援屡经被殱而任其潜行出入不乗机进勦又用縁营穴地火攻计转为贼觉横截一沟焚伤兵丁以致贼众逃去竟得空城实为可恨因命兆星驰往代将雅尔哈善解京治罪其偾辕失律屡误事机明正军法固属罪无可逭而杀降受祸益征　　天道之不爽矣】至今思之天道示项羽阬降二十万此其十分之三及【叶】火炎昆冈玉石焚侯佚徳戒天吏用人之失吾岂辞吁嗟用兵诚可畏
　　过白河
　　舟梁穏似石桥平雨过前朝涨影轻向北麦仍未收毕因之更切望多晴
　　城北重防石坝脩奠安黎庶仰
