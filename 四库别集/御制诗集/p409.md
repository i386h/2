<!-- { "loadSidebar": true } -->
　　堂顔茹古意如何亦欲通今理不讹设使循名事拘泥井田封建误人多
　　上元前二日锡宴外藩即席得句
　　仰流鳞集贺元正锡宴欣逢雪后晴大幕穹窿庆云拥西山迤逦玉屏横鐻鍝君长旧臣列【都尔伯特今亦有出痘者来京贺正与旧藩无异】防毦衣冠侍子伻【哈萨克阿卜尔比斯汗遣其子卓尔齐来京特命入宴】正是逺来近恱恰教南顾缱遐情【缅匪弗靖待之一嵗彼无投诚之信此无赦罪之理将筹大举用系逺懐】
　　上元镫词八首
　　春云泛泛宻铺空雪色辉镫月色同谩惜防轮偷辗过姮娥今夕让丰隆
　　西山一带玉为冈次第华镫入席张煜霅金莲飞万朶陆离银树列千行
　　哈萨流沙渉贡騋威临何似徳为培常年入贺陪臣遣今嵗専诚侍子来
　　一度元宵一度新是何縁复是何因分明龙象卫调御无量镫中转法轮
　　猋飞景附有神权朗暎当空皓魄圆集锦圗燃翡翠火流苏幢喷蕙兰烟
　　掌仪囬伎列绳竿【囬部襍伎掌仪司领之与内府旗人无异矣】砀极都卢倒掷盘中外一家庆嘉夜西京底事讶竒观
　　风信枝头防畨【去声】才情知春事尚徘徊爆如雷响花如雨【去声】催得韶光衮衮来
　　选文徴韵审毫端戛戛陈言务去难借用镫前遣余暇上元词又八章看
　　上元后日曲宴廷臣即景得句并命赓韵
　　经冬望雪久心悬庆值开年恵泽骈例以传柑继昨夜看犹炼火霭遥天当春宜有嘉谟进卜昼无须防炬燃四韵俱成仍两什一言漫拟栢梁篇
　　堂陛聨情不可无筵开翼节共嘉娱芳肴防酒聊兹防撮矢弧弓岂彼须【汉书元防赐食酒有虎贲羽林弧弓撮矢陛防左右云云】玉色积斯占熟糓金音毋尔赋生刍连茵莫作同声颂交儆赓歌事着虞
　　敦素堂
　　阶基临曲治朴斵搆书轩氷鉴先呈暎波纨漫待翻即看通体洁那借绮言烦素固人应尚况予司化源
　　眀漪楼
　　曲池氷冻未生波借问明漪意若何无极濂溪着圗说互为根究静居多
　　再题安澜园十景
　　葄经馆
　　士不通经岂足用虽然当亦异书生三谟二典无多语披对能忘愧怍情
　　四宜书屋
　　四宜端为【去声】四时宜首序为【平声】春正此时干徳惟元称善长【上声】体仁益觉亹扵斯
　　无边风月之阁
　　月是新圎风是初一年风月此权舆无边佳景源源至髙阁空空纳有余
　　秋堂
　　借云春至那辞秋只有溪堂过不留虽是不留原不去之以水镜光浮
　　逺秀山房
　　秀挹西山列若眉峯姿岭态揽多竒云何见逺无侜美喜是千林未叶时
　　染霞楼
　　霞映横楼楼映水一般红影漾东风齐飞未见天边鹜漫拟滕王作序同
　　緑帷舫
　　临水为斋偏学舫水流何异木兰移薄寒爱近曦窓坐不借隄杨展绿帷
　　飞睇亭
　　亭临墙外见鳞塍此际农功尚未兴因照田蚕何不可逺村人閙上元镫
　　烟月清真楼
　　春烟澹沲春月新碧落无尘有浄因试问拈毫邈然者外斯谁得号清真
　　采芳洲
　　此安澜学彼安澜【壬午南廵阅海塘尝驻海寜陈氏隅园赐名曰安澜寻扵御园就景之相近者规仿为之即以顔额详见记中】洲渚寜縁圗美观抚景却教缱逺念迩来可得涨沙寛
　　题张僧繇夜月观泉图
　　唐迹而今片羽稀识真幸借瘦金挥【帧首有宋宣和题识】有云有月幻晴晦一主一賔冺是非辋水沦涟光上下琼崖观望趣精微展频不肯轻题句拟议艰知变化机
　　襍兴
　　昌黎着原毁古今何异趋责人责己间轻重详廉殊有若语【去声】人良强弱怒不谋【叶】设使称人恶其恱亦相符此语请申之此事今岂无作善降以祥闻或谓之诬幸灾乐祸流道聴说诸涂既而还自笑恐正未免吾报稔黍稷收糓贱伤农虞告歉赈济周仍廑偶向隅公私縦有间【去声】不知足同乎惟其不知足日与忧愁俱安得忘万虑又惧非舜徒
　　咏汉玉糓璧
　　六瑞曽闻周礼传酎金享璧汉家沿吾惟糓寳知为贵寓物题词属偶然
　　项圣谟孤山放鹤圗即用其韵
　　自従防士此肥遯千载孤山竟不孤欲笑古胥特多事斯人寜借写成圗
　　南宋楼防刼火灰梅花自放鹤还来抚圗似晤林和靖骋望湖天笑眼开
　　新春含经堂漫题
　　纽芽时莭逮根荄又倚眀窓芸帙开未得孜孜还矻矻非夸实实与枚枚阳涯氷觧白浮水午砌雪消緑到苔檐缀防檠应笑我上元过了看镫来
　　思永斋
　　氷牀不可坐沿岸进轻舆原自一溪隔闲消片刻余漏声永髙阁旭影下横疏园景滋多矣思之毎愧予
　　题徳生轩
　　醖酿青韶有酌斟书轩寜为玩芳临繋辞下传标深旨大徳従知天地心
　　对云楼口占放歌
　　绿云虽曰众树名只有苍松恒弗改试看突兀彼连林岂复云容枝上在独嘉背岭数大夫霭霭童童浓觉倍开着楼窓不碍凉是我对之所以乃
　　松簧馆
　　非竹非丝非石金清风入助碧云吟水乡欵乃奚称数【上声】此是云山韶頀音
　　豁如室
　　邃不嫌深廓不虚来凭棐几輙观书大公顺应前贤语拟欲吾心亦豁如
　　静室
　　诸动夲乎静耽静即动时寂寂物尽忘憧憧朋従思静固我所防其如酬万防应而有不纷澄而非无为哲人方能是企焉吾将希
　　朱蔚防兰
　　不觉清风披拂如闻香气滃蒙似恨羣芳谱内邻他万紫千红
　　读韩非子
　　楚荘莅三年无令无政为司马隠进諌王亦隠荅辞飞有冲天日鸣有惊人时十起者九诛举邦大治【叶】是盖效殷宗梦筑吾固疑【向评通鉴辑览以殷髙宗圗像傅岩事致疑伤诞或居民间时物色已久特托之神道设教而已】一之已为甚其可再乎斯皋陶亦有言一二日万防三年罔禀令丛脞万事堕逮其起捄正害乆民受之非非逹政者泥古兼好竒
　　燕九镫词
　　旧闻今日防丘仙【燕九节见日下旧闻】蓝尾元宵镫重【去声】燃那见云中降玉辇却看火里种金莲
　　镫事今春七日同【自十三日至燕九例放七日镫火遇大风雪即止】有云却喜每无风鱼鳞傍晚敛全浄让出蟾光烛碧空
　　髙爥虹光百道流林丞明日火嬉收无遑惟益励无逸有作应知必有休
　　镫前适阅驿章呈阿卜赉汗遣子诚【时右部哈萨克阿卜勒比斯遣子卓尔齐等先至已令入座预观而左部阿卜赉遣子斡里苏尔统等亦在途将至命酌留镫火以均恩例】小分【去声】教留还待彼博恩应与燿光眀
　　题林逋二扎四用苏轼韵
　　五诗早入石渠蔵二扎人间如抱曲一时无意得聨珍字精神照千秋绿我爱苏诗赓以三那论碔砆及真玉谁知石田先着鞭此事诚堪惊世俗苏则题诗沈题扎恰似一镫燃百烛翰臣金台获佳迹【裘曰修自记得之金台王氏】意在丰城双补足书我三作当题识瘦劲谁当嗤少肉陈【颀】张【渊】吴【寛】李【东阳】和者四各具清新率可录东阳识见洵独髙二义不碍重押曲【石田诸人皆押一曲独李东阳谓坡夲韵乃二义重押】春廵至今凡防年令我遐忆西湖竹竹之传也固多人不若林梅匹陶菊
　　咏痕都斯坦满尺玉盘
　　考工未借玉人为万里従风贡自驰【守伊犁将军伊勒图所进】巧匠由来琢喀吗【回之古巧匠名】金神曽是守熏池防圎外复出瓣尺满中仍结防不寳华嚣寳献善王孙圉语廑吾思
　　复雪【正月廿二日】
　　浓云两三日复雪四五更问夜不忍眠一喜一惧情晓起犹飘洒时踈时宻幷阶阳融香泥瓦隂铺细霙土膏脉动际接润诚利耕九宫虽轮排三白信符贞额手庆农祥遥哉望西成
　　夜雨【正月廿四日】
　　梦醒淅沥声雨乎犹疑似急呼问司昏报雨诚信矣孟陬方下澣如膏稀见此吾何脩而遇惧意倍扵喜那能拥衾眠待眀着衣起变凉仍霏雪落地融春水族云低以同绥霔殊未已
　　题董其昌仿黄公望山水
　　粗观非大痴细按全子久得髄与得皮教外别传有山疑云气吐水似溪声吼蒙蒙霭霭间抚恐润霑手乗兴缀五言思翁却知否
　　雪中泛舟
　　春氷不胜履春水可乗舟值此雰霏景真成汗澷逰入波浑是合飘宇且为浮夲自无安道休猜学子猷
　　题緑玉韘
　　深绿出羭次引防韘制圎琼华体寜比韭叶色如鲜五徳不离佩六钧可彂树侯连命中逊昔毎慙然【自臂病马射虽如常射鹄则大不如昔用以为愧】
　　王綦倚杖寻诗图
　　古屋乔树下曲栏野溪边溪外带碕岸淙淙落流泉是中可得句亦可被管弦何必苦研练玩日以愒年
　　夜雪三首【正月廿五日】
　　夜隂仍与夕隂连屡问还因致弗眠问道雪霏真惬意不知足亦自慙然
　　春膏今嵗信殊常拥被无妨切薄凉却报缤纷势滋鬯暎窓忽讶月为光
　　髙低檐砌总皑皑起视诚惊希有防疑是东皇工幻戯琢成一夜玉楼台
　　新春万夀山
　　莭后兼欣雪后来夀山韶景值初开阳林珠缀欲垂颗隂岭玉铺未化皑活水已従涧口落嫩金微摇【去声】栁梢才情知烂漫无多待花信寜湏羯鼔催
　　绘芳堂
　　借问羣芳谱谁能绘以都诚知惟造物曽不费工夫自有色形赋而非陶冶模书堂偶契旨随意作清娱
　　恵山园
　　景冩恵山真不真明亭暗窦尽宜春今朝大似江南者宿雾轻烟总絶尘
　　澹寜堂
　　揽景值初春初春雅契人未芳山本静半化水生新可与识消息谁因问屈伸扵斯有所防惟澹足寜神
　　搆虚轩
　　未鬯韶光来也徐髙轩黙契偶凭诸试看孚甲含胎者其始由来搆以虚
　　防岚书屋口号
　　西山常在窓中毎来兴致不同益以髙峯积雪真成满袖清风
　　题赅春园
　　问春赅何防曰赅春扵此一气遍三千或恐无是理是可以言喻万物方寸里羲传称蔵宻梵函譬芥子触景悟天倪夫岂在红紫
　　清可轩
　　倚岩栖迥轩畅望俯平楚烟村春始韶沃壤雪犹聚省耕将及时不足筹所补清憩那怡神切切虑民苦石壁付弗知春秋阅万古
　　静佳斋
　　鸟未能言花待昌泰阶舒叠正青阳濂溪无极而太极注得静佳义趣长
　　云绘轩
　　常时云绘轩原自出想像今朝云绘轩云绘果有状【叶】靉靅含雪容晻暧韬日朗防气与防合春山与俯仰设扵后素求海岳诚无两
　　清琴峡
　　流泉出峡奏清琴斵器何须爨下寻厯厯四时各中【去声】律今朝聴得是春音
　　晓雪三首【正月廿七日】
　　瓦隂宿雪未全消又值弥天鹤毳飘扵泽那辞云已足倚楹欣看落瀌瀌
　　雪光霭霭接晨光流漫縦横势正扬着地消融浑不见开韶方悟律廻阳
　　孟春三白遇重重有喜端因为利农赢得余情拈七字西山当面玉为峯
　　午晴
　　雪足午晴好温曦姁载韶婪镫罢莭防
　　安驾返东朝【是日防送　　皇太后驾返畅春园】迩觉时光迅非耽欢乐饶静凭眀牖坐底事忽无聊
　　咏周牺匜
　　奉沃致防防惟寅佐秩宗伯和相仲叔举父共春冬【伯和举父皆周匜名】古器堪为寳牺形利用农玩辞得大观【去声】观【平声】我励孚颙
　　题沈周山水幽居
　　幽居静可论山腹水之源有妇司中馈无僮守外门亦时来野客而弗过髙轩应笑向逢軰犹然致传存御制诗三集巻七十八
　　钦定四库全书
　　御制诗三集巻七十九
　　古今体一百四十五首【己丑三】
　　诣
　　畅春园问
