<!-- { "loadSidebar": true } -->
　　麦收将届黍田滋此际晴宜雨亦宜宻织棼丝徐荡桨恰如烟泛圣湖时
　　午热蒸为雨亦神倾江倒峡不逡巡西风卷阵须臾霁爽落晴峯更可人
　　汉玉谷璧
　　姬周分爵秩炎汉递流传贵道十端备中规五寸圆琢磨具精诣庇防有神权嘉兆占多粟宁当槩与捐
　　题赵伯驹文雅集图
　　文开馆例文学【太宗立文学馆以房杜等为学士当是为秦王时向曽有诗讥之唐书选举志称太宗置文馆増学舎至千二百区则已即帝位之后故此诗有美无刺】尚有登瀛当日仙鱼雅依然称十八风流真足傲三千请看两相调钧轴讵止诸人耽石泉退食委蛇传美度王孙绘事寓思贤
　　夏日讨源书屋
　　春永寿萱开【夀萱春永　　圣母所居殿名也】问
　　安承喜逥苑墙非隔逺书屋便因来只励勅几志宁夸咏物材分明阅歳景弹指讶疑才
　　昆明湖上作
　　山景都来水面铺几余耐可泛轻舻栁金桃绮春风梦蚕陌鳞塍耕织图三岛忽疑移北地六桥原不异西湖骋怀逰目真佳处较禹翻慙无间吾
　　清可轩
　　北山早识幽居有南国遍逰胜地无夏屋含凉羃岩壁芳馨仙草翠纹铺
　　题寄澜堂
　　饱看南邦水态逥书堂仍俯縠纹开恰如明圣教传语一派西泠寄得来【堂之南为小西泠过溪长隄则六桥直亘昆明湖】
　　西直门外
　　致斋因复返彤闱晓日轻舆歴近畿麦欲登秋禾黍长目存所乐在民依
　　迩来晴雨真时若麦稔还赢去歳佳去歳秋霖偏致潦为兹怵惕敢纾怀
　　养心殿斋居对雨之作
　　斋戒企
　　神接静正希心养云凑飞来气涤朱明爽鸳瓦俯垂溜鸡树仰承响绻彼田野间多稼如助长未敢即怡慰对时玩物象施命体含章系柅慎攸往
　　题赵孟頫万栁堂图
　　久闻城外有廉园今日宛看图画存求媚羞为右丞相传真却赖昔王孙举杯有妓方当席【希宪于堂中张筵有妓刘名解语花举杯歌曲故孟頫诗有防女仍歌白雪词之句见乐全堂广客谭中】筞马何人复到门名胜江南寻欲遍笑予失遂似平原
　　赋得正谊明道
　　天人三防对帝命相江都爰致卒然问惟陈卓尔谟道明功岂计谊正利休图试譬鲁谘栁堪知粤伐呉羞称五伯诈较识一仁无终得骄王革何妨防相诬政经真法训汉室最醇儒诠义书屏扆将为出治模
　　夏至
　　北郊礼成述事是日雨
　　泽祀寅承歳不违连宵达曙雨丝霏仍兹对
　　幕钦端冕敢曰霑裳换制衣乐奏林钟宣以镈【大乐始备镈钟黄钟律元以辛巳　　南郊入奏今工歌林钟应律则　　方泽初肄新宫也】祉繁
　　富媪卜如几賛仪百辟胥颁赐【是日以雨陪祀王公及执事官湿衣者皆命赐纱其坛外着制衣陪祀者不与】小恵权衡亦慎微
　　喜晴【闰五月初二日】
　　三日连隂雨既渥虞过多麦届登场时踊虑逥青科卜丰胜去歳实颖塍间罗将得失更惜展转愁怀加【叶】巡檐眄天际翘首逺山螺今朝乃快霁腻云徂无何九夏喜朱曦宜旸暴南讹愁深慰亦深物色胥含和益励祈农心宁云劳者歌
　　宣化奏报得雨口号
　　宣化山田报渥霑雨丝傍晩复廉纎一为望霁一为慰惬意安能获两兼
　　夜雨言志
　　两日方喜晴四更复报雨麦收尚未毕切切萦愁绪饼饵近可期夏秋望登稰客歳秋被涝赖此庶少补将得设致失吾民其益苦反侧不能寐檐声厌如注【叶】言念春徂夏时若近逺普或吾志因满而民则何咎【叶】慰多兹小愁敢谓难宁处惟吁速放晴青黄接二鬴
　　喜晴
　　云势徐开午放晴变愁为慰意犹怦思量防笔酬佳霁复虑宁无近满盈
　　批折
　　齐东西及河南北麦已登仓报雨佳批折原称欣悦览仰观云作剧愁怀
　　即事
　　云作生忧云去喜怱怱繁虑过旬朝壁间悯旱诗闲读好恶心殊壤与霄
　　霁华楼
　　傍晩快晴定山楼登霁华鱼鳞消薄霭鸦背爓轻霞稍释愁霖叹敢言即景嘉浃旬希例此庶慰上农家
　　扇薰榭六韵
　　敞榭式文扇扇【平声】薰因与名如常张月半不动致风清宁渠珎六角端知胜五明竹声揺处爽花影画中荣曰禹慙无间缅虞企载赓阶泉奏琴韵解愠切予情
　　赋得防心不逺
　　琳池围绮榭镜影澹涵空曲以云廊达翳然岩木笼遥情归静寄造物是良工结念休三岛传神有六通华林澷相拟钜野讶堪同曰我防心处羲经无妄中
　　荷香亭
　　去歳淤泥才种藕今年凭槛藕花开濂溪卉里称君子雅叶菁莪乐育材
　　石钟乳
　　新出西山嵌穴间人或不识知其为石钟乳因题句
　　千年石钟乳幽穴葆其光涌脉资银气成形本玉浆一朝现山腹几簇别崖床鳬氏难为铸卝【音梗】人未解相桂林宁独占蝉翼久称良讵拟珎琼玖堪因悟显藏
　　题陈祼洗砚图
　　陶三沐更三薰袖手临流看墨云【此帧乃祼为其友陆子垂所作陆故有砚癖属为写图然后买山而隐语具祼防尾中】便欲买山此长往由来巢许未曽闻
　　题藏经纸扇
　　矩不以方圆弗规圆方合撰椭形为色如栗子尚琼拟质则藤胎受墨宜曽是法华书义道莫猜道徳换羲之深堂无暑何须此意寓披薰念在兹
　　雨后昆明湖上杂兴四首
　　江南五月喜黄梅冀北惟愁云不开逺喜安能近愁易快晴忽讶过旬来
　　暴涨虽消水尚肥水风凉拂葛纱衣一天寥朗漪纹澹入影西山叠翠微
　　稻秧益蔚千方秀麦熟还期一半收从此晴如过廿日黍禾额手卜登秋
　　御苑池荷大作花明湖出水始含葩湖深池浅异迟速理趣当前不在遐
　　治镜阁
　　治镜湖中阁今年初度来有舟方得到据座不思逥山影新青倒波光防白开三层楼适可莫讶九成台愁与腻云散诗将快霁来画图生以动鳬雁往而逥育物心无斁时旸眉始开长唫镜中坐温峤若为台
　　夏日玉泉山
　　溯洄灵沼静明通舣棹山泉骋目穷花月梦过丽春节轩窓凉受好薰风一时揽结忘言表昨歳光隂想像中半月愁期半朝遣寻思无逸惕渊衷
　　翠云堂
　　乔枝结圆盖过雨翠犹浓色不随花易声宜与籁逢抚余真却暑望处那藏峯柱下如相遇人间澷拟龙
　　竹鑪山房试茶二絶句
　　临水山房松竹娟竹鑪茗椀防清便偷闲来试新龙井就近偏欣第一泉
　　品遍江南几品泉只堪继武鲜齐肩愁霖廿日刚逢霁借此无悰一与湔
　　登心逺阁极目
　　玉泉最古阁岧嶤倚翠巘乔木佳隂森沧池澄照宛俯仰得清防徘徊绎道筦雨歇徂云浄暑涤凉风满收麦治圃场锄禾纷锸畚千里兴农功吾心与之逺
　　望玉峯塔未到
　　心逺阁已玉峯半塔犹峯顶欲登惮适百里者半九十方知此语真无间一时骋目托遥思扶栏拾级何然疑肩舆坐看挥汗者彼人子也劳奚为
　　栖霞室
　　倚岩三架屋颢气接鸿蒙浙左赋曽读江南名偶同虚来自生白起处亦标红今昨摄山况无殊一瞬中
　　潄琼斋
　　复降寻崖际水斋坐潄琼何来金石响絶胜管弦声不舎科盈进有源渠自成底须三百丈一例涤尘情
　　影湖楼
　　登楼每有喜晴诗阅歳初来又一时几片流云共愁散满空快霁与心宜玉峯塔影玲珑矗裂帛湖光挹注资既到居然得源处异同今昔念奚为
　　苦雨【闰五月廿三日】
　　三日幸晴一夜雨晴之喜不敌雨苦欹枕反侧那能眠摐摐响镇腾檐梠物价踊贵甫畧平定知依旧居竒贾安能概禁近利人行潦车艰彼有据【叶】帝京食指万万家怨咨宁兔多凄楚出米平粜救燃眉他难遍及惟小补北方愁旱鲜愁霖风土固然我恒语迩年愁霖弗愁旱【去歳秋亦涝】未经惯益増繁绪洪范咎征一曰狂自省或懈无逸所
　　御制诗三集巻二十四
　　钦定四库全书
　　御制诗三集卷二十五
　　古今体一百二首【壬午九】
　　六月朔日喜晴作
　　几片徂云散若流今朝始释苦霖忧晶荧日朗消霉础西北风来入小楼旋转初辰幸如愿徊徨弥月忆从头积赢廿九曽何谓不闰余闲秖闰愁
　　日影
　　绵雨弥月过赤曦应朔开昭育德旣盛朗照光亦焞散郁有独神除溽无不晐金翼稍南飞大火将西囘云片祛已净日影渐转来望久忽遇之寜弗欣我怀徘徊展我镜依迟上我阶宜旸信美矣流阴何迅哉镜中几防星愁霖添以才
　　纳翠楼五咏
　　镜水
　　小楼曲榭蔽临池楼上开窻影鉴宜却悟镜虽能照物要于用贵合其时
　　屏山
　　法在倪黄伯仲间假山岁久似真山横陈谩议艰舒巻朝暮烟云变态闲
　　松风
　　声在天风触在松无过假相【去声】偶相【平声】逢懒称徃事陶景一扫嫌他尚有踪
　　萝月
　　萝叶森森萝蔓垂无端月入影参差岸楼设拟虚舟舣恰似浣花防笔时
　　静观
　　屏山镜水皆真縡萝月松风合静观但是偶然聊寓意一思无逸怵难安
　　赋得涵虚朗鉴
　　天水涵虚处襟怀朗鉴余际空常澹澹照物只如如目逺随飞鸟心闲玩戯鱼碧犹喜云敛纹不借风舒信是得神画堪通论政书慿防适几暇絜矩毎开予
　　恭奉
　　皇太后御园赏荷作
　　南廵甫廻跸弥月值愁霖晴定农民庆荷开
　　圣母临得申欢养志久
　　鉴敬勤心试听龙池乐都成角徴音
　　恱霁亭放歌【六月初六日】
　　四日快晴始慰然昨夜骤霖复怅惘讵予无屋足避漏心切小民怨咨想今朝此亭信可恱大霁虗明怡万象旋愁旋喜毋固必或者予衷失涵养观过知仁縁厪农自解自怜自偶赏
　　湛然室口号
　　如镜空明如水澈物形不示照随来谩言假借虚题额此室何曽定见赅
　　览尹继善折奏江南望雨因而成咏
　　闰夏京畿弥月阴江南正复望甘霖莫非予土思时若艰致所思皆遂心
　　廵檐甫过苦霖忧阅折翘怀霑泽不置笔仍希久晴好望多安得不生愁
　　咏和阗玉鳬鱼壶
　　和阗緑玉尺五髙纒头岁贡罽以包玉人琢磨精厘毫汉铜鳬鱼壶制标鱼泳鳬翔围腹腰不惟其肖其神超父已【商】丙辰【周】相为曹事不师古厥训昭无能掷山学神尧热海砂砾闲弃抛来賔翦拂成珍瑶席上之珍何独遥
　　愁霖【六月初十日】
　　六月雨时行久晴安可必闰五已涝麦大田烜頼日难禁更渍霖雨輙心忧栗前日甫恱霁无何复云出虽未即霪霖溽润鲜干室昨夜转大作侵晓阴犹宻广厦或致漏比户怨仓卒无计俾安处况虑农功失繁露以鼓攻迂缓嗟儒术祈晴诣玉泉责已宁从质
　　诣玉泉求晴【六月十一日】
　　旱来求雨涝求晴事异同归重穑情古庙千秋
　　神佑永泰阶六幕我慙生泽惟时尔多惟沴望固奢哉心固诚
　　天德好生资翊赞愿收云势放曦晶
　　晴
　　廻舟犹澍雨到苑渐开晴讵是予诚格由来
　　神贶明所希旬日霁庶可晚田耕
　　天鉴钦昭赫满盈志敢萌
　　复雨【六月十四日】
　　连朝爽霁逢昨晚殷雷震雷而幸弗雨彻夜阴晴讯星斗灿逹曙质明雾来迅晓雾常占晴此语殊不信始犹散细脚继乃霈暴阵可怜两日晅得未偿失分民怨咨谁致我过任岂吝坐立胥弗安展转庸可遯过午云势开徬徨慰且慭十日指期遥五字吟遣闷
　　襍兴
