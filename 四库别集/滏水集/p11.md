<!-- { "loadSidebar": true } -->
　　数日闲斋卧体中殊不佳那知是重九但喜见黄花矫首怀天末携壶傍水涯琳宫题壁处醉墨字欹斜 

　　○赠茅先生 

　　二室神仙宅三茅道士家野人遗竹箒 【刘仙编竹箒以给公朝夕】 弟子扫松花有道能擒虎无心任践蛇天平有陈迹吾欲老烟霞 【去岁兵至公庵公了无惧色兵亦不敢害】 

　　○大雪二首 

　　大雪无朝暮衰年见未曾园林春浩荡川岳气凭陵云惨天应漏阳微井欲冰欲寻安道舍何处一龛灯 
　　大雪欲平檐黄昏气转严天边迷草树云外失乌蟾天意平高下人情有爱嫌抱贪酬桂玉楼上醉厌厌 

　　○雪霁 

　　黄云霁雪威寒日淡晖晖雨砌晴先滴风檐落更飞侵凌池面瘦拥肿树身肥长忆庐陵老忧时咏铁衣 

　　○十月菊得深字 

　　地偏开较晚风劲可能禁雨渍金英浅寒添紫晕深抱丛无晚蝶窥蕊有贞禽留待飘云后梅花约重寻 

　　○白雁 

　　波静影逾白霜清鸣更哀乾坤双鬓老风雪一声来林迥隐犹见天长去复回物情嫌太洁莫使羽毛摧 

　　○雪 

　　朔云连郑圃飞雪满梁园猛势池心灭清声竹外繁饥鸦寒啄树败屦踵临门何以娱佳客开轩对一尊 

　　○野菊 

　　离离嵓下菊无主混蓬茅路断秋光隔山明水影交荒丛鸣蟋蟀寒叶挂蟏蛸拟访陶庐饮柴扉何处敲 

　　○岳观 

　　步屧方坛上行吟避草芽帘声风拂燕池影柳蹲鸦天入蒙蒙雨春归淡淡花游春心未老墙外度香车 

　　○秋雨 

　　天边认遥电云际尚残阳雨脚夜深白涛头晓霁黄沙边明雁影林下见山光拟尽登高兴秋怀祇自伤 

　　○手掐桦皮弹琴图 

　　何人聊幻巧袖里出毫端道眼无二见齐心废六官烦君无耳听寓我非指弹攦却伯牙手秋风万籁寒 

　　○早出新安 

　　夜宿新安驿平明雪塞磎马头迷旧路虎迹印新泥冰冻寒流狭天衔远路低人稀山店远茅屋只闻鸡 

　　○明惠皇后挽歌词四十首 

　　皇明齐月象厚德配坤元恻怛忧民意勤劳毓圣恩国风悲卷耳星纬暗轩辕丧妣人心痛哀号望寝园 
　　威仪文物备祖载出菆涂薄葬追三代严禋致九虞仁恩遗凤诏功德载龟趺左右重兴业诗书赞永图 
　　太极齐元始三光并照临勤劳忧国念恻怛爱民心玄鸟歌殷母思齐咏太任两朝难俪美万古播徽音 
　　阶蓂凋叶尽宫漏滴声残玉几俄遗训龙楼罢问安云容愁惨戚风色恸悲酸万古余功德煌煌玉册寒 
　　畴昔占虫梦今来叹凤飞汉宫遗内则文母谢芳徽永卧重泉夜空余大练衣魏郊宁久驻会看德陵归 
　　阿母瑶池去应归海上峯宝奁空有象练幄静无踪孝享严三庙舆仪备九龙献陵今密迩挥泪洒楸松 
　　圣德高千古慈闱十万春地维伤绝纪月彩忽韬轮应物归先识忧民感至仁神仪虽已閟遗范不埃尘 
　　膺符称太母衍庆广金源衣练蠲重彩躬蚕屈至尊赐冰防病暍恤狱恐民冤孝意遵遗训词臣叹永言 
　　葛覃歌节用卷耳颂求贤遽厌人间世还为物外仙会观歌薤露无复梦扪天玉座虚长乐依然夜月悬 
　　谦抑传家法宽仁沃帝聪礼崇光教塔时奉孝严宫皂隶恩皆及嫔妃爱悉同绕阶花泣露应是怨西风 
　　庆源锺马邓何止活千人阴化行中壸私权抑外亲凤舆归厚夜蚕馆闭长春萧寺诸嫔御能忘赐饍频 
　　方享东朝奉俄成甲子还玉梳音窅窅彤管事班班陵寝音容閟蓬莱日月闲丁忧遗诏在恩泽满人间 
　　式属多难际方承长乐欢霜飞金殿冷月没桂宫寒雨泣愁云惨风悲薤露残南山为乐石遗美岂能刊 
　　一纪坤仪正千龄母范彰徽音齐太姒厚德配娥皇衣练昭纯俭因山戒厚藏伤心彤史上千古播遗芳 
　　缑氏传仙裔燕山启梦符化人先正己祈福为民敷疾殆申遗命忧深示永图伤心虞帝事烟雨暗苍梧 
　　奔走来羣辟哀摧动百灵妖氛湮壁月霄汉殒轩星玉几贻周训妆奁泣汉庭近畿遵薄葬神意想来宁 
　　身尊恒率礼名正更持谦椒掖坤仪正天庭母训严鸿名登玉简遗像入霜缣异日朝陵处应须启镜奁 
　　宽和能待物凝密劝行仁道德持三宝恩私逮四民两朝隆汉礼十乱冠周臣一旦仙游去空余四海春 
　　心知为善乐敬傅又尊师国化濯衣俭民歌赐药慈诵经虚玉案奉佛冷金彝遗旨无穷恨风吹徧九疑 
　　六綍辞秋殿玄堂启夜扉一朝藏寿器千载閟容衣县象轩星掩哀歌薤露稀松楸交隧道会有五云飞 
　　保阿成训在阃阈令仪昭俭德高千古仁声溢两朝事随流水逝愁逐冷云飘仙驭知何适凭谁问泬寥 
　　阴化毗干造熙朝赖母临功勋新女史德泽浃人心偃月丰容閟轩星瑞彩沉笳声哀不尽陵柏自森森 
　　元勋施社稷茂德庇人民色养嗟中阻灵游忽上宾侍臣歌薤露神物护龙輴祔庙推尊谥千龄宝册新 
　　太姒敦周化涂山启夏家尊名天比峻淑德日增华孝享心何切仙游望愈赊空余遗令在攀慕极幽遐 
　　天祸缠兴庆幽堂掩后帏徽音知有嗣孝养痛长违夜月空椒屋秋风冷玉衣遥瞻陵寝上惨淡暮云飞 
　　风急摇寒树虹蜚薄太阴云随仙驭远尘入绮帘深索莫长秋外萧条湘水浔圣情时怅望流泪满宸襟 
　　吉梦扪天后明禋配地时嫔虞彰淑慎生武极恩慈无复金舆返空瞻画翣驰萧萧松柏路长夜閟神仪 
　　玉音昭懿行彤管列闳休今日归陵寝何年返玉楼圣心方尽孝鸾驭竟难留陵树西风里千秋万古愁 
　　羣生资茂育至德果难名凭几言犹在因山事已成西风飜画翣落日送铭旌羽卫归来晚萧萧万马鸣 
　　音容归寿器管御玉衣闲圣孝空如慕慈颜痛莫攀云愁萦汴水雾惨锁夷山怅望白杨路翟车竟不还 
　　孙谋贻嗣圣内教辅先朝孝敬全终始勤劳继夙宵民灾忧水沴边患虑天骄大渐惟几际犹思俭德昭 
　　一纪成功着乘鸾上九天物生思德载圣虑想恩怜俭素言犹在宽慈事有传禁闱斜日晚空袅宝炉烟 
　　飘飖成远驾寂静掩玄堂荡荡神功着巍巍圣业彰周任扬溢美汉邓蔼余芳末命丁宁意忧民不暂忘 
　　褒赞存公议无惭六后名妆奁空有迹佩玉寂无声祭享升清庙哀号动圣情神灵阴有力保佑再升平 
　　苹藻亲三奠袆褕备六衣坤元方载物轩宿遽沦晖庙貌严新祔神游邈不归白云无处所长傍德陵飞 
　　冯相方观祲巫阳忽告灾千秋临宝殿一夕閟泉台纚绋悲长往灵輴挽不回昊天思罔极长使圣情哀 
　　仙源周太子华裔汉征君生圣休祥着忧民俭德勤姜嫄忻懿范光烈恧鸿勋辅就中兴业飘然返白云 
　　蜃辂陈彝宪龟人献吉占郊衢笳鼓咽羽卫禁兵严云气迎鸾驭秋尘翳宝奁祝官扬至德简册发幽潜 
　　月殿封鸾鉴风帏卧佩环百神来肃卫万骑尽虚还雨泣铭旌湿风凄繐幄闲仙游无觅处追慕惨宸颜 
　　月晕惊亏薄川流骇沸腾忧勤终爽豫报施似无凭长夜扃银海愁云惨玉绳圣心哀念切素幄每晨兴 

　　○河上二首 

　　筑堰分泉脉开沟断荻芽风期占月晕水信谶桃花 
　　旱爱濒河麦晴怜唤雨鸠春随挑菜侣月趁捕鱼舟 

　　○雪中登真定阁 

　　风月不如意寺楼高处吟城中十万户一雪太平心 

　　○连云潮退 

　　夕阳明岛寺海气入边城潮落青鱼出泥深白鸟行 

　　○郎山杂咏十首 

　　天城 
　　马耳峯 
　　仙人峯 
　　摩云峯 
　　独冠峯 
　　五芝峯 
　　欝秀峯 
　　泓云泉 
　　上龙门 
　　下龙门 

　　?天城 

　　造化抟清气秀出天城山青松伴僧老白云如我闲 

　　?马耳峯 

　　房驷落人间入石露双碧月明闻夜嘶惊落山头石 

　　?仙人峯 

　　世界几微尘古今一昏晓笑谢区中缘独立万物表 

　　?摩云峯 

　　青山本无情白云自来往身在浮云中仰看浮云上 

　　?独冠峯 

　　大埚难为兄小埚难为弟百里见主峯众山皆迤逦 

　　?五芝峯 

　　白云如幽人出山本无期朝来抱幽石五峯成五芝 

　　?欝秀峯 

　　道人西涧来衣上南山雨心知石堂烟晴峯正堪数 

　　?泓云泉 

　　蔼蔼春云滋岩溜滴泉乳独留一泓碧去作人间雨 

　　?上龙门 

　　南北两石门上下一灵鹫仰看莲峯立忽见天门透 

　　?下龙门 

　　乱峯排鸟道一水会龙门禹力不到处犹如沧海尊 

　　○奉命奏告山陵四首 

　　祗命款园陵俶装事行役黄叶宿几程青山馆三日 
　　西山积翠气空外摩青天飞笻不到处独鸟冲寒烟 
　　山前红树合山顶白云封山中有兰若日暮闻疏钟 
　　山月出未高林深鸟犹梦霜落人未知寒添觉声重 

　　○游崆峒四绝 

　　青龙峒 
　　仙人桥 
　　翠屏山 
　　参云亭 

　　?青龙峒 

　　青龙不可见云自洞中出为雨济人间归时杳无迹 

　　?仙人桥 

　　绝涧初无路通仙忽有桥偶携青竹杖平步到云霄 

　　?翠屏山 

　　山作屏风样其如空翠何不遮秋塞尽空障夕阳多 

　　?参云亭 

　　鸟语山更静松声风自寒不嫌云气湿来此凭栏干 

　　闲闲老人滏水文集卷第六 

　　●闲闲老人滏水文集卷第七 

　　律诗 

　　◆律诗 

　　春山诗意图 
　　春日即事 
　　酷暑二首 
　　棕扇 
　　三台怀古 
　　寄王学士 
　　登友云亭 
　　除夜二首 
　　娱晖轩 
　　马头山清居院 
　　松声 
　　抹里湛酒 
　　连云岛望海 
　　庚申元日 
　　送张仲山 
　　和林卿锦波亭韵 
　　杂兴十首 
　　扈跸万宁宫 
　　琵琶岭 
　　拂云坪 
　　金莲川 
　　五月牡丹 
　　和王正之寄远二首 
　　甲子元日大安早朝 
　　红梨花应制 
　　辕门不寐 
　　寄怀 
　　赋雪和张子野巡字韵 
　　杨秘监画高士过关图 
　　重阳后雪寄马柔克 
　　过代 
　　静阳道中 
　　题郝运使荣归堂 
　　游郄家泺二首 
　　题近侍局使聚扇 
　　张清献公庆八十寿 
　　上方 
　　题右丞画荷莜图 
　　游上清宫二首 
　　送月上人赴少林 
　　登定安阁 
　　许州襄城县进嘉禾合颖应制 
　　陇州进黄鹦鹉应制 
　　寄陈正叔 
　　赠磨镜李先生 
　　记梦 
　　登天寿阁 
　　和刘云卿 
　　和种竹 
　　寄元裕之 
　　送宋飞卿二首 
　　至日次刘云卿韵 
　　百五日独游西园 
　　题王摩诘画明皇剑阁图 
　　和钦止河中即事 
　　吊袁用之 
　　古瓶蜡梅 
　　雪意 
　　栗 
　　忆橙 
　　射虎 
　　冬至 
　　菊二首 
　　九月十一日夜对月 
　　答赵庆之节使 
　　题刘莱州像 
　　九日会极目亭 
　　再和 
　　过杨太尉坟 
