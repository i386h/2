<!-- { "loadSidebar": true } -->
　　宋坑子石石之仙不雕不琢存其天如破荷叶枯巻【平声】然变荷之脆为石坚咄哉此语半非全脆坚荷石谁主賔【叶】胥非真也幻现前墨磨聊以佐文筵三朝名士相寳传【砚为宋坑子石随石脉屈曲作荷叶式有大观印记及防平米氏题赵孟頫倪瓉并各有铭】空教铭识纷泐镌
　　咏连珠椰子八韵
　　本是安南种而今遍岭南无阴空拟盖有实大如壜垂一寻常见连双未易探何来珠并缀宛似珏相含最喜存皮朴寕须剖汁甘标形羞豆蔻托体侣楩楠雅此合诗咏鄙其代酒酣诞哉草木状林邑骋奇谈
　　题木刻屏
　　江夏层甍黄鹤传李【白】崔【颢】二律早空前偶然忆咏十洲画石火光阴阅□年【丙寅春于南苑行宫题仇英黄鹤楼图有两个地仙谁跨鹤之句盖世传仙人子安乘黄鹤过此又云费文伟登仙亦驾黄鹤返憩于此今距前题画时忽又三十余年矣】
　　右黄鹤仙踪
　　岳岳髙楼枕水濵笛声千古洞庭春仲淹记语背成诵后乐先忧我更谆
　　右岳阳胜览
　　咏官窑小瓶
　　方撱青瓶六寸许孔穿双耳繋防长撷芳擕取供吟兴絶胜奚奴背锦囊
　　节后防万夀山
　　初正节后事犹简趁暇清防夀峤来律暖隄杨金缕摇【去声】冰融湖水碧澜开婉娈物色渐昌矣宛转时光真迅哉昨日轻阴微集霰北山遥积玉屏嵬
　　惠山园
　　园冩秦家墅规模肖宛然祗输少古树一例蔚春烟暗窦明亭错消冰流水鲜南方停跸处却説是前年
　　静佳斋
　　林还山逻间有斋奥而窈额之日静佳防理于言表静则心不纷佳趣乃无扰然而静与佳舍心以何晓有晓即非静其佳益难讨
　　含新亭口号
　　春来物物总含新大造无私泽被均结习未能全化者对兹却忆旧时人
　　畅观堂
　　曼转步回廊虚堂莅山项骋望极空旷盖因所据逈孟月迨下澣卷帘弗觉冷虽迟芳菲已逓熈怡景观以待畅观妙趣惟心领
　　瞰碧堂
　　山阳得畆平倚巘台因搆俯临昆明湖似镜揽襟袖初来气犹寒元冰尚铺就兹看冻已苏拍岸猗澜绉光阴不相让有如白驹骤寄语为学人及时勉穷究
　　旷观斋
　　憩坐旷观斋因思旷观义旷观景固佳旷观理非易理所包盖广明理当兼备千古之鉴戒万物之隠赜【叶】观而弗悉知致知则何谓设曰图娯目差以毫厘际
　　题钱维城山水十二帧
　　山楼澄霁
　　秋烟澄处露山姿恰合登楼霁景披防笔自应非袭旧为他不类许浑诗
　　茅堂野彴
　　书堂虚向水天开背峙崇山崔且嵬野彴虽然鎻溪口却无一客过而来
　　荆扉虚敞
　　诛茅山复水环处嘉荫清飔趣可延虚敞荆扉岂无意室中并乏旧青氊
　　疎树苔矶
　　石矶平坦俯澄湖緑缛轻苔似毯铺想彼幽人来把钓三千六百广张殊
　　镜浦垂纶
　　至清湖水镜光披独坐扁舟弄钓丝意不在鱼无亦可名言家语岂忘之
　　小亭围碧
　　山如蕴借不期深一个孤亭俯碧浔何必檐端张緑幕四围乔木有嘉阴
　　岩居深蔚
　　青萦紫逻曲复曲絶俗离尘真不真岂是无端称避世恐防谷口有蒲轮
　　晴湖水暖
　　春水初生接逺空晴光入照緑波融祗宜买个鹿头舫去作平湖放鸭翁
　　层峯岚霭
　　夕霭朝岚落应期妙哉一气尔能为层峯太古初无意借问吹嘘更为【去声】谁
　　霜皋松籁
　　平皋霜落树知几緑欲为丹宻欲稀祗有乔松无改节谡涛吹籁故依依
　　萝磴盘云
　　东谷西凹一障分中峯防嶫独超羣欲知絶顶栖仙处萝磴还须盘白云
　　瑶林瑞色
　　瑶林积素不糢糊留白寒光遍野铺此是人间真瑞色寕须着粉更施朱
　　咏文嘉旧端九芝砚
　　畧似雕还似弗雕天然池上九芝标设如良玉喻子言美不文意实超
　　题永乐雕漆百花盘
　　见恒永乐细鍼镌亦颇芗名赝鼎传独此百花制甲午【盘刻大明永乐甲午年制】纷如羣弁冩黄筌细枝摇若迎风袅嫩叶翻犹带露鲜运意摹神夺画格果园那得混为宣
　　咏玉琢五老屏
　　相与观河俯緑漪首山河堵讶谁知刻成设问年乆近应共昭华琯献时





　　御制诗四集巻八十六
　　钦定四库全书
　　御制诗四集巻八十七
　　古今体九十六首【壬寅三】
　　敬题纪
　　恩堂
　　纪
　　恩堂记纪壬寅【见记中语】今嵗壬寅六十春日迈月征忽周甲
　　天髙地厚慕
　　深仁敬惟无沗励以永设曰有成愧益真
　　呼至牀前赐拊眷念兹能不泪流频
　　纳翠轩口号
　　轩称纳翠翠犹迟林树依然突兀枝朅尔循名似孤负寻思弗乆亦其时
　　畅襟楼
　　此处非背山即境因起楼楼髙可骋目万景供吟眸吟景襟随畅然畅岂易不嵗美与民安始可畧解愁而吾闻之古曰先天下忧
　　韵松斋
　　谡谡容容清籁翻嫌他金石响犹繁繄予事异陶景却亦何妨此意存
　　披襟楼
　　艺祖洞开门甚协布公理是楼曰披襟葢亦寓其防襟怀本廓然披露无隠尔愿与天下共而况在朝士舜犹虑后言吾敢不惧此设曰受清风藐乎其小矣
　　戏题鹤来轩
　　名曰胎仙岂实胎误因禹锡笑渊材不笼无事放之去傍砌有时招亦来刷羽依然栖古柏鸣隂戞尔觑春梅孤山处士前年约许汝翩投御苑陪
　　活画舫
　　近水长房以舫称篷窻开处称吟凭偶然假借名活画活画方斯恐未能
　　清旷楼
　　清实浊之医旷乃塞之对浊则其智塞只以私横内内外互相资心境堪神防是楼曰清旷清矣旷仍快一举而两得克己要为最
　　翼翠亭
　　小亭翼若借林扶春穉油然叶尚无旋视檐前驹影过了知罨翠只须防
　　阅报
　　昨吟不怿诗报阅五百里始惧旋少慰引河称顺耳【昨廿二日阿桂等奏报开放引河已掣溜三四分金门水力亦减东西两坝各剩一门埽日内乗机卷进即可挂缆堵合等语览奏甚为缱念因赋不怿诗志事并寄谕阿桂等知之】兹复接奏章五百如前此情识非佳音果报隄裂圮【日内正盼六百里合龙喜信兹廿六日早复闻阿桂等有五百里驰奏恐非佳音及披阅奏章据穉于廿一日东坝中间裂缝旋即陡蛰塌去三十余丈随埽落水弁兵间有冲失淹毙请交部议处等语朕以变属意外事不可止惟尽人力以听　　天祐耳】敢犹诩至诚不善先知矣此非诸臣过自是君徳否相朂莫志颓前功弗可堕【叶　此次坝工蛰塌实属意外阿桂等所请议处加思寛免其落水弁兵明降谕防分别恤赏并谕阿桂等通盘筹酌应否改筑坝工俾得吸溜归槽务于春汛前赶办完竣尽力慎重为之以期必成且朂以从前所办金川军务已志定竟有成也】终当固金隄昏垫救民痏
　　咏定瓷娃娃枕
　　荷花荷叶贴腰馣跪股曲肱睡正酣作枕却供他人寐前三三即后三三
　　题萧云从山水长巻
　　四库呈览离骚图始识云从其人也羣称国初善画人二王【翚　原祁】恽【夀平】黄【鼎】伯仲者二王恽黄手迹多石渠所藏屡吟把萧则石渠无一藏侍臣因献其所冩【萧云从芜湖人国初时工画山水昨四库馆进其所着离骚图检石渠所蔵向无云从迹侍郎曹文埴因进所蔵山水长巻笔墨髙简洁净颇合古法】堪备宝笈之遗阙事属文房敦儒雅展观长巻四丈余观之不厌意弗舍崇山复岭绕回谿古寺烟村接书社士农工贾莫不具飞潜动植乃咸若运以神而法以古丽弗伤艶富如寡快哉名下果无虚图末识语嘉诚防徳夀曽赏晞古图【萧云从自识云河阳李晞古年近八十多喜作长图大障至为髙宗所眷爱爰题其巻曰李唐可比唐李思训余草野中人无縁献纳虽衰老犹不肯多让古人于是极力经营勉为此巻蔵之以俟知我其言颇见诚恳今百余年后巻入石渠竞符其愿岂非翰墨有縁耶】自怜作此终田野【二句櫽括云从自识语】岂知一百余年后果入石渠珍弗假是老人愿竟天从剪烛长歌题笔洒
　　西直门外作
　　行庆御园节事过光阴半月迅无何
　　春祈仲讲举次第茅舍烟村厯迱脉起土膏雪増润尘清石陌景含和倚虹堂故传餐处触目前题意怆多
　　承光殿
　　承光匪自今建置溯辽金古树籁宜听新春景重寻轻阴生岛侧【是殿北对白塔即古琼华岛】宿雪积墙阴怵尔怀殷鉴无遑悦志吟
　　古籁堂
　　轻翻谡谡复泠泠白雪培根枝蔚青一晌凭窻听古籁憬思曽亦古人听
　　题春耦斋
　　弄田丰泽园之北园里斋原朴素成节忆陶潜春以及事非桀溺耦而耕宴防讵止聊娱目稼穑应知最系情汉诏由来犹近古效其给种每施行【汉文帝尝有因春议振贷诏今则于青黄不接时借民牛具种粮俾资贫民耕作凡遇稍歉之地嵗以为常】
　　听鸿楼口号
　　春音忽尔数声闻恰似钟书戏海羣近视大而逺视小大鸿小鴈若为分
　　斋居襍言
　　吉戊当仲朔寅斋犹孟春帝京景物繁爆竹仍时闻御园半月间庆节已厌纷图此适清谧书史聊堪亲然而一日乐安可禁万民复思防正言近逺殊有分【宋太宗尝灯夕设宴防正侍上语及五代凋敝不谓复致此繁防防正对京师士庶走集故繁盛如此臣尝见都城外不数里饥寒死者甚众愿陛下视近以及逺苍生之幸也其言颇切中事理】况今正塞河瓠子冲决频【此次贵龙冈北岸坝工已将合龙复有蛰塌之事实出意外现据阿桂等奏请于上水南首胶泥滩结实处所作边埽自南钉椿生缆向北进占庶多一层根繋又加一倍周防计日论功清明前后可以堵合等语惟谕令慎重勉为以邀　　天祐　神助耳】塞固已下筞下防屡遘屯嗟哉齐豫方吾民胡不辰
　　咏葫芦笔筒
　　作器必归
　　圣葫芦器古无可知
　　心造化即此示猷谟地宝何曾爱天然宛就模裘钟防巧制毛頴得安区布景图犹活临池帖可摹兰亭同逸少【去声】愧我少【上声】工夫
　　按张照跋芦膜帖有曾见
　　皇祖于芦膜上临兰亭语膜字于义无取葢模字之误康熈年间有葫芦器皆以木模夹持成形今司囿者亦仿为之然大不如旧时者矣
　　题张宗苍画云栖寺卷
　　偶逢粘壁宗苍画更见由敦书有诗原是云栖所旧作可当禅偈以观之神来腕运者何在泉韵峯容故若斯装巻石渠庋佳迹珍其人往自为嗤
　　咏官窑缾
　　当年邵局号为官轻用民间禁有干今作市鄽私货物慨然鉴古发清叹
　　题旧端石瓞砚
　　砚作形刻瓞田半畆更精镌不知作者意何寓却我重书雅至緜【近重书诗经全部至瓞篇适检是砚因题句】
　　二月朔日
　　社稷坛礼成述事
　　祈春逢上日物土兆农祥举趾期惟始申衷年吁康虽霑三白渥【昨冬近京屡次得雪优渥各省亦普徧霑足多有奏报盈尺及七八寸者】仍冀早霖滂国以民为本食天敢不蘉
　　仲春经筵有述
　　讲筵重启仲之春书义经言细绎循知者乐而仁者夀在知人复在安民【是日进讲论语知者乐仁者夀书经在知人在安民之句】崇文讵祗诠其语实力犹应行以身髙阁虽云落成久书成四库庆斯真【文渊阁落成已乆而四库全书第一部昨嵗冬始得告成今排列架上古今美富毕聚于此实为庆幸云】
　　经筵毕文渊阁赐宴以四库全书第一部告成庋阁内用幸翰林院例得近体四律首章即叠去嵗诗韵
