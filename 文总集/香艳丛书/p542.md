<!-- { "loadSidebar": true } -->
　　〖《献征录》载，刘淳为周王右长史，端礼门夹路槐盛，夏如盖。偶枯数干，淳历陈咎征进谏于王。王纳其言，修省枯枝复荣。王乃书一牌，悬于树，曰“摅忠槐”。《已编》载，周王开一园，多植牡丹。号“国色园”，品类其多，建十二亭以标目之。有“玉盂”、“紫楼”等名。仪部郎尤良曾作诗二十首，以咏牡丹。〗 
　　端清楼阁日微明，墨残香最系情。踏遍阳台峰十二，遗踪何处问云英。 
　　〖《徐本事诗》载，宪王有宫女，姓夏氏，名云英。五岁暗诵《孝经》。七岁尽通《释典》。淡妆素服，色艺绝伦。年二十二，卧病求为尼，受菩萨戒，作偈示众而没。宪王哭之以诗。曰： 
　　云英何处访遗踪，空对阳台十二峰。 
　　花院有情金锁合，兰房有路碧苔封。 
　　消愁茶煮双团凤，萦恨香盘九篆龙。肠断端清楼阁里，墨痕烛尚重重。 
（端清阁，宫女所居也）《宫闺小名录》载，夏云英，法名“悟莲”。〗 

　　蜀献王椿，太祖第十一子，国成都。 
　　安老堂兼正学斋，西堂名士共追陪。黉宫廪饩分王奉，额手群饮蜀秀才。 
　　〖《献征录》载，陈南宾，洪武二十二年擢蜀府长史，献王甚敬礼之，造安车以赐。复为构第，名“安老堂”。《明诗综》载，王雅尚儒素。尝奉命阅兵中都，即辟西堂，延揽名士李叔荆、苏伯衡等。既封国，即聘汉中教授方孝儒，为世子傅。待以宾师之礼。名其读书之斋曰“正学”。方正学之称，自此始。《明史?本传》载，王临讲郡学，知诸博士清贫，分禄饩之月，一石着为令。（又）载，王博综典籍，容止都雅，太祖戏呼“蜀秀才”。〗 

　　湘献王柏，太祖第十二子，国荆州。 
　　警枕欹斜梦乍醒，夜深灯影射雕屏。景元阁上晨开座，注罢儒经注道经。 
　　〖《明史?本传》载，柏粹美，嗜学。读书至夜分，篝灯警枕，精思入微。开景元阁，招贤纳俊。日事校，每出入缥束载书以自随。平居于儒书外，尤善道家言，自号“紫虚子”。〗 

　　宁献王权，太祖第十六子。国大宁。后移南昌。 
　　花香竹影抱瑶房，琴韵书声满画堂。日暮仙初睡起，珠帘低压放云。 
　　〖《明诗综》载，王恃靖难功，颇骄恣。晚年深自韬晦，构精庐一区，莳花艺竹，鼓琴着书其间。志慕冲举，自号“仙”。令人往庐山之巅，束云以归。结小屋曰“云斋”，障以帘幕，每日放云一束。四壁氤氲袅动，如在山洞。 〗 

　　宁庶人宸濠，献王元孙。正德间，以叛诛。 
　　翠妃娇贮绿英宫，四壁辉煌镜影空。绣罢停针诗思动，寒梅香透纸窗风。 
　　〖《坚瓠集》载，宸濠内宠甚盛。紫妃者，居紫竹宫，衣紫。素妃者，居素英宫，素妆。翠妃者，居绿英宫，饰绿。翠妃能吟善书，被宠幸。宫四壁皆列巨，光莹洁明。每与宴狎，中诸影，妖媚百出。翠妃尝咏梅花。云： 
　　绣针刺破纸糊窗，引透寒梅一线香。 
　　蝼蚁也知春色好，倒拖花片上东墙。 
甚为濠所赏。〗 
　　垒石穿池拥绮罗，内人同学采莲歌。苍苔路滑防樵验，独有娄妃爱主多。 
　　〖《坚瓠集》载，濠于阳春书院，垒石成山，掘地数十亩，为大池。夏时菱荷芬馥，与诸妃尽日宴乐。宫娥靓妆绡衣，浮小画艇，歌采莲曲。（又）载，宸濠妃娄氏，性贤明，善吟咏。濠尝作《秋怀诗》。有“莫向秋风问彭蠡，盘涡怒欲起蛟龙”句。妃探知其意，尝泣谏之。濠令妃题《樵图》。乃樵回首，与妇语。妃题曰：“妇唤夫兮，夫转听，采樵须是担头轻，昨宵雨过苍苔滑，莫向苍苔险处行。”妃触事讽谏，濠知其意，意不听。〗 

　　唐成王弥，庄王芝址庶长子，太祖元孙，国昌。 
　　广招贤俊辟精庐，插架牙尽赐书。手订瓮天新旧稿，藏春坞里客来初。 
　　〖《静志居诗话》载，成王广置精庐，集国中俊秀子弟，资给之。俾肄业，又辟蔬圃一区，建“养正书院”。泰陵颁“五经子史”赉之。迨康陵游幸，王作《忧国诗》八章，以讽。暇则联句藏春之坞，开讲“保和之堂”。又精于书法绘事，皆入能品。《明史?本传》载，王着“瓮天小稿”，并《家教》若干卷。〗 
　 
　　辽庶人宪，简王植云孙。简王初国辽东广宁州，后迁荆州。宪以罪废。国除。 
　　花坳药圃接西宫，莺坞春深剪碎红。珠履满堂开内宴，新歌齐唱唾窗绒。 
　　〖《辽邸纪闻》载，辽王好营宫室，置亭院二十余区，以美人钟鼓充之。其名有“西楼西宫”、“曲密华房”、“太乙竹宫”。有月榭红房花坳、药圃、雪溪、冰室、莺坞、虎圈。又有塔桥“龙口”、“西畴”、“草湖”、“蕊珠洞”、“宫人斜”诸处。绵延包罗参差蔽亏，琪花瑶树，异兽文禽，糜不毕致。王日与诸名士赋诗觞酒其中。是时，秦中孙一元、信州宋登春、吾吴顾圣之，诸君皆为王门珠履。王雅工诗赋，尤嗜宫商。其制小词艳曲及杂剧传奇最称独步，有《春风十调》、《唾窗绒》、《误归期》、《玉阑千金儿》、《弄丸记》，皆极宛丽。〗 

　　富春王厚，荆宪王瞻玄孙，端王厚弟。嘉靖中，厚以病辞禄不允，令厚摄朝谒，国建昌。 

　　调铅杀粉日微斜，鼎篆炉烟袭画叉。一院蝶蜂丛聚处，拂笺争认蜀葵花。 
　　〖《藩宪记》载，王嗜诗，兼工画事。一日，拂素图蜀葵，移暴日中，蜂蝶丛集花上。拂之辄来，甚为奇妙。〗 

　　赵康王厚煜，简王高燧耒孙，国彰德。 
　　琵琶恒瑟拨轻丝，百卉亭前酒醉时。一自贾姬归谢后，宫中谁唱竹枝词。 
　　〖《静志居诗话》载，山郑若庸，曳裾王门。康王从若庸所，见临清谢榛竹枝。命所幸琵琶妓贾扣度而歌之。既而，榛过邺，偕庸见王，王宴之便殿。酒行乐作。王曰止，命瑟以琵琶佐之。曰：“此先生所制竹枝词也，谱其声，不识其人可乎？”命诸妓拥姬出拜。榛谢曰：“此山人鄙俚之词，请更制竹枝，以备房中之乐！”王曰：“幸甚！”榛力不胜酒，醉卧山亭下。王命姬以衽代荐承之以肱。明日，上新竹枝十四阙。姬按而谱之元夕便殿，奏伎酒阑送客，即盛礼而归贾于榛邸。王尝与榛联句“百卉亭”。潘之恒有《贾扣传》，详载其始末。〗 


　　〖注：■⑴，月＋累，léi，■⑴膗，形貌恶也。■⑵，上竹下皃，音管，与筦同。■⑶，旌生改童，与幢同。■⑷，上竹下秦。■⑸，艹＋废，fèi，音废，籧篨也。〗 


　　十美诗　清　鲍皋 

　　楼上 
　　一角南山见柳梢。玲珑窗户彩云飘。 
　　夕阳红倚谁家袖，明月高吹昨夜箫。 
　　远道思君重极目，临街笑客半藏腰。 
　　游春年少颠狂甚，遗却珊瑚白马骄。 
　　灯下 
　　双烟已换博山香，正对金荷治晚妆。 
　　鬟脚翠低云弄影，脸波红映粉生光。 
　　风帘未下寒嗔婢，刀剪方闲倦昵郎。 
　　手剔兰煤教仔细，好留半焰解罗裳。 
　　墙头 
　　空锁楼台不锁春，粉垣青荔绾红巾。 
　　东家蝴蝶攀花女，深院秋千过路人。 
　　一笑恰逢妆半面，千金难得画全身。 
　　王昌宋玉春肠断，可奈儿家住比邻。 
　　舟中 
　　芙蓉满坐两头花，彩笮江东唱越娃。 
　　才学凌波旋渡水，那堪倾国更浮家。 
　　飞来画桨双弯玉，过去风鬟八扇纱。 
　　知在横塘南岸住，惯呼艇子载琵琶。 
　　马上 
　　隔袖和裙绝可怜，桃花叱拨锦连钱。 
　　红妆一面来当路，碧玉双蹄莫上天。 
　　生恐胭脂粘汗血，行愁■鬌坠珠钿。 
　　到门郎主欢迎出，欲下回腰取次妍。 
　　帘内 
　　非花非雾不分明，八尺湘波与地平。 
　　裙衩风闻低见影，钗梁燕堕悄闻声。 
　　曲多宛转劳心记，人在中间早目成。 
　　十里扬州高卷处，回头一笑两无情。 
　　池上 
　　镜槛红渠面面霞，背临清水掠盘雅。 
　　步虚倒影浑身月，写照方空没骨花。 
　　草共春心生梦里，萍随荡子去天涯。 
　　沿堤恐被鸳鸯见，却藉楼阴一半遮。 
　　花间 
　　织锦窗前百舌啼，芳闺桃李自成溪。 
　　繁枝亚鬓惊香重，浅草侵裙妒绿齐。 
　　比妾容颜怜对笑，如欢气息忆双携。 
　　前生原是轻身燕，落絮游丝惹即迷。 
　　月下 
　　只照婵娟莫照愁，坐当如水一庭秋。 
　　乍疑黄色眉端见，浑觉清光脸际流。 
　　白苎衣裳霜复叠，水晶帘幌玉雕锼。　 
　　空阶夜久凉侵袜，挟瑟徘徊更上楼。 
　　林下 
　　绝代幽居空谷间，侍儿日暮卖珠还。 
　　风前柳絮诗沾雪，月上梅花梦绕山。 
　　奇服新裁差稳称，真眉不学自弯环。 
　　佳期千里烟波阔，望远伤春易损颜。 


　　〖注：■，上髟下委，wǒ，■鬌，发貌。〗 


　　真腊风土记　元　周达观

　　提要
　　真腊风土记一卷，元周达观撰。达观温州人。真腊本南海中小国，为扶南之属。其后渐以强盛，自隋书始见于外国传，唐宋二史并皆纪録。而朝贡不常至，故所载风土方物往往踈畧不备。元成宗元贞元年乙未，遣使招谕其国，达观随行。至大徳元年丁酉乃归，首尾三年，谙悉其俗，因记所闻见为此书。凡四十则，文义颇为赅赡。惟第三十六则内记渎伦神谴一事，不以为天道之常，而归功于佛，则所见殊陋。然元史不立真腊传，得此而本末详具，犹可以补其佚阙，是固宜存备叅订，作职方之外纪者矣。达观作是书既成，以示吾衍。衍为题诗，推挹甚至，见衍所作竹素山房诗集中。葢衍亦服其叙述之工云。 

　　总叙 
