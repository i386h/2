<!-- { "loadSidebar": true } -->
　　唯大晋凝命四年，丁亥，王幸神刀将军窦妃之营，命小臣段安，及臣弟黎安，披发仗剑，诛犬妖于樊仙岩，功成命臣拟平妖碑。臣兄弟年仅十三，虽冒昧不知文，然霆动霾消，巍巍鸿烈，不可不记也。臣兄弟生读儒书，不谙道术。王惧臣不更事，以开明御玺印臣，臣兄弟遂敢直捣妖巢。妖仗黑砂，臣仗红光。一光一砂，一红一黑，飞花滚絮，斗于空中而红光胜。夫黑砂，伪水也；红光真火也。伪水不能克真火，火烈而水反消，其理然也。臣兄弟惧黄道姑之焰，逃死于王妃之营。王妃为臣诛道姑，是臣死而王妃生之也。妃既生臣，臣命注于妃，犹注于天也，妖其如臣何！尧天之下，小丑难容。故臣敢奉密诏而讨妖也。臣未奉诏，身是臣身，故惧道姑也。臣既奉诏，身是王身，故不惧妖也。黑砂既败，臣遂得深入妖窟。臣弟黎安，先驱妖之爪牙而戮之。臣仗剑追妖，妖将虐臣，而瑶光所照，妖形毕显。于戏！一狗而已，诛之固自易易。若夫五纬联光，兔窟不能秘其狡也。百神效灵，熊旅　不　能　得　争　其　能　也。　况　王　妃　位　应　四　星，〔匡〕参十乱，化已行于南国，德合配乎北辰。上膺天宠，下洽地行，尚犹有翳不消而氛不净者乎。小臣不过顺其机，而收此奇效尔。猗欤盛哉！一人有庆，兆民不惊。十三龄童子臣乐段安奉旨谨拟。
　　其平妖雅六章，一章四句，三章章八句，一章十句，一章六句。
　　第一章云：
　　天既厌乱，笃生圣人。受天之祜，以为笏山君。
　　第二章云：
　　王命窦妃，总我六师，敢有不庭，汝则正之。余氛不殄，为魅为蝮，以耗□我子弟，汝则屠戮之。
　　第三章云：
　　昭昭夷庚，乃有樊仙。□我辱我，秽焰滔天。曰黄道姑，实仙之缘，糜我肢体，夺我粥□。众命近止，哀恫涟涟。
　　第四章云：
　　王妃赫怒，嘾嘾振旅，不遑假息，诛此丑姥。爪牙既剪，樊仙气沮。
　　第五章云：
　　乃命臣段，仗剑鸣环。乃命臣黎，灭□除犴。小子蹻蹻，用阚于樊仙之岩。血溅衣殷，唱凯以还。
　　第六章云：
　　赫赫王威，窦妃承之。荡荡笏山，窦妃平之。妃拜稽首，天子之功。亿万斯年，景祚靡穷。
　　录毕，呈览。大称旨。王曰；“何物浊汉，生此宁馨儿。一之不已也，两株玉树，照映笏山。朕不能无妒心矣。朕欲以汝兄弟为王儿，汝愿否？”　二安俯伏谢恩。乃使段安拜万宝为母，黎安拜小端为母。大设庆筵同邀恩幸，偏裨小卒，赉赏有差。
　　第五十六回　布檄文一巧匠鸦飞鸢闹　乱宫阃两国舅杀相逼君
　　王留幸四日，使万宝、小端，俱拔营同集碣门。时绍龙飞攻碣门之左，花余余攻碣门之右。王率万宝等至，军威大振。是夜，王幸花容营。容曰：“近有一绝奇的事，不可不为王述之。前数日，接得新榜眼可芳蕤书，所赐美人劳庆庆，王猜是谁？”王曰：“是劳译的小女，不用猜的。”　容笑曰：“这顶绿巾儿，绍潜光戴得太不值了。这庆庆，原是可飞虎的妹子红绡。潜光既立为后，又宠太康二女，而废红绡。红绡既废，不无怨言。二女惧其谋己，又撺掇潜光，令认劳译为女献王。今红绡与芳蕤，十分恩爱，故灯前枕畔，每每漏泄真情。芳蕤恐事关军国，不敢隐秘，以密函致臣。王道这事奇么？”王闻这话，呆了半晌。忽的大笑起来，遂向空指着眉京曰：“潜光，潜光，你用着老婆，勾引朕作野老儿，你的计大拙了。”　又问花容曰：“这新状元娶的劳奢奢，可真劳译的女儿么？”　容曰：“这个更奇，原来太康三个女儿皆美，当年赵无知为绍庄花状元时，太康欲以三女招他为婿。无知逃去，遂将长女横烟嫁了缪方，次女瞋云、幼女颦雨皆有宠于潜光，筑玲珑窈窕院以居之。缪方亡于铁山之役，两妹知横烟有孕，私招入宫，令侍潜光。今潜光的太子继文，横烟所出，实缪方之子也。瞋云俗以继文为己子，久欲借他，故也横烟，故又令横烟装作劳译长女，改名奢奢，今归玉状元，闻说又有孕了。”　王更诧异曰：“　有这等奇而又奇之事。”　又呆了半晌，忽然拍股曰：“破眉京的计在是矣。朕欲将这事作一檄文，射入眉京以辱之，他将自羞不暇，而又臣羞其君，民羞其主。上下交羞，而人心亡矣。心亡于内，乱作于外，其能相与死守乎。但此文须朕自制，与妃子　参　定　之。”　遂　挑　灯　连　夜　制　成。花　容　读　之，大　笑　曰：“此一篇文胜甲兵十万矣。”　明日使人缮写百余条，召龙飞共议之。龙飞曰：“昔韩庄告示，用张小逾垣夜贴，所以启其疑也。今何不复召张小，倘能如贴韩庄者贴眉京，潜光必疑内应有人，疑则乱生，我军乘其疑乱之际，四面逾险，齐登必获济矣。”王曰：“善。”
　　乃使人往黄石召张小。张小至，龙飞语之故。张小登高一望，见旌旗森布，无缝可缘，不敢应召。花容乃使摩诃辛造木鸦一只，拟以月黑之宵，使张小骑鸦飞入眉京行事。木鸦成，先教张小试习，张小大喜，屡试不爽。三月初一日，三更时。张小着小黑衣，携檄文百余张，并浆糊等物，跨上木鸦，扭动机窍，先飞下碣门，贴了十余张，并无人知。黑暗中，又随着巡哨的军士背后，偷过尹百全大营，复撒十余张于营盘要路。见碣山左右，尽是连珠的营栅，十分严密，亦各撒数张。寻至一僻处，复跨上木鸦，扭机窍腾空而上，窥眉京僻静处，复扭机而下，时已四更了。凡幽衢市），无不遍贴。余的尽从空中抛下，飞出眉京，缴旨去了。
　　是夜，呼家宝与夫人饮了数杯，瞢腾睡着，至五更，泡燥起来，呼从人提灯出厅事。正欲请诸幕友酌议军情，忽见空中一片白纸，从檐前飘下。拾视之，乃檄文一通。
　　其文曰：“牧牛儿绍潜光者，性原狡险，目不识丁。而矫为磊磊落落之状以欺世，窥绍庄之难，伪立绍公子绍平以收人心，旋逐平自立。朕欲声罪讨之，而未暇也。乘朕之未暇，尽驱孱弱小乡，袭朕属庄，而卒招天厌。十字关前，全军覆没，朕甚悯之，听其收骨而去。民亦何辜，草菅若此。朕赵贵妃之父翦，为潜光所惑，率其乡勇以从，死于钩镰。贵妃新立，正宜抚恤遗孤，以大字小。乃不念旧德，欺妃弱稚，暴驱乡兵，欲夺妃地。苟有人心，何忍出此。而又败于乌沟，将亡弟掳，受盟而返。宜知天道之不爽矣。四旬不娶，俭朴类穷民，与庄勇同卧起，此三者，生平之伎俩也。倘能矫此以终其身，亦可以欺愚而罔俗；乃悦可飞虎之妹红绡之美，乘两可之乱，阴令互相吞噬，而窃红绡于干戈扰攘之间，据为室而尽夺其地。磊磊落落者，固如是乎！是时，朕紫都新造，亦未暇声罪致讨也。又乘朕之未暇，袭朕黄石，窃朕韩庄。井蛙自大，僭称伪王。而纳绍太康二女，命之曰宗妃。起玲珑、窕窈、巢玉诸院，穷极奢侈，放恣无状。用酷臣，虐百姓，诛叔父，前后若两截人。呜呼，怪矣哉！更有甚者，既立红绡为后，入宗妃之谗而废之。纳故臣缪方有孕之妻，生子继文，而以为太子。自斩宗祧，不孝孰大于是。前者四旬不娶，今何淫乱至如是也。前者俭朴类穷民，今何纵所欲若是其无度也。前者与庄勇同卧起，今何戮故交、杀乡长、诛叔父，以为快也。自以为据三庄之地，卧眉山，而号令四隅。纵吾为之所得为，谁敢不服。而不知履德，则民归；悖德，则民叛。故绍坐茅以至亲叛，而归朕矣。丁推善以铁山重镇叛，而归朕矣。香得功以同起草泽之臣叛，而归朕矣。不特此也，可红绡为潜光结发之妻，绍横烟为潜光太子之母，则亦潜光之妻也，奈何帷簿不修，竟使劳译饰二妻，携至紫都，献朕求降。夫降，可也。以妻求降，不可也。岂真身请为臣者，必妻请为妾耶。朕心恻然，准其降，而遣二妻归国，而二妻昼夜号泣，以为身可死不可归。劳译不得已，遂将红绡私嫁朕臣可芳蕤，横烟私嫁朕臣玉和声。夫二妻岂不念夫妇之爱母子之恩哉，胡为乎亦叛，潜光而甘心再嫁也。吁！可怪已。此其谋，大都皆出呼家宝。彼家宝以庸劣之才，持中外之事，丧师辱国，不能展一奇谋，计惟以君之妻饵朕。就令朕中其谋，拥汝主之妻，日夜行乐，君若臣何面目立人世乎！昔西子夷光一浣纱女耳，非勾践之妻也，而以女沼吴，千载犹有遗臭。家宝何不自以其妻饵朕，而必以君之妻太子之母乎。吁，可怪已！朕围眉京三载，非力不能破也。二十韩、十三绍之役，杀戮颇多，损朕阴德。故日望潜光悔祸，家宝见几，知天命所归，早降马首，与尔民休息相安，则朕之心也。如必欲糜烂体肢而后快，眉京一破，玉石同灾，朕亦无如诸将何也。”
　　此檄，家宝看罢，气得息粗手颤，眼白髯张，倒在床中，半晌不语。时天渐亮，挑灯再看，看至“　家宝何不自以其妻饵朕而必以君之妻太子之母乎”　数语，不禁胸中一嗌，喉里一甜，吐出一口鲜血来。左右大惊，报知夫人。夫人刚出前轩，只听得人声喧嚷。大将军尹百全，率诸武将闹进相府来。有言：“胜败军家常事，奈何撺掇大王干这没脸的勾当，被敌人取笑。”　有言：“只因干这无耻之事致被敌人轻薄，围困三年，仓库空虚，人心携贰。”　有言：“　未闻堂堂宰相，谋人家国，先卖了主母的。”　正嚷得没法，又见国舅可飞虎，带着数十人闹进相府，将家宝一把扯住，大呼曰：“　还我妹子来！”　时绍太康被掳，其子士隆亦嚷进来，口呼：“还我姐姐。”　正闹不已，只见一队文官，在这里排解：“原来此事，全是劳译与两宗妃强潜光做的，家宝实不与闻。今这檄文，尽推在家宝身上，纵有千个苏秦的口，亦不能分辩。”于是你推我拉，闹进潜光殿里去了。
