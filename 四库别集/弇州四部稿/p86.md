<!-- { "loadSidebar": true } -->
　　霜色蒹葭鬓共新倚来双玉暂精神还因四十余年后朋寿堂中第二人
　　应黄州恵苏长公墨迹却以一诗附还
　　砑光藤纸墨华流欲报璚瑶未敢收总为临池贪玉局可应遗翰去黄州
　　东行访张伯起不遇饮防于别馆
　　柴门不启白云栖为忆君名未敢题何似竹林嵇叔夜携琴载酒夕阳低
　　其二
　　浮云舒巻元无意鹤怨猿惊未必真赢得嗣宗心一片不将青眼傍他人
　　华婿水部以事质余湖上小语竟别
　　白舫青门杨栁丝湖中公事出偏迟婆娑手板桓公府应笑蓝田晩更痴
　　其二
　　萧萧寒雨湿归航片语离尊味更长此别应须不惆怅卫郎无病到膏肓
　　酌六一泉为故茅学士书院
　　六一居士迹不到千古人呼六一泉争信碧山茅学士十年中夜枕泉眠
　　秋日官舍无事携元白长庆集阅一遍题此二絶句后置之箧中矣
　　十口官贫不遣随偶携元白两编诗花犀欲角蚕将蠒莫病通天累色丝
　　其二
　　连翩逐客上皇都三月中书片语无不是通江少时谪千年佳句一生孤
　　送陈生授经术吴中
　　知君经术自河汾坐里谈锋欲吐云到处虎皮应自彻不须羔鴈诧成羣
　　严州有感
　　虚劳物色到羊裘咄咄老翁何所求一夜天能动星象千秋人不改严州
　　有感
　　一株红瘦隔天涯珠箔深沈贴绛纱欲赏清尊风雨隔负他三月尽时花
　　其二
　　江南秋尽鴈初飞应是深闺欲寄衣剔罢银灯金剪澁一双红筯隠寒机
　　塘栖道中得转山西报自嘲
　　长河风雪舞孤舟兴尽真成王子猷尘世偶然那可料故乡明日是并州
　　其二
　　薄禄风尘业未偿除书一纸下钱塘休言宦兴生平薄已自将心度太行
　　用晦寄四种杯仍系以诗走笔二絶为谢
　　刘生自昔夸三雅何似君家四种杯罚处已赢金谷数飞时不怕玉山頽
　　其二
　　饶甆宣盌白于霜鹦鹉螺兼翡翠觞我欲按来成一鉢大罗天上贮三浆
　　赠曹子念偕舍弟游燕三絶句
　　江南二月杨栁隂蓟门雪花三尺深只为和歌燕市好不知台上有黄金
　　其二
　　河东股肱吾倦游上书谒告行且休世上浮荣沾即厌不将名姓托曹丘
　　其三
　　吾家才子谢恵连兼程携汝蓟门天蓟门五侯不解识何如乞取长瑜还
　　慎侍御子正借书
　　苕水穿阶草满除萧然都似子云居十年铅椠头堪白又乞那家未校书
　　中丞徐公追挽先君三章甫至举寒食奠感叹之余因成二絶奉报
　　杨栁揺青寒食新十年天地一伤春那知郢里归魂句元是南州絮酒人
　　其二
　　昼晴初解白杨哀忽地萧骚暮响催不是陇头春不到西江风送薤歌来
　　戊午嵗叔达甥兄弟弱冠应试余寄诗勉之曰玉树元双挺鹓雏好并飜外家饶宅相若个魏阳元又一纪而叔达文日益髙有名然宅相犹未应也今年春来别余应南京试复为一絶以促之
　　休将宅相问乌衣似舅如甥已自稀却月观头金粟树可能先折一枝归
　　予方有乞休之请而日者凌生索诗遂成二絶
　　一官憔悴足藏名浊酒青山供此生到了自来还自去钟家错畏管公明
　　其二
　　春朝中酒未曽醒论吉论防总不譍还却豸冠神武去负他头上贵人星
　　得宋搨右军帖上巻絶佳而大令帖不至戏成一絶
　　箕裘谁复二王如底事吴兴一巻虚记得向来贞观例黄金徧购右军书
　　赵承防为恭阇黎写经毕以诗乞茶真迹在余所戏代恭荅
　　玉堂润笔元无价珍重吴兴只换茶但使毫端吐舍利一蒙山顶属君家
　　题宋搨兰亭记后
　　昭陵玉匣去人间定武皇孙未易攀留得云仍隆准在不教惆怅忆龙顔
　　题韩熈载夜宴图
　　遏云歌罢舞回风夜半腰支不属公屈戍乍揺纱影防可应人是顾宏中【此图乃李主遣宏中于韩家偷写得者】
　　其二
　　由来歌舞破江山庭树能催王气残唱得浣溪宫様句小楼吹彻玉笙寒
　　其三
　　烧来红泪尽辞银花拥舒郎别院春国虽家雠都未了可能还较絶缨人
　　感兴六首
　　白家栁枝不忍折韩家栁枝却复春争似金明池上絮随风吹去作沙尘
　　其二
　　桃花片片委潇湘棹入桃源转断肠懊恨羲和排厯后不教风雨属东皇
　　其三
　　胡牀挂壁未曽收欲烬罏香袅尚浮行到东廊才一步猛惊残日上帘钩
　　其四
　　峭风俄扫蒻房空怳忽还疑在梦中毕竟怨亲何所似偶然萍水复西东
　　其五
　　欲酌仍停鹦鹉螺酒醒长叹对银河傍人总防应难语但道中年感慨多
　　其六
　　单车栁色太行新浊酒寒灯供此身燕赵向来多似玉懒教人唤负心人
　　滁阳驿小饮戏作
　　两三杯酒也成醉四十五年真是翁独对琅琊数峯坐可将前号譲欧公
　　过清流关
　　层崖一道写潺湲知是清流旧日关独树遥天挂霞色尚疑飞将挟俘还
　　息隂树傍冠尘俄重拂拭之余聊用自解
　　欲将烦暑借风寛更起红尘上鹖冠拭罢只堪他日挂不须留待故人弹
　　渡黄河偶成
　　银作天河玉作隄河流倒挂与天齐可怜抛向昆仑顶一到人间浊似泥
　　由宁郭抵新化镇即事
　　隂沟清泚复湾环桃李成隂桑柘闲道是江南好风景举头如防太行山
　　其二
　　夹溪修竹带青葱便拟移家住此中却忆乡园浑未乏不知何事厌江东
　　初登太行回望有思
　　千山立马送斜晖平楚苍然色渐防最是东南欲尽处黏天一防白云飞
　　臬署闲居偶成二絶
　　道了放衙无一事偶然驯鹿过庭除与君多少优闲在只是长林意未舒
　　其二
　　晋阳酒清絶可人午饮酣眠从至申赖得长安信易达知余懒病定为真
　　与张王二君弥陀寺小饮二君有恵政吾郡时王与余谈禅而张防在不甚荅戏成三絶
　　一尊萧寺鬓毛新醉后那论主与宾我梦未醒君梦觉可能还唤梦中人
　　其二
　　参差棠树五湖濵福在人天慧在身争似懒夫穷彻骨西方处处是迷津
　　其三
　　张君杜口为尊王子纵横岂离禅任是法门吾不防一杯还向炕头眠
　　过亡妾殡所有感
　　绛罗长防曲阑干树底春花不覩残谁道殡宫荒垅畔白杨吹送四时寒
　　其二
　　去辞华屋傍荒丘儿女呼娘不解求任使破除情字尽也应饶泪到心头
　　其三
　　衫罗襚彩纵横叠胡粉胭脂满鉴装处处精神新分例不曽听唤第三房
　　其四
　　一尊浇罢自支頥是妾须歌薄命辞今日使君收涕后药罏禅榻暂相随
　　闻南中流言有感【时稍闻弹语】
　　朝成嫫母昨夷光未必蛾眉一夜霜何似村中浣纱去任他明月照空房
　　其二
　　累身元只是虚名损尽虚名事事轻折莫酒罏禅榻伴也能驱遣过残生
　　其三
　　偶然文字落尘寰耐可争名眼睫间侧理细书三万纸自封云检施名山
　　其四
　　裁呼小草便无闻只为慙他誓墓文若道长安车马色春风吹作五陵云
　　瞻美有子两月而夭走慰二絶
　　一枝兰折委春烟听説何人不解怜掌上明珠看似月君家只得两囘圆
　　其二
　　莫言夷甫太钟情情到东门强自轻留得蓝田种时法不愁无地出兼城
　　偶题
　　许由能乞万乗身归卧箕山天地新过宿翻为窃屦客饮流仍遇弃瓢人
　　题画四首
　　千条杨栁防如烟漠漠轻隂好系船行到酒家须少住莫教孤负杖头钱
　　其二
　　秋老苍山俱是骨枫丹独树有余姿屋头飞瀑挂不断兴在忘言拄颊时
　　其三
　　千崖落木自苍苍驴背看山了不忙欲覔九秋无限色从君叩取小奚囊
　　其四
　　青山緑树杳难分忽断中间是白云欲买一椽深处住不教名姓向人闻
　　有懐莫云卿时得所寄辞翰
　　香煤欲冷篆如丝病起拈毫润小词忽忆莫家亭子畔草生书带墨为池
　　其二
　　松江潮落见鲈鱼结就双椷鲤不如最是莫卿新様好开元诗句永和书
　　题钱叔宝临大姚村图
　　王孙自是真龙种画笔居然掩虎儿何必大姚村下问米家山色见应知
　　冯子潜将有庐山武夷之游索一絶句为赠
　　匡庐五老五白龙武夷九曲九芙蓉髙秋赠尔青鞋去踏破寒云千万重
　　暮秋村居即事
　　今年胜事属田家报赛祈新乐未涯玉乳滴从香子糯白云裁作木绵花
　　其二
　　东家芙蓉夹清溪万白千红亚水低解使秋光不萧索老夫那惜醉如泥
　　其三
　　紫蠏黄鸡馋杀侬醉来头脑任冬烘农家别有农家语不在诗书礼乐中
　　其四
　　一醉隗俄转任真东隣醒了又西隣从他白眼从他指自信人间无此人
　　其五
　　隣庄爱弟乍移居竹里清泉为洗厨裹饷欲残喧鸟雀斜阳拈出小枌榆
　　其六
　　不论鸡肋有无官但得年丰也自寛白纸唤将随限了皂囊何处教人弹
　　汤生装潢为国朝第一手博雅多识尤妙赏鉴家其别余也出古纸索赠言拈二絶句应之
　　钟王顾陆防千年赖汝风神次第传落魄此生看莫笑一身还是米家船
　　其二
　　金题玉躞映华堂第一名书好手装却恠灵芸针线絶为他人作嫁衣裳
　　题黄熊像
　　十年长泛米家船词画尝夸夙世縁悟了去来无一物不须身挂杖头钱
　　傅伯雅园亭杜防花二絶
　　百花争向傅亭开独有妖红最后栽不是锦江新様锦蜀妃魂挟楚云来
　　其二
　　倦来真觉浪游非愁见红英涴素衣若道此花真解语也应相唤不如归






　　弇州四部稿五十一
　　钦定四库全书
　　弇州四部稿巻五十二
　　明　王世贞　撰
　　诗部
　　七言絶句一百二十五首
　　梓于鳞集有感八絶句
　　屈指燕台被髪时调髙长惜和人谁何人不诵阳春句只有君身那得知
　　其二
　　星河萧瑟防琼泉雪岭嵳峩刺九天不道钟期身尚在转翻山水伯牙弦
　　其三
　　东去名山是岱宗千秋长耸碧芙蓉谁能拄杖天门里细数璚楼十二重
　　其四
　　雪楼髙傍防湖濆消渴频年卧白云问得儿驹留草在教人翻恨卓文君
　　其五
　　若问陵阳剖后名双悬皎月照咸京不然仍隠荆山去看即须偿十五城
　　其六
　　瑚七尺射吴天十万骊珠颗颗圆解道人间饶异寳老夫亲自见沈渊
　　其七
　　与君当日共三余毫腐嚢收定不如一字雕成真玉叶千秋忽发冢中书
　　其八
　　柴门却扫自无尘吟忆君诗静忆身纵有余年那足羡白头谁是守人
　　将访何元朗翰林先寄
　　布防无恙出云间泖色峯隂相对闲任使子猷归兴发那能不访大何山
　　其二
　　何家食品旧堪厌新议成来似稍亷我自清斋布袍客不妨唯有水晶盐
　　故陈提举虞山湖园有感
　　前牎湖水后牎山桃李棠梨树树薄行只应红粉是别将春色傍人间
　　其二
　　尊前春事竞争新忽忆陈王句里人屈指古今行乐处只应唯有片时真
　　吴门遇朱公子扶母丧归有赠二首
　　吴阊钟动月初骚屑悲风搅夜眠不为斗间新劔气何因得唤孝亷舩
　　其二
　　三匝啼乌无树依江南春尽见霜飞知君不领胡威绢鸡骨支牀一布衣
　　酒间偶题
　　人言酒是销愁物不到醉时愁不休今日较来无一事偶因杯酒却生愁
　　其二
