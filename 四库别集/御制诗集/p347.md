<!-- { "loadSidebar": true } -->
　　独横鐡篴太湖中吹裂凌波芦荻风崖上拱听定谁是依稀缑氏子长弓【见杨维祯冶师行序】
　　于阗采玉
　　于阗采玉春复秋用供正赋输皇州奚待下和识琳球邮致正值金阊逰専诸巷中多妙手【玊工多出苏城専诸巷】琢磨无事太璞剖【卞和刖足以玊在璞中人不知也然今之贡玉皆捞之河中并无剖璞之事古之玊亦今之玊耳则记载之失信率可知矣】古来记载真伪半爱者欲其生恶者欲其死如是雌黄唇吻纷无算
　　夕
　　依然凝懐堂凝懐讵耽静两字缅
　　前猷一心惕深省有为民莫求无欲已私屏入夕春云轻踈星三五影遂与放晴佳露立不觉冷
　　逰狮子林即景襍咏
　　城中佳防是狮林细雨轻风此首寻岂不居然坊市里致生邈尔濮濠心
　　真树盖将千嵗计假山曾不倍寻髙云林大隠留芳躅谁复轻言作者劳
　　画谱从来倪与黄楚弓楚得定何妨【倪瓉狮林今归黄氏故戯及之】庭前一片澄眀水曾照伊人此沐芳
　　狮子林叠旧作韵
　　每阅倪图輙悦目重来图里更怡心曰溪曰壑皆臻趣若径若庭宛识寻足貌伊人惟怪石借知古意是乔林何堪摹卷当前展【壬午南廵曾手摹倪元镇狮子林图命弆蔵林园今复携倪巻来逰相形之下殊觉效颦不当因并书于倪巻及摹圗中】笑似雷门布鼓音
　　逰乕邱即景襍咏
　　马嘶小歩出金阊细雨轻风正不妨为爱观民慢鞭筞须臾亦复到山塘
　　河里龙舟画鼓鸣布商借以献其诚欲思返朴申严禁矫枉兼虞拂物情
　　为门为径我曽知若石若泉彼益竒开着云聊俯畅四郊烟景总宜诗
　　乕邱云岩寺
　　云岩真是徳山云古树时花总浄芬求迹无珍诚画乕防头有石似疑黂竹声绕砌通其响麦色盈窓致我欣那是司徒志逺防【志在逺逰王珣伯逺帖语】千秋佳话付云云
　　静观斋叠旧作韵
　　静观犹是
　　当年额岩壑何曽占迥深却为不交丝竹耳堪知宏蕴地天心
　　含晖山馆
　　春山多淑气岩馆值来逰瓶吐兰心馥檐开栁眼柔王祠缅旷逹谢句咏风流信美非吾事吾惟民隠求
　　乕邱寺四叠苏轼韵
　　异哉金寳气何以化冈岭千秋镇姑苏改邑不改井溪田带秀蒨闾里暎清耿春气入山塘已闻叫蛙黾竒传剑三千谁见飞出矿平石坐千人既博势亦猛生公缅讲堂妙理元言骋葛贤有遗墓奋义志悲哽阅古过云烟不异一瞬顷调御趺花宫其心死灰冷我亦合忘懐言诗兴犹永四叠玉局韵聊以荅风景闻有阳冰书苍苔漶石影后视今由昔莫更镌崖请
　　闻京师得雨【二月十六日】
　　行春畧觉雨嫌过却忆京畿泽若何邮置欣闻霑二寸遥遥额庆利农多
　　赐江苏学政李因培再叠旧作韵
　　三年满浙政两任返吴邦惟是简英达将资化驳厖要存心一敬莫诩手无双为问罗贤网可曽获二厐
　　出阊门逰支硎寒山诸胜即事襍咏
　　连日轻隂晓欲晴缓驱珠勒出苏城支公赵氏胥髙蹈胡独今朝太有情
　　阊门一带接枫桥扑地闾阎十里遥富矣教之教岂易因情善导戒名邀
　　比髙楼出巷衢西郊野景信清殊緑芃麦垅一千顷无定烟光滟露珠
　　庆桥那畔水村连緑竹红梅总浄姢自是三春真景物那须先莭划龙船【布商有呈龙船之戯者亦无暇观也】
　　鸣鞭迤逦到支硎硎上流泉此重【去声】聴为问当年许元度无迁停防孰迁停
　　亭子刚过放鹤邉寒山别墅到依然流隂稔冉三年矣话别泠泠是石泉
　　逰支硎山叠旧作韵
　　依旧青山与白泉重来过眼又三年彂硎那是庖丁刄招鹤仍防髙士禅舞为【去声】鼔琴同木石甜如食蜜彻中邉设云佛法全拈出逺矣失之大不然
　　支公庵
　　支遁何曽遁硎庵尚有庵迹同罗什北心是慧能南马跋仍山迳鹤归带晓岚不殊觌面者松月暎虚龛
　　沈周支硎遇友图即用其韵
　　舣舟应在庆桥邉【桥在苏城西为徃支硎正路】戴笠飘飘致欲仙【櫽括沈诗中意】画卷若为【平声】今日设诗词知向那峯镌不覊逰兴足双屐有契崇情手一编我岂似他闲逸者观民惟觉意中悬
　　寒山别墅
　　支硎一岭过咫尺到寒山坐弄流泉洁行寻曲栈闲心因新霁喜防趂片时闲大吏称驰驿【逰览所至畧观大意即行尹继善比之驰驿看山然过而不留片时闲适足矣谓之驰驿固当】俞哉为【去声】破顔
　　緑云楼即目
　　便门进即緑云楼【过支硎小岭即寒山别墅园墙向由园门入尚纡里许壬午逰憇命从园墙开一门进门不数武即緑云楼益觉近便】拾级闲登楼上头蔚翠麦田真罨画适来原在中逰
　　飞鱼峡再叠旧作韵
　　石峡龙门似常看鱼闯然息原入潭水飞即上云天或羡知名士抑希登籍仙留题意何属欲问隠居贤
　　驰烟驿戱题
　　髙人伏防【上声】必柴荆那识金根与翠旌万姓驰烟縁驿路似为【平声】斯日设斯名
　　对瀑再叠前韵
　　飞瀑恒面壁不言真得髄绮言迩觉多合以摐摐洗
　　题澄懐堂
　　借问澄懐防寒泉泉石间落来心与洗渟际俗全删竹戛琅玕韵峯开翡翠顔防宜弃闲地摛句卒无闲
　　清晖楼
　　书楼宛在水中央檐际波翻防滟光自是清晖供【去声】山水成诗谁似谢家郎
　　寒山千尺雪三叠旧作韵
　　知者乐水仁乐山合妙撰斯惟石泉宧光若可起而问应以是语为探源拘墟彼此执名象乃实道循虚诠澄懐之堂暂憩息【在寒山别墅中】余兴幽径仍攀縁曲栏扶者宛熟路澄潭注防成深渊酾流虽无三千尺同一雪色铺冈峦坐令亭台疑瑶圃平看花木栽银田香闻蓊蒙不辨色讶至光福望海然听雪有阁可虚掷便当摘句扵其间
　　聴雪阁三叠旧作韵
　　滴水倾扵海湿性直到底此雪千古恒其理如是耳溪阁尚未登早识个间美既至坐而聴信足称观止弗忘者先忧暂慿者后喜摐摐皑皑中何今复何始邂逅托有因寤寐良无已
　　逰法螺寺
　　千尺雪上心已洗法螺寺中随法喜肩舆旋转入菁防万里之间论尺咫我闻吹螺演三乗又云佛顶螺髻青色觅声求尽邪道如见如来能不能
　　四依
　　皇祖华山诗韵二首
　　法螺西跋马云表竺龛深有进亦云到无营孰与侵昔题犹舞鳯春景入言禽别室青山对慿轩一畅襟舜歌赓四度弹指嵗年深是日盘云迳春风谡籁侵苔苍皴峙柏泉响答鸣禽峯顶孤亭在曽予豁逺襟
　　灵岩寺西入石路用唐刘长卿韵
　　乍晴芳袭蕙过雨緑浓苔浑似昨朝去又成今度囬借他刘氏韵【长卿此诗盖咏方山灵岩非此地也】识我梵宫来但取名同防那分境异开路盘亦西入塔迥向云栽上有呉王井甘宜试茗杯
　　驻跸灵岩三叠旧作韵
　　三载流隂瞬息中灵岩重礼梵王宫髙标穹塔依空住右转行庐有迳通虚室还生今日白春花又吐昔年红凭栏防喜晴眀望緑蔚平畴吴苑东
　　临湖榭
　　峯巅虚榭临太湖太湖万顷胷中俱东洞庭山正当槛青螺一防镜面扶廓然上下共澄澈逰与造物为清娱呉颠越踬实蚁鬬水天千古寜差殊少伯扁舟都借借彼何人防名利徒
　　灵岩夕景
　　乆坐临湖榭空眀爱湖景不觉暮色苍失却洞庭影张灯归寝阁万籁于焉静已自云霞表况近招提境神心自致谧尘俗何期屏相值乃偶然意足千秋永
　　灵岩襍咏四叠沈徳潜韵
　　馆娃宫
　　四计惑吴心罗縠教歌舞容歩扵何习或曰城名土蠡献子胥諌弗听其言杜伊人咏馆娃戒之在鉴古
　　琴台
　　七弦实古器斯台未恰然抑扵阖闾代抑在夫差年世迁犹月白人去余泉湲但供幽客至曲肱时枕眠
　　响屧廊
　　长廊今弗见但余山洞敞索然怒公孙何能为声响杀諌国必亡馆娃久榛莽奚称踏歩人足底佳音徃
　　涵空阁
　　石鼓天平南防嶫耸碧空一目可千里具区波防风有名无其阁望若云中龙岂必拘墟求縦观凭离宫
　　吴王井
　　日东而月西一例喷峯顶不见古人汲犹照今人影诗雅咏缾罍易象示繘绠却忆归愚翁当年此汲井
　　研池
　　研池涌研山一清波泠得名盖因境眀如铜镜青讵縁习挥毫笔阵辨直横其下应何有波伏龙不惊
　　采香迳
　　子友为讽諌挟弹履濡露笑愚而不听先入言有素徒传香迳名春风馡锦雾狸卑终见放三津归日暮
　　翫花池
　　徳潜老始达大耋归栖谷方其未出时此振衣濯足凭池匪翫花为爱澄波渌八章四叠赓借拟兰汤浴
　　穹窿山上真观
　　岳岳髙居祀
　　上真抒诚叩必以躬亲太湖万顷在襟袖穹窿亿丈凌星辰不问长生崇羽士所希大有绥农民片刻成吟筞返辔邓尉香雪犹西邻
　　寄题拈花寺
　　上真小憩防骢騑心识招提得面违寄语山僧应正悟莫随迦叶笑顔微
　　邓尉村
　　邓尉村前万树梅半犹朶半嫣开问他底事不全放应为今朝待我来
　　昆轴前旬已见梅心怜邓尉背人开谁知玉马寻山防尚有香风扑面来
　　邓尉山恭咏
　　皇祖松风水月额再叠旧作韵
　　迳入海为雪寺投寮是松苏台廵跸四邓尉仰
　　题重心各水如淡影当春互浓扵斯名独让曽不介乎胷
　　右松
　　既具蓊蒙气何妨淡荡风擘惟蕾是緑舒防瓣逢红山谷雪犹满僧房春正融一声清磬度雅思眄崔峒
　　右风
　　托根既扵冈写影那辞水态是弄珠人品乃濯缨子逸格在横斜幽香彻表里把拟问山僧可似曺溪旨
　　右水
　　浮动黄昬间不宿知宜月散采方森沉流香益飞越娟姢覩神姿青青定仙骨潄润懐清芬赓吟无厌歇
　　右月
　　邓尉香雪海歌三叠旧作韵
　　吾家山信谁家吾舆图府志难考初安名立字各阿好咄哉史氏多传诬姑胥省方已三度春风又拂銮旂舒寻山问水乃余事观民设教有正模虽然讵可负清暇邓尉一帯旄骑纡订讹甄异弗重借昔诗屡具兹遵途化人寺亦仍小憩至理村旋【去声】彂前趋不舟而泛香雪海较之牙樯乐有余其色真色目止观【去声】其香真香鼻静娱似置滕六扵太湖配藜旁魄无同殊笔规墨写势欲输兰薫檀爇庸更需清浅水复黄昬月扵何浮动致影踈那更逺忆大庾大了知近胜孤山孤前三后三荟光福千秋万嵗芗句吴千秋万嵗芗句吴笑我叠韵无已夫
　　雨中逰上方山
　　楞伽登絶顶【府志楞伽山一名上方山】塔影近才迎树木纷垂露烟云坌入楹须隂翳敛震泽下方眀变幻胥真谛如观干闼城
　　石湖八絶句和王宠题周臣箑头韵
　　吴中山水致人怜防爱石湖茶磨前万顷烟波连震泽一隄花栁绘春天
　　防政当年经济流虚名肯与世沉浮立朝事业诚无忝寓意聊斯托狎鸥
　　风静春湖玊镜开北邻入影是郊台狐卑雉傲偏夸势欲使东流直倒廽
　　亭子湖心昔日成周遭漪影漾檐轻三经揽景弗一到弗到中饶不尽情【湖心亭非石湖旧迹盖丁丑南廵时大吏以备临眺者然三度石湖曽未一到其地也】
　　何必牙樯牵锦丝轻舟荡桨可前移一鸠呌为频呼妇双燕飞还欲乳儿
　　石湖讵较太湖强【海潮庵后倚岩石泉滙而为池实半亩余因镌壁题之曰石湖】湖上花龛若鳯翔设使山僧斯面壁当前法乳是津梁一带春山问景归【是日自灵岩取道上方山石湖一帯筞马归苏城】春云时作雨丝飞乱烟忽向峯头敛廻望灵岩濯翠微
