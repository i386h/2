<!-- { "loadSidebar": true } -->
　　且说桀既求得妹喜，美艳才巧过绝天人。哪复知世间更有要紧事，便死亡在旦夕也顾不得。一连昼夜为欢，无有断绝。
　　日午而起，以为未晨。起而新妃晓妆色，王亲整以为方旦也。
　　妆罢即宴，宴即歌舞。众姬之歌，桀不以为乐，妹喜辄自起舞。
　　妹喜一开喉而天下无人矣，妹喜一举袖而天下无容矣。拟其歌为七言十绝，其一曰：苍虬飞海涝天街，输得龙宫度晓咳三十六环齐舞袖，一时吹拥上阳台。
　　其二曰：
　　一天春雨度春风，带日舞风上玉楼。二八云鬟低揉乱，不禁恩爱泪交流。
　　其三曰：
　　娇羞初度入君门，入得君门便爱君。
　　一度君恩零乱后，意慵难复理春云。
　　其四曰：
　　君恩好处不胜愁，意又怜君脸又羞。
　　嫩柳啼莺声款款，落花随水恨悠悠。
　　其五曰：
　　落红如泪锦斑斑，赢得君王带笑看。
　　几度对君合玉泪，欲言还怯又承欢。
　　其六曰：
　　不知窗外日头西，犹替君王揽玉衣。
　　生怕晓寒侵悄梦，更将温玉代柔丝。
　　其七曰：
　　柔荑温玉服君王，初夏重衾尚怯凉。
　　几度玉龙翻暖浪，君身何但锦衾良？其八曰：深宫乐事夜漫漫，梦里还应唱合欢。
　　觉听午鸡疑是晓，却将纤手动罗幔。
　　其九曰：
　　晓起深宫日已斜，雕龙宝烛绍春华。
　　朝饔尚未停歌舞，又卜开筵玩玉螅
　　其十曰：
　　欢歌妙舞乐洋洋，愿得君王万载长。
　　留恋春风玉清里，莫教春雪度垂杨。
　　自此桀与妹喜昼夜相续行乐，不知有天日。直至半月之后，外间击鼓奏事者甚多。一向赵良摄理国事，众情不服。积人甚多，只要乱击鼓，良亦不能禁。激得桀哺天哺地出来设朝，果见无限臣民，拥奏国事。果都是奇冤异枉，田赋兵车的事。桀大怒曰：“有何要急，击鼓惊动宫中。”
　　命武士将告奇冤异枉的人尽行斩之，以绝后来奏扰惊驾之端。将田赋兵车事，尽发太师赵良处问决。命左右将大鼓砍破了，再不许设鼓。吩咐方毕，望见殿下关龙逢等领几个臣士，像要来陈谏的，桀即忙命罢朝。诸臣免朝，国事尽托太师。自己转身入宫去了。自此后，任桀意，自出自入，再无人来惊动他了。时五月廿二日也。是时，商侯遣大夫寿常荐一贤士伊尹来夏都旬日矣。
　　且说商候自三月四日师尊伊尹，终日谈天人之奥、性命之微，明德之全功，新民之要术。夜以继日，欲罢不能。同心之言，其乐忘倦，亦如桀之得妹喜一般。同一爱慕而德色殊，同一契入而理欲殊，同一宠信而安危治乱兴亡一切顿殊。而后人冯犹龙铭之曰：曷旦爱日，江鸠呼雨。蛇蚓乘阴，鸡凫傒曙。之数物者，将画天地而处。彼君子喻贤，小人喻色，又胡不如此？吁嗟乎！
　　一登天，一崩渊，一心耳，用者悬，贤贤所易，则曰学力。好德不如，圣人去亟，国命亦几乎息！而况乎尽绝臣工，沉酣于宫，安得不驱？鱼就淙而驱雀入丛，盖其惟日不足者尽同。而特不同其为善之吉与为不善之凶。
　　原来商侯在商，尚不知策为何伐有施，大夫旬范回报行命，免从征而已。夏都亦不知也。商侯聘伊尹，本父命，要佐天子，救天下之意。正与尹商议化诲夏王之道，尚不得要领。闻说夏王得有施服而班师。遂请伊尹就夏。
　　尹亦极知王不可回，夏不可救，行亦徒行，就亦徒就。侯亦知其不然，但曰：“尽先公之心，尽台小子之意，尽夫子之才，且就之也。”
　　尹承命而行，侯与上大夫寿常随之。致辞荐贤，即贺胜师，且观王近日行事。于是尹与寿常至夏城。
　　桀已于五日前回都矣。举国之中方知是为一女子，索伐有施。而关龙逢者，还国之日不便进谏，欲待次日。而本日桀入宫，即半月不出矣。费昌者优容默忍，不浮不沉，不言一事，以自全，实韬其才智以有为也。伊尹等便主于费昌之家。盖尹之主昌，自是择昌之贤，而昌既知尹，然后知商侯之圣也。尹等待夏王出朝，日待一日，只管不出。尹欲去，昌等固留以待乘机，尹亦欲亲见之。直至旬日后，乃五月廿三日也，夏王忽然临朝。费昌与国中元士辈陪伊尹、寿常，从关龙逢等进朝。正见桀盛怒，发落百姓。堂下土民塞路，朝臣不得前，而桀已命杀多人矣！伊尹叹曰：“噫！是尚可以复生乎？乃有奇冤求明而自益之。是生不能明，诚不如死以诉于上帝也。”
　　龙逢等直待得发落完，急引臣士进，而桀已退朝。此伊尹第一就，只落得与费昌讲十日好话而已。昌欲更留，伊尹曰：“美色迷心，无复好德之理，不如且去。”
　　遂辞费昌而复归于商侯。是为一就桀、一就汤。
　　费昌送尹三十里，洒泪而别。
　　尹与寿常自还商国，以五月廿四日离安邑，六月二日至商邱。商侯闻之，出郊迎。问曰：“夫子何以遂返乎？”
　　尹曰：“美人进矣！尚未获一见也，复尽诛冤民。”
　　侯拊膺而悼曰：“呜呼！斯民之不幸而至于此乎！”
　　尹曰：“殆将更甚，予往获其国之贤臣费昌矣！居且治国，以观其变。”
　　侯仍奉尹于馆。
　　尹问有贤人来归否？侯曰：“无之。”
　　尹屈指计曰：“是将有来者矣！予就君已三月，天下岂无一知君者乎？”
　　居果不半月，而莱朱至矣。莱朱者，奚祁之后，始封于薛。
　　豕韦氏并吞其国，宗亲奔窜至于莱夷，即今莱州也。奚氏客居于莱土，因而氏莱生子，名莱朱，有赤蛇之样，故字仲虺。仲虺幼而玄同，长而博洽，有大略，不务小节，深明帝王之道，薄世俗之迹。谓天下，上无君，下无民，不可有为，晦德不彰。
　　及闻商侯三聘伊尹之事，遂作而叹曰：“尧舜出矣。”
　　乃仗策而来归商侯。
　　侯闻之，与伊尹同具车出迎于东门之外，并车入城，相与讲论天德王道。尹所言，朱所契。朱所言，尹所契。与侯三人，道同心一。侯大悦，请朱附尹而居。即令人迎其母及妻子来。
　　自是侯以尹为师，朱为傅，一德为政。而后半载，庆辅自徐杨来。又后一年，湟里且自雍州来。不知何为？下回分解便见。
　　第十五回宠妹喜贬黜元妃乐穷长夜杀忠臣
　　却说汤尹一德，而贤善来归。莱朱之至，上题已详。其庆辅者，垂之后也。世封于南。湟里且者，番禺之后世，仕于西。
　　近日诸侯横霸，二人贤善而才，俱不能保其国家。因此闻商侯好贤之风，迢遁而来。才至境内，即有人迎至于郊关，大夫迎入。商侯与语，喜其才智，使之为元士，后俱大夫。庆辅建言曰：“商丘士脉浮薄，非帝王之都。且三面距河，常有河溢之患。臣闻君侯之地，七十里即古帝喾之地。臣昨至境内，详观之。此城南三十里，即帝喾之都，亳城是也。自帝喾与帝而后，六百余年矣。天地之气必散而复聚，必有帝王兴焉。臣望其气郁郁葱葱，真王者之都也。及臣见君之圣神智睿而喜，可知天之生民，必有大主。今天下之民，无主矣，非君而谁？愿迁都亳城，行王政以救天下之民。”
　　商侯闻之，愕然而起。避席而谢曰：“小子奉先君之教，惟自陨坠，不克承先，并不能国辅王室，以酬世食王之德为惕虑。吾子不鄙，而俨然就教，台之幸也。乃议及此台。虽狂昧，奈何自绝于天？敢闻教乎？”
　　伊尹曰：“王者之事，未宜遽言在人自为之、天自与之而已。惟都城之议，固当从也。天下既乱，强凌弱，恶并善。商邱之地，城不高，池不深，土疏，水滥，固当迁也。使不为天子，岂祖宗之祀不图自存乎？”
　　商侯乃从议。克日令臣民士从者，挈老幼而南居于亳都，今归德府城南是其址。汤迁都，是夏桀二十一年，乙丑之元月也。
　　伊尹自夏都归，将两期矣。又得莱朱一同佐商侯论道。商侯修德行仁，以治其国。国中士民大悦，已二岁矣。闻命迁都，家家人人欢天喜地的。扶老挈幼从商侯者，如从父母也。鸡犬豚羊亦无不踊跃而行者。于是定居亳后，发政施仁，民益大悦。
　　又两岁终。忽闻夏王出宫临朝，行赏罚。明年诸侯当大朝。商侯遂先期治行，莱朱等同太丁守国。自请伊尹同行，欲亲荐于夏王。奉圭璧、币帛、户口、图籍，述六年职事入朝于夏。
　　且说那夏桀自癸亥年五月二十三日避谏还宫，一连又与新妃为乐十余日，并不见元妃。却得一乳媪来视桀，是往时哺桀者也。于宴上乘间问说元妃何不见共宴？桀不应。妹喜恐中外人议论，事久有变，乃自求往见元妃。桀不往，就命乳媪领妹喜，二十宫娥引从之往正宫，朝元妃洛氏。乳媪先人启知，洛氏留之，命宫娥且合寝门。妹喜至正室不见乳媪，宫娥又合外门，妹喜与随从彩娥立正室以侯。要进内室求见，不得。要出门回别去，又不得。只在正室中站立。自午至申，饥困弊极，委身于地。
　　桀那边半日不见回去，凄凉急躁起来。着人来即门召问，洛氏还不闻。直至酉分，方使宫娥及乳媪出内门，辞妹喜曰：“寡小君有疾，不能强起以见新妃也。”
　　乃启外门，仍使乳媪引妹喜走来，到别宫归桀。桀一闻妹喜来，扭身出接。本欲媚有温手而入，乃见妹喜俛首捧袂，宛转悲啼，拜伏不能起，伤情不能语矣。桀大怪，叱退左右媪姬，独使幸娥二人掖入寝内。
　　桀手抱妹喜置怀，手拭其面，问曰：“爱卿有何苦情而至于斯？
　　”妹喜跪抱桀足，顿首于其膝，曰：“儿固谓君王骤宠，反令儿不能生全也。愿君王主张救全儿。”
　　桀愤懑曰：“岂洛氏为怪耶？”
　　妹喜呜呜而不言，但求生求死，如怨如慕，以摇惑桀。
　　桀召乳媪问之，乳媪百方遮盖，桀不听。乃问同俘彩娥，彩娥同妹喜立受苦者，一一言其苦状，更增设元妃傲狠处，以激怒桀。桀大怒，欲杀元妃。妹喜则鸣上，又抱膝泣谏曰：“君王为贱妾而伤元妃，天下不服，朝臣多言。且万一后悔，又何可及？总非所以全儿也。惟愿赐贱妾一死为安。”
　　言毕，又泣。
　　桀抱之，不能舍去，亦不欲逆一语也。又叱退诸媪娥，自和尉妹喜，妹喜稍止悲。
　　桀乃命侯知性、武能言二幸臣来，谓之曰：“洛氏倨傲不顺于朕，尔二人之所知。今又妒我新妃，欲害之，是即害我也。
　　尔往问太师、少师等，何以处之？速来回话。”
　　二幸领命先到太师府，问赵良。赵良曰：“此君王家内事，任从君王，不必问臣子也。”
　　乃往少师府问曹触龙。触龙曰：“此在君王从容自处之。骨肉之间，臣等安得议哉？”
　　乃往问卿土于辛，于辛想使三人说做一团，欢欣庆幸，得立妹喜为正妃，则我三人宠益固矣！于辛便有意教桀赐元妃死。
