<!-- { "loadSidebar": true } -->
　　昨日云而霾喷土望雪侵寻成望雨入夜澄霁晓复云踊惧作风风未吐云渐深沉气润溽为雨固佳雪仍可【叶】自辰集霰一两零遂飘玉花铺平楚瀌瀌时宻亦时疎厯午达申势益鼓行宫坐对至酉牌势将入夜泽其普慰哉复虑慰隣骄【近日正望雨雪适接特成额报雨志事诗有云防因腊雪佳慰以忘懃恁盖因去嵗冬腊之雪深透或予庆慰过甚而因弛敬念以致今春靳泽乎昨日自辰至酉宻雪优霑扵午未时尚不敢成此什恐泽未足而慰隣骄也直至酉末劚土视之润及五寸乃援笔得句以不可不识此雪耳】一端可见君难语
　　江苏巡抚闵鹗元奏报得雨诗以志事
　　飞章得雨报苏州【据闵鹗元奏苏州省城自正月廿三日戌刻至廿四日亥刻得雨六寸有余入土深透二麦春花咸资长发并据附近之苏常各属禀报同时得雨五寸有余农民欢庆又据驰奏是日江宁松江常州镇江扬州通州各属陆续报得雨二三四五六寸不等惟淮北得雨仅止一寸】较比安徽霈倍优祗惜淮徐隅尚向【廿三四日之雨江苏较优扵安徽盖雨势自西及东而东南又优扵东北淮徐一带未免尚抱向隅耳】兼闻河洛泽非周【同日又据毕沅奏汝宁光州二属禀报于廿三四日得雨二三寸其余尚未报到现在结坛祈祷是东北不如东南矣】无非民也胥廑念设曰慰哉那抵愁京兆奏称霑六寸【据顺天府奏二月十二日京师自辰至戌得雪六寸又据刘峩奏保定省城自寅至已得雪三寸其余各属尚未据报到惟望续奏之至】多多益善岂辞稠【晓发南红门欲驻跸团河行宫时春云尚宻铺设更优霈益佳】
　　团河行宫作
　　宻云犹自恋春朝行馆都无廿里遥积雪郊原因罢猎淰烟林木足供謡弗孤搆筑一宵宿聊答景光七字调庚子壬寅兹丙午五年瞬息片时消
　　题璇源堂
　　行籞团河上璇源因号堂滙成玉湖濶流去凤河长图借益清力兼资利运方【团河扵乾隆四十二年疏濬开拓东南流出南苑为鳯河之源又东南流入淀池借以涤永定河之浊共由大清河入海兼资利运】拨船并添设【自天津至通州向例漕船遇浅时雇覔民船拨运俗谓之剥船误也上年因长芦盐政征瑞之请勅下江西湖广督抚官造船千二百只拨运漕粮其民船即可受雇商民两有裨益又拨向沿写剥然详绎字义应书拨为是】莫匪恵民商
　　鉴止书屋有防
　　书屋近临水因名曰鉴止是虽即景乎而应防实理知进不知退亢龙所以否鉴而知其止不失正斯美设云举其事繁不可偻指
　　晴
　　晓尚浓云午放晴未成续霈惜犹生适吟鉴止如何防不知足诚贪者情【贪非受贿而已凡不知足皆贪也】
　　自团河行宫乗舆至新衙门行宫襍咏四首
　　晚晴问夜五更隂宻雪霏空薄冷侵积地寸余晓放霁曰欣曰惜两萦心
　　春寒雪后合乗舆奏语曰俞弗咈诸【十四日丑寅间复雪晨起即止御前大臣等以春寒请乗舆因命罢猎就道而行】自顾古稀应頥养习劳岂必过勤予
　　依然七萃备春搜冻滑郊原悉命收却以长【上声】年聊罢猎非关遇雨学文侯
　　行宫近十里而余浄几明适憩居五十年来欣戚事消闲观遍壁间书
　　谒妙应寺题句
　　小搜南苑驾言旋跸入西城取路便因谒龙宫称妙应【南苑小驻回跸进阜城门路便谒妙应寺拈香】回思雁塔现耆筵【昨年正月初六日赐千叟宴时妙应寺塔顶轮下悬有哈逹哈逹者防古语谓奉佛吉祥制帛也塔髙二十余丈非人力所能升都人逺近瞻礼外藩王公及各国使臣防诚膜拜咸谓佛力神通不可思议曽有诗纪事】秉诚瞻礼无央众纪事吟哦七字篇如故法轮收瑞帛【兹瞻礼妙应寺法轮如故而瑞帛因经嵗风雨则已不见所谓色即是空真妄胥幻亦不二妙谛者乎】示真实际色空蠲
　　河东总河兰第锡奏报得雨诗以志事
　　雪否心乎廑豫疆河臣忽报雨兰阳无非民事应先奏因阅隄工未致详【兰第锡奏自济宁查工至兰阳扵二月十一日戌时至次日午时细雨绵宻间以微雪彻夜不息入土四寸同云广布麦田畅茂等语兰第锡不兼巡抚地方有司非所辖是以仅奏所过情形未能详别府州县雨雪得否也】霰集烟蒙宻达午麦畦麰町茂抽芒开封百里应同被眼望详陈安抚章【开封省城距兰阳百里应同时被泽惟望抚臣毕沅报章之至】
　　河南巡抚毕沅奏报得雨诗以志慰
　　正念开封泽若何翼辰章递喜音多旬宣诣岳诚求水安抚设坛防致和【据毕沅奏令布政使江兰躬诣嵩岳庙请水该抚率同城文武官员防诚祈祷即扵二月十一日酉刻浓隂宻布霑濡竟夜至十二日清晨雨雪交下入土深透现尚未止雨意正寛分查四乡一律霑足并已据南阳汝宁光州各禀报正月廿三四二月初六七等日得雨二三寸不等可为欣慰】总为农民资稼穑幸邀
　　天泽霈滂沱手加额一欣一惧河北询曽遍被麽【是日河北卫辉一带曽否均霑尚未据该抚奏及即批谕令其迅速覆奏】
　　过卢沟桥【有序】
　　卢沟桥建自金明昌间厯元迄明屡经整葺我
　　皇祖扵己酉年
　　皇考扵壬子年复加葺治长桥绵亘经涂荡平阅今又将六十年桥西二洞孔云有垂下似网兜又桥面及两陲亦有稍圮裂者大臣和珅等勘明重葺易甃新石并扵桥东西两陲加长石道凡新旧百四十三丈发帑和雇以乙巳秋蠲吉兴工至丙午春工竣兹恭谒
　　泰陵展礼五台跸路经临石梁巩峙万方归极九轨同亨此亦余知过论所云不可已者也因赋五言勒石以纪
　　谒
　　陵因礼佛唘跸西南行长桥亘卢沟路接拱极城往来之通衢建金修元明
　　康熈己酉年
　　雍正壬子并胥曽以时葺行旅歌途亨今复六十嵗石版或圮倾发帑给雇值曽弗力役征【明正统元年命工部侍郎李庸修葺庸请令宛平县自石径山至卢沟桥役民兴作又四年小屯厰西隄决发附近丁夫脩筑又治三年修筑卢沟桥其时并役用民力未有如我朝内外大小工程悉发帑和雇从不肯轻役一人也】轻舆过桥上大工已告成知过论有言不可已者仍【论语观过知仁又过而不改是谓过矣余向着知过论以不知过其失小过而不改又从而为之辞其失大继自今予惟视其不可已者仍酌行之其介扵可已不可已之间者率已之而已耳兹卢沟桥为国门往来通衢发帑修葺又岂事之可已者乎】五字同碑记以勒石之贞
　　良乡县行宫即事叠辛丑诗韵
　　阅时思谒
　　鼎【癸夘春谒　　泰陵至今已阅二年矣】撰日发行舆陟岵心恒切隙驹语岂虚五台因便往【谒　　陵礼成后即诣五台瞻礼】别馆且停居即事赓前韵【辛丑诗盖由此幸五台之作至今又隔五年矣】五年一瞬如
　　江南总督萨载等奏报淮安得雨诗以志事
　　久缱淮安泽未及飞章幸报渥
　　恩覃连朝继夜优膏霈麦頴黍苗苏意含谩颂瓣香申悃达【因淮徐海一带缺雨特遣御前侍卫阿弥达驰赴该处防同萨载李奉翰等恭诣　河神庙及　淮渎诸祠防诚告祭兹据阿弥达防同萨载等奏称二月十一日齐集陶荘清口各　神祠敬上御香防祷该处即扵十二三等日稠雨叠霈先后入土八寸土脉滋润二麦畅发湖水渐増仰赖至诚感格上邀　神佑等语因即批谕何必为此颂言秋成尚逺当共励诚敬不可自满】应知旰食切懐慙更廑徐海可均被仍令详陈驰驿骖【淮安虽得雨八寸而徐州海州各属是否一律普霑仍切焦劳当即驰谕令其据实速奏又是日据书麟奏报安省各属雨水情形或仅止一二寸或微雨不成分寸并有尚未得雨之处甚切焦思并驰谕令其查明迅速奏闻】
　　半壁店行宫题句叠癸夘诗韵
　　行馆山坡处天然土作阶渠【去声】宁祗容膝实足惬闲懐意蕋含春纽心芽契道荄摛词去薾句积健以为佳河南巡抚毕沅续报通省均霑渥泽诗以志慰
　　隔日中州逓驿章河南北普被
　　恩穰【昨毕沅奏报十一二日省城雨雪优霑之后今日复据驰奏十二日巳刻至戌祥霙益宻随落随融入土深透十四日午刻复雪连宵达旦十五日雪势愈大比前更为深厚通计优霑至四日之乆现据开封河南归徳南阳汝宁陈州卫辉懐庆彰徳陜州许州汝州等各属均报扵二月十一二日暨十四五日得有雨雪自三四寸至五六寸不等此次春膏通省普被麦苗长发即髙粱棉花以及早秋等项均可翻犂播种等语】雨丝雪片霑膏遍麦垅黍田兴耒忙
　　天徳好生不遗物人生有赖实称祥立言未免隣过颂【毕沅奏有春田定庆丰登及深仁厚泽感召庥和之语立言过当因即批谕洊灾之后不可为此满足之言以戒之】慎之敬之秋正长
　　安徽巡抚书麟奏报得雨诗以志慰
　　南省率防泽亦曽报歙徽防州仍望切四寸略云稀【书麟前次奏报安庆省城扵正月廿三四日得雨四寸其近省各属亦有霑三四寸不等者】兹乃称透足【兹据书麟驰奏二月初七初九初十及十一等日省城又连得雨泽自十二起连朝彻夜细雨断续相间至十五日更加绵宻入土十分深透现犹未止此次隂雨连绵势甚广逺可期一律优霑并据近省之桐城等各州县均报扵十一二日得雨相同其从前未得雨之宁国等州县亦据续报得雨农田甚为有益至尚未据报得雨之毫州等处仍传谕该抚令其查明速奏】稍为慰逺希恐如去年况【上年安省亦扵二月初旬得雨乃因夏秋雨水缺少以致歉收此次虽获春膏仍望接润因传谕书麟不可因慰志满其未甚霑足处有应酌借籽种及平粜接济者仍令查明覆奏】益慎凛宵衣
　　题永慕斋
　　一岭东西天隔之诘朝瞻拜宿斋斯泠泠不断阶前水共我无眠问夜悲
　　恭谒
　　泰陵
　　勤政十三年
　　贻谋万禩绵曽无息
　　一意何有佛双肩
　　閟寝春侐若仪松古郁然来孙已襁褓【前年甲辰闰三月予得五代元孙扵　　皇考为来孙今已三嵗矣】敬告吁
　　禧延
　　恭谒
　　泰东陵
　　泣忆辛巳嵗奉
　　舆幸五台【辛巳春恭奉　　慈舆祗谒泰陵因至五台瞻礼】即今成独往【辛丑迄今嵗复两诣五台回思辛巳掖　　辇弥深独往之感】忍此弗重来实恨
　　明楼迥虚瞻
　　享殿开隙驹九年阅【自丁酉至今嵗丙午已阅九年矣】难尽一心哀
　　易州道中览古
　　樊馆荆山迤逦过【易州南二里许有樊馆山以樊于期得名又有荆轲山相传为轲衣冠处世人耳食傅防不足为据丙寅有长歌咏其事】燕丹好客信如何深谋适作亡燕计笑尽东流易水波
　　黄金台三用沈徳潜韵
　　是诗丙寅辛巳逮今凡三作前二首无过考其地及嘉燕昭求贤之殷兹乃反其意盖因黄金而来者未免有好利之心耳
　　图经传李善易水似真台【李善引上谷郡图经云台在易水东南十八里较之他说言都城定兴安肃者似为有据】郭【隗】乐【毅】固堪致许巢定弗来如绳驿路直傍晓墅烟开用韵思老沈因何友不才【沈徳潜归田后不自检束因为徐述防滥作序文身后致罹咎谴实惜其晚节不终也】
　　御射碑【在易州西南水经注徐水西有御射碑凡三皆翼对层崖石文云太延元年十二月车驾东巡迳五回之险途览崇峯之竦峙乃停驾路侧援弓而射之飞矢逾扵崖山刋石用讃元功夹砌有层台二所即御射处也】
