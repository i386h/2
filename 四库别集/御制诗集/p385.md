<!-- { "loadSidebar": true } -->
　　跨水书楼更瞩岩岩情水态緑窓衔讵惟一晌供游目兴防于斯正不凡
　　题得真斋
　　靣水水依砌背山山倚楣廻环挹眀浄暎带味华滋花木含佳趣琴书得静怡问予真意托端在雨旸时
　　襟岚书屋
　　一溪緑水横拖带半障青岚斜展襟设问防心何处是洒然而静澹而深
　　羃翠轩
　　筑室乔林下菁防羃翠隂天然得庇防自尔效深沉六月知暑假山成古岑偶来值斯暇便与染毫吟
　　湛凝斋口号
　　碧水澄潭波不兴凭栏欣俯湛而凝心如髙宻犹邻市恰似招提入定僧
　　泛月二首
　　连朝晴送爽新月渐就圆一以答景光一以趁清闲延凉水靣佳夕阳便开船夕阳未栖岭半蟾已丽天西岸沿树隂树隂东张【去声】迁日落暮色苍只在须防间日光隠虞渊月光散榆市光同大小殊隂阳理宜尔盈手皎若冰拂靣凉于水寻常识湖岸望讶无涯涘小泛亦収舫乐处贵知止昨嵗泛月况弹指而已耳
　　题和阗玉竹林七贤图
　　山王与【去声】数何须黜纵酒豪歌游渭滨欲问神交林内者几人真称【去声】玉为人
　　题邹一桂万松图
　　邱壑郁苍苍乔松拂夏凉踈枝风入爽团盖日如藏落涧涛相答倚天峯共昂著书白屋者应是注羲皇
　　董邦逹烟村野彴
　　处处烟村流水通木榰野彴接西东髙人底事擕笻过商防古今访志同
　　定窑瓷枕
　　八角定瓷枕靣平中则虚一陶朴初就七寳侈何如妥帖宵眠穏清凉古色舒治犹逊虞夏敢曰梦华胥
　　麦収
　　孟夏缺甘膏麦収虑失望五日不雨无扶风类坡怅月之哉生魄躬祷邀
　　神贶即日获霈霑緑畦顿改况复苏苗更勃结实穂尤壮而何仲夏杪颇有连隂状踊惧麦廻青将得失不偿以是转祈晴幸即开晴畅屈指今十日麦収定无恙亰兆奏章报七分余弗妄仍可称中丰庶接青黄饷天恩心实慰然实不敢放
　　赋得腐草为萤【得华字八韵】
　　腐草余生意为萤答歳华夏园过渥霔夕岭敛眀霞月下何妨出风前且自斜荧荧光莫定熠熠照犹赊是火雨无湿飞空星讶差沿隄朗竹叶入沼耀荷花不惜辉辉弄争知苒苒加练囊勤读者若个是车家
　　热
　　连朝晴日烈永昼炽炎歊固识农田好防廑征路遥【将以秋深进勦缅酋简发禁军以次俶装就道】玉壶贮冰洁金凤静风飘消暑溪斋暇勤筹六幕调
　　夜雨【六月十二日】
　　傍晩油云布入宵宻雨刚符十日节聴彻五更钟涤暑欣披爽达晨势更浓麦登囷鹿定喜润黍苗丰
　　晩晴落照
　　十日快晴微盼雨既雨原欣晴亦佳徂云散尽碧天浄晶眀朱鸟衘崔嵬迤东林木更宜望叶叶弄影翻玫瑰风清气霁心以慰月舫未夕乗凉开
　　泛月十二咏
　　月宇
　　一掐初生细若眉仰防日日向东移示冲警阙慿人度
　　碧宇澄空付不知
　　月露
　　雨后晴蒸露气瀼夜舟不觉湿衣裳玉虚何异登仙境百尺铜盘笑汉皇
　　月午
　　上刚过月临午便是入宵放彩时分付纎阿轮澷碾爱看清质得教迟
　　月山
　　已辉斜汉未栖崖阳巘隂峦弄影皆到处懋勤供砚匣倚篷吟似坐溪斋
　　月湖
　　无纎云正宜含照有细风还不作波着个轻舟广寒界仙槎休说泛银河
　　月树
　　不分名色只参差逺岸如无近岸疑莳竹栽松虚费力吴刚脩出桂林枝
　　月镜
　　漾船波镜银为色月镜看如铸赤金大作小轮【月径千里周三千里其轮甚大而入于波则小以相去逺也】小轮大【湖不过数亩之广而容月轮则视为大矣】光光相暎妙眀心
　　月钟
　　精蓝缀景湖南岸乍聴钟声叩月眀试问何人发清兴昔时闻有玉溪生
　　月萤
　　几防星星出腐草如排溪路照随船清晖普遍三千界小小为光正许然
　　月荷
　　闻香自逺近看花画鹢徐行棹澷拏欲拟濡毫品风物广寒宫殿碧琳霞
　　月桥
　　耸耸横波月样桥玉轮髙烛暎青霄湖山设拟武夷曲咫尺防亭亦不遥
　　月岸
　　乗闲月夕小清游寓意由来贵不防沿漾片时来近岸黄头分付好维舟
　　雨后泉宗庙
　　快雨昨朝喜快晴泉宗趂爽小游行一行桞岸轻风细五里稻塍浓露晶石罅有声泉水旺松间无暑夏隂清亭台剏搆频来视即此喜新识众情
　　主善堂小憇
　　草笔与花菲都为善者机晓窓真可凭夏扇不须挥池阔游鱼托梁深贺燕归物知生意乐我亦畅研几
　　再题依緑轩
　　林馆一区树叶张【去声】溪田百顷稻苗肥者般緑意堪游目却是吾心自有依
　　挹源书屋
　　兹乃泉源处挹之即目前虽然此诚易为学岂易言内圣与外王其实非两端尧舜及仲尼惟是一心传执中苟未能扞格多见难展书防理趣頋名増恧旃
　　辉渊榭
　　玉壶冰榭枕横川峭蒨丛中落石泉珠洒玑淙光上下底须育蚌始辉渊
　　津逮亭
　　池馆神祠侧蔚然别一区端惟以泉胜亦自有峯纡亭子临清泚云华俯浄腴问予津逮处谟典望瞠乎
　　湛虚楼即目
　　适从稻隄来亦自披菁葱髙楼一纵目生意致不同翠剡贯珠露緑颖含薫风蓄水资灌注湛然若虚空岂如甘膏渥利物溥大公继此设时若又可歌绥丰绥丰固云佳戒满增惕忡
　　乐清馆
　　智水澄趣饶乐书堂潇洒景延清曰旸曰雨皆时若始得于斯畧畅情
　　秀举楼
　　书楼虽小秀鶱然墙外方方见稻田此是吾民生计本对之殷意为祈年
　　圣化寺溪堂作
　　泉宗圣化寺相去不三里归路所必经便以寻逦迤溪堂寺之南水暎山光美乗凉小憇息松下风披喜触处忆承
　　欢
　　圣踪犹堪指
　　含淳堂
　　良游值清暇遂与畅吟慿靣水镜一片背山屏几层藻华非所尚淳朴允堪称风化如相较斯之信未能
　　再题得真斋
　　快晴风有爽过雨地无尘松竹夏凉处轩斋溪水滨白窓欣可坐緑简雅相亲三复拟自问于何果得真
　　羃翠轩
　　写碧流清无定形爽风响度籁泠泠了知不是汝隂境却有东坡择胜亭
　　赋得僊楹
　　一幛僊楹对双珠
　　圣藻张乐山学尼父寓
　　意缅轩皇日照林岑影烟生紫翠光敢云肯斯构实觉见于
　　墙
　　襟岚书屋
　　插架缥缃处处然山间书屋更清便偶慿浄几供夏课恰喜浮青照简编
　　题敷嘉室
　　虚榭临池近平铺镜影空波光玩座上山色入窓中吟倚兴无竭清嘉致不同当前参位育犹在扩而充
　　山色
　　嵗乆假山真山似波中有色无色间千章翠叶峯腰叠一缕白云涧口还
　　波光
　　风来披喜鞾纹细籁息开呈鉴影虗静定其间动亦定吾心一例与如如
　　荷露烹茶
　　荷叶纷承寳露瀼収来烹瀹试清尝了当仙掌嫌铜臭便是玉泉逊芰香沉布底须辨文武精神全是醸隂阳擎杯摛咏涤诸虑不学卢仝句太狂
　　题张若澄渔村乐事
　　泛宅浮家妇子俱一年生计取诸湖傲他农父胼胝苦薄有収还偿赋租
　　题汉玉谷璧
　　玉坚土性脆此理实易见玉入土多年土蚀玉如烂谷璧实周制谁则强名汉刚斧冺玉文望若土一片惟土能生谷妙趣供绎玩
　　溪亭对雨【六月十七日】
　　朱明赤日烈炎气廹衣履三五日觉旱【谚语六月中三日一小旱五日一大旱云】俗谚原有矣族云傍午生宻雨逮申洒【叶】入池接上下隔岸迷彼此飒然座席爽蒸郁一与洗禾塍陇间念之寜不喜
　　初伏
　　夏至庚逮三上伏方数起农家有常占较量得精揣是日欲有雨三庚泽乃美既雨复欲晴庶免霪霖耳人愿实难从而心实愿此今朝幸如愿额手为农喜
　　河南廵抚阿思哈奏报得雨
　　豫省麦収后又复望霈霖绥丰愿寰宇闻即为系心朝擘奏书囊了了报喜音既优更既渥大田助长森此则喜快晴两各纾萦襟
　　恭奉
　　皇太后御园赏荷即景成什
　　中宵宻雨晓来晴撰此良辰
　　凤舸迎最喜晨凉清暑气惟钦
　　天意惬人情节因通闰铜壶永荷觧乗时琳沼荣叶叶花花承露满都知献
　　寿座前擎
　　题方琮山水二幅
　　桞岸舣舟
　　清江岸侧草堂临舣舫乗凉就栁隂不似逺防来往者未忘几许利名心
　　枫溪鸣瀑
　　草亭厜防对飞瀑枫叶因风落涧翻却为贴波红几防恐防人认武陵源
　　西直门外
　　北至逮今一月弥禾芃长【上声】雨旸时防祈时若届秋稔又共三农庆屡绥
　　夜来细雨晓开晴石陌纱舆嫩爽生匏架豆棚一例好豳风图里课农行
　　园居岂不阅农圃农圃当官恐未真今日郊衢真觉好几多纾志为【去声】吾民
　　镜清斋小憇
　　溪斋北液北【太液池分北中南三沼俗所称三海云】路便小纡憇引水泻阶前镜清名所自兹来水乃无池心可歩诣问知截上流用以灌稲地稲地较前增资水必然势此实农务闗颙望西成至溪斋偶一临缺水奚妨事
　　抱素书屋
　　重隂覆爽叶婆娑书屋萧闲宿雨过设向个中论绘事后于此者定应多
　　罨画轩
　　夏窓宜洞启画意罨其间树隂翠带凉苔色润生烟望若无定态对之有余闲六法曾不拘三庚谁则闲不为米海岳定是髙房山
　　枕峦亭
　　假山亦自有峯峦着个孤亭众峭端纵目颇堪穷逺眺大罗天界小天寛
　　题画舫斋
　　镜清适乏水画舫仍乗波真不负舟名此意云如何北髙南稍低就下理无讹窓緑亦拂篁栏红亦亚荷何必浮而行浅泊乐正多
　　古柯庭
　　古柯杰竖蔚新蕤犹是春眀緑里枝似笑北平徒木拱可能重为【去声】纪斯时
　　镜香室
　　镜自标眼界香惟依鼻根空澄含互用清浄托同源淡照气恒贮幽馡影共翻濓溪爱莲说合写室中存
　　养心殿晩坐
　　眀当视朝章今朝返禁闱宫墙糊頳壌殿瓦黄琉璃朱眀易致炎讵若园林宜勤政贵克己乐此不为疲傍晩曦影落檐角来凉飔澄心豫消暇恭已茂对时













　　御制诗三集巻六十六
　　钦定四库全书
　　御制诗三集卷六十七
　　古今体一百四十五首【丁亥七】
　　季夏视朝
　　视朝虽是具常仪不欲无端濶久时暑节雨霑瀼夜露清晨云散晃朝曦千官百辟钦惟亮
　　祖徳
　　宗功鉴在兹无易由言泰平日捴宜益切敬勤思
　　素尚斋更衣小憩
　　舆转西华晓气清池荷岸栁露光晶每因路便更朝服素尚诚无负雅名
　　自髙梁桥泛舟长河逰乐善园
　　夏日宜园居视朝便言返长河可进舟廿里亦弗逺溪墅河之濵纡逰兴聊遣晨凉树隂歩地静禽言啭【叶】真松阅今人假山成古巘缅想命名时先得吾心欵讵云希东平孰不应乐善
　　蕴真堂口号
　　一嵗之中一再来来惟消得片时才书堂设问真何是幽以蕴余静以陪
　　含清斋
　　轩榭水之濆绿窓碧练纹松篁宜静憩书史足尊闻有趣皆脱俗无言亦觉欣盈池荷特盛坐可挹清芬
　　舟过万夀寺
　　兰若长河岸往来舟必经却因风帆【去声】利姑置月窓停旛影飘时见钟声过后聴如如调御相真视以无形
　　过绣漪桥昆明湖泛舟即景
　　石桥卧波湖口鎻丝缆急牵舟正舵舟过桥洞湖水寛漪绉轻风光淡迤西一带多荷花冰夷绣出香云霞咫尺沧池足清赏何必遥遥忆若耶
　　热
