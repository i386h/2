<!-- { "loadSidebar": true } -->
　　溪梁栖鸟不知名饮啄悠然适性情万物散殊欣职殖好生天地有何营
　　荷塘飞鹜
　　晚来防雨过荷塘水靣风轻溪阁凉野鹜闯然忽飞起掠空犹带满身香
　　芦汀霜信
　　蒹葭采采不成丛白露为霜肃碧空清怨问谁能冩出试聴二十五弦桐
　　秋水清标
　　毶毶独立髪垂丝酉室中人想似之写物浑成自写照宁夸优孟效前为
　　恭奉
　　皇太后启跸幸避暑山荘作【有序】
　　麦风扇牖北至正尔迎旬霉雨收林南讹于焉叶序伫园斋之待葺志奉
　　慈娱临塞馆以来游言循
　　祖制同朝啓驾率卫士以前驱按顿
　　徐征命亲藩而扈从时也青黄稍接茒檐饼饵香新旸雨维时清甽稑穜頴擢污莱已涤观民而志辑河渠输挽无劳阜俗则经筹食货仓粟散因陈之积颁逮周庐窖煤资挹取之供直平近市仙荘宜
　　避暑前邮即迓
　　安舆秘殿称延薫驻跸畴咨法从披六曺之政牍排日封函抡九品之选人阅时轮对防余典学宁孤脩晷于长赢农隙诣戎更跂髙秋于大野因詹吉斾用冠行编
　　有事园斋待葺脩山荘先莭奉
　　慈游【每嵗秋月啓驾兹以修葺园斋啓程较早月余】按程徐进
　　髙年适避暑真宜
　　夏凊留稍喜青黄资食接更看髙下蔚苖稠长途厯厯观农况敢为廵行忽本谋
　　收麦
　　收麦南北殊莭复异先后南人用铚艾北人防以手南饼已登盘北粮犹栖亩今朝见收麦嗟尔待之久妇子并赴时灾后资糊口辍作跽道旁予曰兹否否卫士不汝呵民官不汝取赖此接青黄力获莫孤负闻言各喜跃攓拗相抖擞因悟化民方不在勤训诱
　　降防免经过州县赋十分之五诗以志事
　　厯嵗来廵例免三昨年加二为渰正当元气未复际仍与优恩普被湛夏长已佳诚满望秋成待至敢轻谈闾阎已自无征调【近畿歉收州县应行蠲缓各项已屡经降防格外蠲缓今嵗二月内复命将勘不成灾之处本年应徴钱粮槩缓至秋成后再行酌量帯徴是二麦收获时催租之吏可以扫迹矣】二麦登场任负担
　　白河
　　白河细如帯两岸露沙滩防马渡草桥下视清波澜廻思前嵗秋架缚如彼难智慧贵乗势此语良不刋麦浪翻黄云稍为吾民寛
　　宻云县行宫作
　　乗凉侵晓行驻跸亦率早过午防放炎车歇马归皁仆伇已休息风树隂眠饱行宫虽弗寛爽垲足静好既不染烦嚣用因味理道
　　即事
　　麦穂亚垅青向北气寒故禾黍蔚如油按辔欣所遇在兹设言兹一雨益稔获行人并増爽守吏免洒路独虑或过恒迤南则致误嗟哉所愿多那是忘忧处
　　长城行
　　长城长城何崔嵬人不能为【平声】为【去声】开平冈风雨或頺落絶壁杰防仍陮隗碎砾埋砂识秦代其下白骨久成灰前人所为后人效恃此欲拒北马来长城处处皆可入处处守御真愚騃【叶】君不见侧峯横岭云中峙飞鸟难縁城自嶷尔时发帑奚供此民脂民膏尽于是二世而亡犹幸耳逢君剥下谁承防蒙恬地脉言何鄙
　　出古北口
　　浮翠千峦烘晓晴观民按辔出长城天然龙干分南北便觉爽风拂靣迎
　　潮河如带向南流败垒頺垣不事脩设待脩兹为守御系桑已是失长谋
　　关外从来禾黍佳夏田饱看蔚苖皆歉余况复秋成逺不敢欣懐祗惧懐
　　兴州厄鲁例来迎効力驰驱各尽诚三十年前皆劲敌念兹惟益凛持盈
　　晓凉
　　晓凉迎谷口马上欲添衣苎墅炊烟起萝岩露气霏陡溪鸣瀑水峻岭隠朝晖昨午腾炎热廻思意顿非
　　再题常山峪行宫八景
　　緑樾径
　　今年緑樾真緑樾为是寻蹊当夏时批阅封章尚余暇不妨一再与题诗
　　虚白轩
　　生白惟虚蕴妙理一年一度此言徴眀朝仍便怱怱去故是斯轩所独恒
　　青云梯
　　千层蔚緑倚嶙峋阶级分眀总絶尘为问寻梯进歩者防人真是个中人
　　枫香阪
　　塞山露重如垂雨飞翠流芬润意凝防度青枫林下过众香国里得相应
　　蔚藻堂
　　静中动是山水态动里静惟花鸟情看待主人无别物起吟佳趣靣前呈
　　如是室
　　延清观妙会心皆拟议宁因梵帙排虚室设为刮目待犹如是亦底称佳
　　翠风埭
　　无色形天有色形鸣条送爽复流青东坡昔日乗凉处翠幕张如择胜亭
　　陵霞亭
　　烟霞负带迥孤超支父方回若可招赋读天台工体物居然塞外赤城标
　　驻跸喀喇河屯行宫作
　　香风禾黍拂行旌按顿今朝驻黒城【喀喇河屯汉语为黒城也】万叠塞山惟北拱一条滦水镇东征松涛槛外飘音飒萝雨岩前作防轻羽扇罢摇心地爽分眀避暑报先声
　　山雨
　　山雨来如骤山云去若驰才看天宇暗倐见日光披二麦未收际大田方长时较量随地道正复两相宜
　　滦阳别墅
　　滦水犹未涨扁舟易渡河虚轩恒好在隔嵗又相过树下风延爽花间鸟弄歌雨佳晴亦可不必较如何
　　小金山
　　滦江东去海归墟独峙中流浮玉如不读荘生齐物论每从小大拟分防
　　虚轩峯顶祗三间那许楼台包却山昨嵗石景犹记赢将一着是幽闲
　　山鼯跳树如添翼山鸟衔花自引雏习习爽风拂岩落往年秋意了无殊
　　雨晴
　　昨宵宻雨晓来晴麦实増腴黍怒生欲识塞山殊特处朱眀乃觉飒寒迎
　　至避暑山荘驻跸作
　　山荘避暑
　　祖功深待葺园斋用早临緑屿青峯新景色对时育物旧神心欲凭福地遣烦绪自有云山唘静吟眀日慈舆便言至欢迎
　　夏凊仰
　　徽音
　　鉴始斋
　　翠隂笼防万松深鉴始恒教一再临此是当年受恩处益因刻励觐扬心
　　永佑寺瞻拜
　　神御作
　　永佑义从恩佑建
　　考容敬奉
　　祖容旁【山荘以　　皇祖素喜游憩之地于甲戌年即恭奉　　神御每来必展拜去嵗始敬拟并奉
　　皇考御容兹至山庄只谒行礼】维钦
　　云日心无斁益励继绳志不遑乐利男耕将女织昭回水态与山光年年万树宴新附敢曰能承少谢蘉
　　写心精舎
　　精舎永佑旁向曽名写心问心于何冩继述予日钦勤民视如伤畏
　　天凛难谌崇文虑文恬诘武戒武淫
　　祖功与
　　宗徳如日月照临游廵贵有事宁在盘山林
　　玉琴轩
　　云馆山之裔更临水之涯引流绕阶前活活复湝湝是中八音具绎如和且佳玉琴雅可方筝琶非所谐即景于何当南风企遥懐













　　御制诗三集巻三十一
　　钦定四库全书
　　御制诗三集巻三十二
　　古今体一百十八首【癸未六】
　　出丽正门恭迎
　　皇太后驾至山荘
　　策骢山市迓
　　金舆七日翘心一日纾仙地清凉宜
　　摄养云斋松奉
　　兴居【山荘内　　皇太后所御内殿名松鹤斋】爱看昼影偏迟砌便有炎风解避防
　　食履髙年増健旺乐同天下始从予
　　肩舆入西峪即景成什
　　西峪属创得峯峦实案衍而复工曲折溪壑万千转是间搆书堂缥帙芸香展其他姑且置首当命歩辇舆者逸固佳肩者劳犹缱十歩一憩息率就緑隂善以迟到乃速居髙下尽辨目所不暇给谁云足一脔人情喜鲜新斯之未能免
　　秀起堂
　　中峯忽秀起朗榭似悬居爰处宜四季周流观六虚鹿踪来近砌鸟语隔斜防岩下风含爽时堪一检书
　　题振藻楼
　　涧卉岩葩织锦纹个中饶是挹清芬寄言振藻求工者争似天然大块文
　　经畬书屋
　　到处有书屋深山中宜芸香霏四座经训絶多岐稽古常企彼居今每愧斯何当不出户涤虑读农羲
　　静含太古山房
　　秀起真秀起读文如大家岩径更屧歩仄磴盘云斜别体筑山房派拟郊岛夸是时正小年太古静且嘉子西曽未到先得同然耶
　　不遮山楼
　　山楼山复不遮山翠逻青萦逺近间拾级不言经嵗隔凭聊喜片时闲
　　题趣亭
　　夏山宜画复宜诗乔翠低红万状披真与小亭増趣矣寻思知趣者为谁
　　雨
　　午热蒸山雨飞空顷刻来因风寒淰淰拂树白皑皑鹿向乔林避鱼冲叠浪猜在东虹莫指斜照乱云开
　　晓
　　昨晚澍雨过夜凉逹眀旦南北气殊对时宛可按衾枕纵飒爽眠起应戒宴庭雀亦已鸣晓星一二见滃然露气香眀珠缀防蒨问政励忧勤讵以山荘间
　　緑云楼
　　小楼临树杪万叶正缜纷髙处原无暑俯来总是云松风凉飒沓花露气氤氲弃日观书史恧哉尊所闻
　　水月精舎
　　月在天中水在湖不离不即那同殊谢他恒印千而一到此堪知有若无且喜小年风自爽漫言清夜景常孤亦思驻乆应偷暇试证分眀或可乎
　　食蔗居
　　山居犹在瀑源上谷夐岩深飒似秋若谓无端秋令到如何满座翠隂流
　　永恬居
　　翠隂覆曲折有路草纎纎出树即为墅入山了不炎轩窓惟静寄书史供【去声】清拈底识斯居好能令情性恬
　　素尚斋
　　轩楹无藻饰图史有芸香
　　示后惟钦
　　禹起予宁待商野花似兰馥幽籁过松凉行饭辞轻辇攀登百级强
　　观瀑
　　瀑于声为聴瀑于色为观不曰聴曰观其义何所安圣意引未发从得窥一端观音有大士聴色无耳官是观可括聴声中覔色难垂岩活活者满目鸣氷寒
　　题澄观斋
　　山荘到五日今日始来斋本是无多暇难言每畅懐种松髙出屋留草緑侵阶观物思澄理欣惟与静皆
　　翠云岩
　　叶姿枝态锁层峯织翠流青色正浓习习天风拂岩落人间烦暑覔何从
　　宿云檐口号
　　翠云岩畔宿云檐云假云真两不嫌我却何曽来一宿空寻名象屡吟拈
　　阵雨
　　南峯落雨北峯晴上谷涨溪下谷鸣不是武夷凡防曲虹桥何事倚空横
　　意入
　　意入山邉复水邉最无尘处总真诠风来万树吹凉籁雨过千峯生霁烟鹿养茸羣选嘉防鹤将子各下苍川分眀不是松乔侣到此还应自谓仙
　　黄鹂
　　候较清和一月迟山中今日啭黄鹂此声太古自如此宁待戴颙来聴之
　　泛舟见荷花始开
　　御园早见满湖花今日山荘始放葩因悟常年荣乆驻率由过莭谢饶赊求信尺蠖何妨屈避雨双鸳喜入霞寄语卉中君子者一时晚遇底须嗟
　　题宋人清江渔隠
　　太虚为室月为烛罾伴罛师日与同钓叟酒酣能击鼔拏舟者定号渔童
　　登四靣云山亭子作歌
　　山荘中山最髙处千峯万岭莫与齐金山黒山山城外虽髙于此望觉低避暑本自无暑到夏不厌凉语可稽乗闲防马试登陟浓青深翠盘云蹊每值嘉防輙止憩为恐仆从劳攀跻到来一笠冠絶顶天风拂拂吹天防有时晴光摇草树有时晦影沈岩豀吾知之矣起予思便与作歌亭柱题
　　敞晴斋
　　倚岩得迥榭对户有苍松涧水白犹细峯林翠越浓雨图爽人意晴喜利田农亟雨亟晴好较量实幸逢
　　绘韵楼
　　两架山楼接敞晴开窓万景毕来呈画中诗与诗中画欲倩东坡着定评
　　清绮书屋
　　野花襍树香风静以为佳塞以通人谓诗评入清绮好山祗觉不言工
　　意行
　　谷迥越山清乗凉爱意行有风皆作籁无雨不旋晴枫处迟寻鹿【秋令驻山荘每晚率歩行持鎗寻鹿夏莭非其时故且不为】栁中且聴莺南讹秩长养及莭有权衡
　　习射
