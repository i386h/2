<!-- { "loadSidebar": true } -->
财施三千还有尽，偈宣四句永无穷。
有福有苦轮回本，无着无贪本分宗；
自古有为皆是妄，不思成佛自然功。
    大涅盘经作证十九卷云
假使有人，一月以衣食供养，供敬一切众生，不如有人一念念佛，所得功德。又曰：假使有人真金为人，车马载宝，其数各百，以用布施，不如有人，发心向佛，举足一步。又曰：假复象车百乘，载大秦国，种种珍宝，及其女人，身佩璎珞，数以满百；持用布施，以不如有人，发心向佛，举足一步。又曰：若以四时供养，三千大千世界众生；以不如有人，一往如来前，诚心听法。
    大涅盘经三十卷云
假使有人真宝交结，骏马百匹，香象百头，宝车百乘，铸金为人，其数各百，端正女人，身佩璎珞，上妙宫宅，殿堂屋宇，雕文刻镂，金盘银粟，银盘金粟，数各一百，转尽阎浮提布施；所得功德，不如有人，发意一步，诣如来所。又曰：何为如来之所？科仪云：佛在灵山莫远，求灵山只在汝心头。金刚经作证，若有人，以满无量阿僧祗劫世界七宝，持用布施；若有善男子，善女人，发菩萨心者，持于此经，乃至四句偈等，受持读诵，为人演说，其福胜彼，胜似无量阿僧祗劫，七宝布施，云何为人演说，不取于相，如如不动，火不能烧，水不能渰，箭不能穿，刀不能砍，不生不灭，不垢不净，不增不减，无修无证，这便是如如不动。科仪云：无我无人，众生自成正觉，这便是如来之所。一有为法，如幻泡影，如露亦如电。又曰：佛说非身，是名大身，非身者是无身，无身是真身，真身是大身。偈曰
舍象马，数百头，有为之法。金刚经，作证见，水上浮沤。
金刚经，作证见，如似水泡。跟不上，如来所，永离苦海。
舍金盘，和银粟，有为之法。金刚经，作证见，如电霜露。
本来面，如来所，别无住所。躲轮回，了生死，永无三灾。
有为法，世间福，犹如闪电。有为法，世间福，一剎那间。
有为法，箭射空，终有堕落。有为法，世间福，呼吸之间。
有为法，世间福，多有闪赚；到临危，舍不的，叫哭连天。
金银山，拿不得，难割难舍；舍不得，儿和女，痛泪心酸。
自想我，一家儿，团圆聚会；捻指间，一命尽，撇下家缘。
有为法，世间福，福如水泡。有为法，世间福，日出消霜。
烂木头，去搭桥，多有闪赚。认福禄，造下业，永不翻身。
有智慧，寻思起，心中烦恼；无智慧，造下业，再不翻身。
受福禄，不回头，多有闪赚。呼吸间，生死到，日落西山。
有为法，世间福，虚花景界。受福禄，造下业，永不回还。
臭皮囊，百病疮，通身是苦。操心肺，是火宅，八苦交煎。
臭皮囊，通身病，冷热是苦；臭皮囊，不长远，叹杀人心。
这壳出，那壳入，离别痛哭；撇儿女，断恩情，叹杀人心。
这壳出，那壳入，难割难舍；失人身，不回还，叹杀人心。
有智慧，参大道，归家去了；到家乡，永不散，永得团圆。
在家乡，永团圆，无量寿限；到家乡，同聚会，快乐无边。
本来面，到临危，十方照彻。有缘人，到家乡，永得团圆。
胜境界，遍十方，难描难画。无边境，受快乐，永得团圆。
    科仪云：佛法若无况味，圣贤何肯皈依。
快乐西方，人间难比品第十四
优昙语录云：西方不比人间世，到者方知快乐多。大乘正教，无相家风，这般受用，处处圆通。头头步步西方道，独露堂堂照大千；西方快乐人难到，一步归家。续祖灯。诸佛法身，在人方寸。佛念自家佛，心明劫外心。若能明这个，何用远追寻，自性西方，不从外得，弹指便登极乐国，一声唤醒归家去，不移一步到西天。科仪云：西方胜境无明暗，不比人间夜半深；净土永无三恶道，宝方寂静不轮回。大弥陀经云：光色照耀，奇妙清净，超越十方，一切世界。
    圆觉卷云
圆明殿内一莲台，巍巍端坐古如来；
无相天宫莲花会，永超凡世不回来。
弥陀欺世好忧愁，六道轮回几时休？
不违本源来拔济，见性众生到地头。
返妄归真入本原，背尘合觉透灵玄；
劈破虚空无二法，一超白云去不还。
    圆通卷云
归去来兮归去来，永无八难及三灾。
谁知净土无诸苦，尽力相拖不肯来。
入无生忍免胞胎，优（钵）罗花处处开。
了达个条生死路，万劫轮回永不来。
归去来兮归去来，脱了凡胎入圣胎。
莲花化生亲见面，万劫轮回永不来。
    金刚科仪云
纔出胞胎又入胎，圣人观此恸悲哀；
幻身究竟无香洁，打破画瓶归去来。
掷却阎浮似草鞋，更无一物可开怀；
灵明一点辉千古，超日月光归去来。
归去来兮归去来，一灵休更入胞胎；
生花水上身金色，目击金容归去来。
六欲诸天俱五衰，二禅尚自有风灾；
直饶修到非非相，也则不如归去来。
极乐家乡甚妙哉，无诸忧苦乐常谐；
因谈果海圆音彻，时礼金容归去来。
有病有危终退堕，不生不灭不轮回；
西方净土常安乐，无苦无忧归去来。
末法娑婆入苦灾，互相食噉恶如豺；
刀兵疫病遭饥馑，厌离阎浮归去来。
阿弥陀佛，法门弘开。七宝砌成阶，黄金铺地，殿阁楼台，珊瑚玛瑙，结成宝盖，香风围遶，一去再不来。
报恩品第十五
　水忏云：第六念报佛恩者，如来往昔无量劫中。舍头目髓脑，肢节手足，国城妻子，象马七珍，为我等故，修诸苦行，此恩此德，实难酬报。若以顶戴，两肩担佛，于恒沙劫，亦不能报恩。欲报如来恩者，当于此世，勇猛精进，捍劳忍苦，不惜身命，建立三宝，弘通大乘，广化众生，同入正觉，纔能报恩。览集流通品：假饶顶戴尘沙劫，身为床座遍三千；若不传法度众生，决定无能报恩者。
三昧水忏作证见，苦修不能报佛恩；
舍了头目髓和脑，不能报答无极恩。
舍了手足身和体，不能报答无极恩。
头顶担佛尘沙劫，不能报答无极恩。
苦行修了尘沙劫，不能报答无极恩。
身做床座三千界，不能报答无极恩。
假饶顶戴尘沙劫，不能报答无极恩。
不辞劳苦度众生，纔能报答无极恩。
不惜身命度众生，纔能报答无极恩。
广化众生成正觉，纔能报答无极恩。
本无婴儿见娘品第十六
愚痴之人，说本性是婴儿。说阿弥陀佛，是无生父母。阿弥陀佛，小名号曰父亲是转轮王。阿弥陀佛他是男人，不是女人；他几曾生下你来，阿弥陀佛生本性，本性生谁。爷爷生父亲，父亲生儿，儿生孙子；大道门中，本无这事。功德佛小名江流和尚，父亲陈光蕊，娘是殷山小姐。释迦佛，小名悉达太子，父亲梵王皇帝，迷人自向外边寻。金刚经云：若以色去彼国天见佛，若以声去求佛念佛，是人行邪道，不得见如来。科仪云：无我无人，众生自成正觉。无我是无佛，本性自成正觉。无人你本不是人，本性自成正觉。心经作证，不生不灭，不垢不净，不增不减。不生，本来无有父母所生。不灭，无量劫来永劫不死。不垢，本来无有尘垢染污。不净，本来无有净，不被净功所縳。不增，本来无有功夫，修如尘沙劫，不增一毫。不减本来，无有欠少。偈曰
荡荡巍巍烁太虚，本来无欠亦无余。
无量劫来长生境，不生不灭自如如。
自家一个弥陀佛，常劫何曾着眼观。
今日又随声色转，驴年透出死生关。
步步头头皆是道，大道不离方寸中。
迷人妄出三界外，久后堕落铁围城。
佛在灵山莫远求，灵山只在汝心头。
人人有个灵山塔，迷人自向外边求。
释迦佛，想当切，本无佛像；释迦佛，无佛像，倚谁修行。
释迦佛，无佛像，无有倚靠；释迦佛，无倚靠，独自为尊。
功德佛，想当初，无有佛像；功德佛，无佛像，倚谁修行。
功德佛，无佛像，无有倚靠；功德佛，无倚靠，独自为尊。
弥陀佛，想当初，本无佛像；弥陀佛，无佛像，倚谁修行。
弥陀佛，无佛像，无有倚靠；隬陀佛，无倚靠，独自为尊。
燃灯佛，想当初，无有佛像；燃灯佛，无佛像，倚谁修行。
燃灯佛，无佛像，无有倚靠；燃灯佛，无倚靠，独自为尊。
观世音，想当初，无有佛像；那菩萨，无佛像，倚谁修行。
观世音，无佛像，无有倚靠；女菩萨，无倚靠，独自为尊。
文殊佛，想当初，无有佛像；女菩萨，无佛像，倚谁修行。
文殊佛，无佛像，无有倚靠；那菩萨，无倚靠，独自为尊。
普贤佛，想当初，无有佛像；女菩萨，无佛像，倚谁修行。
普贤佛，无佛像，无有倚靠；那菩萨，无倚靠，独自为尊。
孔圣人，想当初，无有师傅；无师傅，无字脚，本无书文。
孔圣人，无师傅，本无文字；一切字，心变化，本来无名。
落草的，小孩儿，本无名号；叫尊长，心变化，起个虚名。
孩儿名，长成人，不敢呼唤；叫尊长，心变化，再起虚名。
说老君，想当初，无有圣像；老君佛，无圣像，倚谁修行。
说老君，无佛像，无有倚靠；老君佛，无倚靠，独自为尊。
本来面，无量劫，本无假像；无假像，无倚靠，独自为尊。
先有真，后有假，不归假像；本来面，是真像，独自为尊。
本来面，是真像，纵横自在；无量劫，无假像，独自为尊。
先有真，后有假，本无假像；临命终，无假像，独自为尊。
本来面，无倚靠，纵横自在；又无来，又无去，独自为尊。
本来面，是真像，无有倚靠；到临危，无来去，普放光明。
西方净土人人有，不用修持已现前。
诸上善人如见性，释迦弥勒便同肩。
诸上善人如见性，功德燃灯便同肩。
除了虚名进一步，超佛越祖本无名。
无佛无人进一步，十方世界现全身。
娑婆世界为教主，西天东土独为尊。
无佛无名是无为，无为福胜是自己。
有朝脱下胎州袄，十方世界放光辉。

本无一物性在前品第十七
