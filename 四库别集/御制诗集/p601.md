<!-- { "loadSidebar": true } -->
　　天所助顺防庥恩【乙丑　　命睿郡王武英郡王围塔山四台以红衣礮攻克之殱戮甚众明总兵吴三桂王朴奔入杏山是日　　太宗移营至松山欲濬壕围之其夜总兵曺变蛟弃寨遁欲突围而出者数四皆为我兵击败丁夘　　命内大臣钖翰等及四子部落都尔拜各率精兵二百五十伏于髙桥及桑噶尔寨堡以杏山逃兵必由此路出也是日敌兵千人自杏山遁出遇钖翰等伏兵败之多所斩获比还太宗率亲军至髙桥东令贝勒多铎于彼设伏吴三桂王朴败奔至髙桥伏兵四起阻截前路追兵复蹑其后】
　　【悉殱其败逃之兵三桂王朴仅以身免又　　命内大臣公塔瞻等率兵伏髙桥甫出营遇明逃兵千人患斩之比至复尽殱杏山溃兵六百余是役也杀敌五万三千七百余获马七千四百余驼六十余甲冑九千三百有竒明兵自杏山南至塔山赴海死者甚众海中浮尸漂荡多如雁骛我军误伤者止八人余无挫衂者此实我　　太宗神谋勇畧制胜出竒指頋间破明兵十三万如摧枯拉朽遂遣人至盛京宣布防音】是战可继萨尔浒益扬我武恢
　　洪源
　　祖宗艰辛所剏业敢不慎守安黎元
　　右
　　太宗破明兵十三万于松山
　　松山破明兵锦州心已寒　　【太宗既于松山大破明兵锦州将吏军民无不股栗】叛去祖大夀【先是天聪五年八月　　太宗统兵围大凌河掘壕筑垒为乆困计九月明兵四万自锦州来援　　太宗与诸贝勒率骑兵进击敌却走防大风敌乗风縦火势甚炽将逼我阵天怱雨反风遂大破之生擒监军道张春等十月城中粮絶明总兵祖大夀因举城降夜至　　御营输欵十一月朔　　纵大夀还锦州大夀归复萌叛志与我兵相拒】屈支力实殚自知不能守欲降遣人言【叶】二王正词斥弗降岂难大夀乃率众叩首诣军前【叶　大军自崇徳六年三月更畨围困锦州至七年三月已一载明援兵尽絶城内粮尽饥民相食祖大夀战守计穷又闻松山已失乃遣人至郑亲王济尔哈朗睿郡王多尔衮军前乞降二王据以入　　告越数日大夀复遣三人至二王营中云可许与盟誓及印文否如有即归顺矣二王怒云尔欲降则降不降则已我围困此城旦夕可取有何頋虑而与尔盟誓乎遂羁其来使二遣一人归谕之大夀惧乃率众官诣军前叩首降】松山获承畴及锦州众官俱解至盛京薙髪赐衣冠【初我兵克松山城擒明总督洪承畴巡抚邱民仰兵道张斗总兵王廷臣曺变蛟祖大乐逰击祖大名祖大成总兵白广思之于白良弼等至是克锦州其总兵副将及守备等官降者复二十余员洪承畴祖大乐先已解送盛京及得祖大夀等亦令送往并令薙髪易本朝衣冠籍其俘降人众八千余】乗机图宁逺开基一统寛明乃求讲和
　　降勑严且端【诸王既得锦州乃议取宁逺之策　　太宗闻之　　谕诸王曰宁逺之人若欲归顺必索城中大员为质命我兵严守城门然后可入复因武英郡王阿济格驻寜逺大路益兵以助其军惟时明国遣总兵二员锦衣卫官一员职方司官一员至诸王军前欲求讲和而所赍之书乃云谕兵部尚书陈新甲诸王以闻　　太宗察其言不实　　降勅答之陈述　　天道及本朝威徳斥其求和不实之故】总由天眷隆遂致王业安
　　右
　　太宗克明锦州
　　天造地设
　　鼎湖
　　桥山二陵相望盛京北隣【叶　　太祖福陵山曰天拄在盛京城东北二十里太宗昭陵山曰隆业在盛京城西北十里】
　　隆恩昌后亿万斯年孙曽思
　　祖奕世永绵汉代上陵礼弗可删癸亥甲戌两举精禋【叶】深维
　　缔构不觉泪澘【予践阼以来敬念　　祖宗创业艰难时殷景仰爰于乾隆癸亥甲戌再诣盛京展谒　　桥陵缅　　鸿构而奉　　燕诒追慕情深拜随泣下】曰三功臣墓列其间亦予奠椒忆同艰难【武勲王杨古里直义公费英东设公额亦都皆以　　开国佐运勲臣得陪塟于　　二陵之间松楸相望想见当日君臣相得之概予于谒　　陵礼毕亦亲临酹酒兼纪以诗】无异唐宗陪以长孙【叶】始终心膂小矣保全明室冯傅漠家彭韩【明祖论功之初列公爵者十人侯爵二十九而能延世令终者不过数人其因猜疑诛削者指不胜屈若宋国公冯胜頴国公傅友徳皆无罪而罹盘水之赐比之汉髙葅醢韩彭殆有甚焉以视我　国家之善待功臣并无借轻语保全者奚啻霄壤哉】彼何为哉视此奚攀
　　右
　　两陵陪功臣











　　御制诗四集巻四十七
　　钦定四库全书
　　御制诗四集巻四十八
　　全韵诗下平声十五首【戊戌四】
　　顺治甲申
　　世祖元年
　　命摄政王统师伐明【叶　顺治元年四月　　命摄政睿亲王多尔衮代统大军往定中原授奉命大将军印　　锡以御用纛盖一切便宜从事遂自盛京唘行向寜逺而进】适于其时流贼入燕明帝殉国社稷已迁厥呉三桂致书军门【叶】乞师进讨大军遂前【睿亲王统兵行六日明平西伯呉三桂遣副将等出山海闗致书于王以流防攻破京城九庙灰烬明帝已殉社稷贼首僭称尊号掳掠逞残神人共愤乞师除暴翦恶三桂愿率所部前驱睿亲王得书即指山海闗进发报三桂书越日三桂复致书于王请速整虎旅入闗急击逆贼京东西可传檄而定也王得书即星夜前进遇贼将唐通于一片石邀击之斩百余人贼遁去我兵直薄山海闗三桂率属迎谒遂入闗】贼廿万众据山海闗并山横海势颇盛焉王传军令勿得争先鳞次布列固我中坚三桂汉兵白布识肩以为分别否恐同殱【叶　时贼首李自成率马步二十余万众自北山横亘至海列阵以待睿亲王集众传令曰尔等毋越伍躁进此兵不可轻击破此则大业成矣因令我兵向海对贼阵尾鳞次布列呉三桂兵分列右翼之未并谕三桂曰尔兵各以白布系肩为号不然同系汉人以何为辨恐致误杀】大风忽作堀堁蔽天我军呼噪风止战酣【叶】大败贼众灭迹扫尘【叶　是日大风迅作尘沙蔽天咫尺莫辨及进兵令军士呼噪者再风遂止各对阵奋击大败贼众追杀至四十里贼首尾不相頋向燕京遁走因晋呉三桂爵为平西王以马步兵一万之随摄政王直趋燕京追杀流贼即以防书驰奏　盛京】遂至都城贼早西窜【叶　睿亲王与诸将誓约并谕众曰此次出师所以除暴救民灭流冦以安天下也今入闗西征勿杀无辜勿掠财物勿焚庐舍不如约者罪之仍示官民以取残不杀共享太平之意百姓闻之莫不大悦凡逃窜山谷者皆还乡里薙髪归附所过州县官民并开城迎降我军至燕京自成已焚宫殿西遁因令诸将随三桂追贼寻勦之于陜西贼复遁入湖　广窜死山谷】辞辇安众守经达权文程賛襄嘉猷允贤【五月睿亲王至燕京故明文武官出迎五里外王进朝阳门老防焚香跪迎众以明卤簿御辇陈皇城外启王乘辇王固辞众再三请王曰今来定天下不可不从众意乃以王仪仗前列乘辇入武英殿故明众官皆拜贺王下令诸将乘城止宿不许擅入民居万户安堵乃与大学士范文程等议政于是传檄安抚畿辅郡县令明众官任事如故】九月
　　驾至定鼎北京【叶　睿亲王等定议都燕即具疏防迎世祖于八月　　启跸九月驾至燕京定鼎　　躬祝　　郊坛告祭　　庙社　　御皇极门受朝】为明雪恨抚有宇寰汉髙明祖秦元之民【叶】李唐赵宋更不足云【叶　唐宋之得天下皆有惭徳即汉髙明祖虽如逐鹿中原得之以髙才防足然刘乃秦之亭长朱亦元之编氓究为干犯名分若我　朝与明本属各国且　　祖宗以七大恨兴师于义甚正而屡至燕京未即攻取盖知其国政日非待时而动也及流防入逼明之社屋已墟三桂迎请王师为之驱勦贼众雪耻复仇因而　　定鼎安民出诸水火统一海宇亿兆欢迎从古得统之光明正大孰有比于　本朝者哉】奉
　　天宏运启后承
　　前于亿万载
　　皇图永绵
　　右
　　世祖定鼎燕京
　　长江堑不守南朝唐桂斯同昰昺聊【明福王朱由崧为其诸臣拥立称号江宁使稍能奋志有为未尝不可同宋髙宗之偏安南渡乃以昏闇不克自振惟晏乐是耽任用马士英阮大钺奸党擅权是非颠倒而髙杰辈又复交讧于外势益阽危虽史可法力矢孤忠诚如一木之难支倾厦惟时豫亲王多铎等统兵南下于顺治二年五月连克淮扬渡江乘胜直抵江宁福王先期遁去明之公候阁部文武臣僚二百余众马歩兵二十三万八千有竒悉皆降顺因以平定江南防　　闻六月豫亲王乃分遣贝勒尼堪等追福王至芜湖明靖国公黄得功战殁其总兵田雄马得功缚福王以献明祚遂亡若明之唐王朱聿键桂王朱由榔虽僭窃尊称而窜走靡宁旋就擒灭亦如宋未昰昺二帝之流离瘴海并不足称余闰矣】世运有归
　　天鉴朗海潮弗至地灵昭【豫亲王既平江南遣贝勒愽洛等统兵趋浙江持檄招抚闰六月大军至杭州敌兵分两路拒战击败之乗夜渡钱塘江逃窜我军追至江岸驻营敌兵见之以为江潮朝夕有信江岸之营必皆淹没而江潮连日不至□郡惊为神助明潞王朱常淓遂率众开门纳欵浙江悉平】抒忠允借宗臣翰【谓金宗翰辈以喻豫亲王等】馈饷还资主吏萧【谓经略洪承畴虽为明贰臣而我朝平江南等处实资其运筹转饷之力云】流防亡魂平次第【闯贼李自成既遁英亲王阿济格率兵追勦自成走死肃亲王豪格勦击流贼张献忠屡经败窜寻射殪之余贼并陆绩扫荡其福建江西湖广四川两广贵州云南各省亦以次平定九防咸归一统矣】
　　光华日月庆兵销
　　右
　　世祖平定天下
　　帝后追葬有礼【顺治元年五月王师平定燕京以礼葬明崇祯帝后及妃袁氏两公主并熹宗后张氏神宗妃刘氏仍造陵墓如制】公卿
