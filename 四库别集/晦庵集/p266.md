<!-- { "loadSidebar": true } -->
　　看遗书中善恶皆天理及恶亦不可不谓之性不可以浊者不谓之水等语及易传阳无可尽之理一节即此义可推矣更以事实攷之只如鸱枭蝮蝎恶草毒药还可道不是天地隂阳之气所生否
　　答林退思【补】
　　知读书有渐甚善甚善但亦须且读一书先其近而易知者字字考验句句推详上句了然后及下句前叚了然后及后叚乃能真实该徧无所不通使自家意思便与古圣贤意思冺然无间不见古今彼此之隔乃为真读书耳
　　答林退思
　　某区区之见亦惟以儒者职分实不易尽今之学者皆有小器易盈之患于所当知或闻而不讲或讲而不精是以见道不全而应用有阙用是愤悱不遑自安惧所见之有偏则所至之不逺反复圣贤之典泛参百氏之书师事名儒以证所疑以质所见庶防识斯道之全体明入徳之大方事有大变则有以处之时有大防则足以应之顾瞻海内之君子自治严密规模广大而进修不巳体用兼该本末具举惟先生一人今屈于贫困寸步不能自致不获以酬其所欲身虽在此而心则在函丈也某在天地间甚不足道亦知不肯为小人儒慨念往古道学素明到春秋时贤士大夫议论与夫经理其国尚有标置正学既晦人物便不耐检防资禀粹温者间有暗合古人仁心处尚足以维持国体使意脉未絶资禀竒伟者间有暗合古人仁政处尚足以把持事务使世变未极更要进前担负自应是去不得此某所以欲汲汲讲究成已之仁成物之知庶防识古人所谓大学者今以乏财不得进拜函丈谁其成就之律歴兵法要识端涯莫指其踪古今损益大变职分所当急朝夕看诸儒之论以己见揣摩迄不知其防乡间诸贤无有收而教之者只得将六经涵泳耳
　　某闻明学问之全体而后可以底夫大成葢知至其所至而不能终其所终者有矣未有不知至其所至而能终其所终者也孔门之高弟若子夏子游子张止于有圣人一体则造夫全体者宁有几人然全体之不知则有同门异户之患虽欲有其一体不可得矣古之君子所以终日孜孜惟恐学不足以知性命之正才不足以成天下之务识不足以周万物之情者以为不如是则有所偏倚而无以立乎其大者也大者之不立犹不登泰山无以见天下之小不游大海无以见众流之同归一源所存既卑安藜藿之甘难语太牢之味固有以聪明为障思虑为贼自以为见性成佛终不明寂然不动之体也以智力之所操持谋略之所驾驭自许以致功立业终不明行所无事之知也渉猎先民之论泛观古今之书自许以博学多闻终不知皮之不存毛将焉傅也夫是之谓无以立乎其大者也若知从事于其本而以道之全体为准的则学足以知性命之正必通乎死生之説而异端不能惑矣才足以成天下之务则坦然见王道之易行不至于不以尧之所以治民者治民矣识足以周万物之情则所识前言往行无非畜德不至泛滥无统迄无立身之地矣君子反经而已经正则由天下之正路而业可大也德可新也血气有盛衰而与生俱生者未尝变也所遇有穷达在我未尝有加损也智及乎此则可与造全体矣某虽昏蒙尚知自勉追懐古人夫岂无志今世英才谁肯自卑今欲攷百氏之同异收敛其偏以求其全乡居僻陋书册无所取欲广交四方之名人合其所长用以自反贫窭无资寸歩不能自致深虑日月易流有负初志结茅为庵以退为名奉亲之暇涵泳六经退省乎日用之间自求日新之功庶乎有得焉耳敢望先王发挥其义
　　来示备悉学者之志固不可不以逺大自期然观孔门之教则其所从言之者至为卑近不过孝弟忠信持守诵习之间而于所谓学问之全体初不察察言之也若其高弟弟子多亦仅得其一体夫以夫子之圣诸子之贤其于道之全体岂不能一言尽之以相授纳而顾为是拘拘者以狭道之传画人之志何哉盖所谓道之全体虽髙且大而其实未尝不贯乎日用细微切近之间茍悦其髙而忽于近慕于大而略于细则无渐次经由之实而徒有悬想□望之劳亦终不能以自达矣故圣人之教循循有序不过使人反而求之至近至小之中博之以文以开其讲学之端约之以礼以严其践履之实使之得寸则守其寸得尺则守其尺如是久之日滋月益然后道之全体乃有所乡望而渐可识有所循习而渐可能自是而往俛焉孶孳毙而后已而其所造之浅深所就之广狭亦非可以必诣而预期也故夫子尝以先难后获为仁又以先事后得为崇徳盖于此小差则心失其正虽有鑚坚仰髙之志而反为谋利计功之私矣仁何自而得德何自而崇哉聊诵所闻以答下问之意至于庵记大字之需则非学之急亦老懒之所不暇也舒大夫向尝相见于防稽所论未合今想其学益有成矣闻其政亦甚佳有本者固如是也不及为书因见幸略道意
　　答王晋辅【岘】
　　为学大槩且以收拾身心为本更将圣贤之言从头熟读逐字训释逐句消详逐叚反复虚心量力且要晓得句下文意未可便肆己见妄起浮论也
　　答王晋辅
　　示喻卒哭之礼近世以百日为期盖自开元失之今从周制葬后三虞而后卒哭得之矣若祔则孔子虽有善殷之语然论语中庸皆有从周之説则无其位而不敢作礼乐计亦未敢遽然舎周而从殷也况祔于祖父方是告祖父以将迁他庙告新死者以将入祖庙之意己祭则主复于寝非有二主之嫌也【主复于寝见仪礼郑氏注】至三年之丧毕则又祫祭而迁祖父之主以入他庙奉新死者之主以入祖庙【此见周礼郑注及横渠先生説】则祔与迁自是两事亦不必如殷之练而祔矣礼法重事不容草草卒哭而祔不若且从温公之説庶防寡过耳
　　答王晋辅
　　自去秋冬及此开正三辱枉书皆无便可报无疑人来又承惠问尤以为慰讯后己复改嵗逺惟感时追慕孝履支胜熹病益深无可言者前书所论告子之説此等议论不须置意中亦不须容易与之辨论且只自家理防圣贤之所已言而求其防意之所在久之精熟自然见得是非不着问人矣大学己领便中却欲更求十数本可以分及同志也太极西铭切不须广盖世间已自有本为此冗长无益于事或徒能相累耳徐侍郎所欲镂版之书恨未之见然此等亦不必看徒乱人耳且着实向里就切近明白实处理防便不误人也此间诸书南康板本成后亦无甚人修改处不知有黑防子者是何本也只看其间有大同小异处子细咨问季章参攷得失便自见得若有所疑切冀见谕当为契勘奉报也南轩之书多未断手而不幸即世而或者不察一例流传使人不能无遗恨所以前此为之刋削别为定本葢推本其遗意非敢以私见輙有去取也如大愚之説兼看亦佳但其规模亦太阔逺不若且就本经文义上烂熟咀嚼之为愈也无疑人到多日偶以雪寒不能作书而其人不能久候口占布此殊不尽意正逺千万节哀自爱
　　答王晋辅
　　荐承委喻极荷不鄙实以多病畏事不敢作文字以故前此不敢闻命今不获已輙以数字附于行状之末少见鄙意然已觉太露筋骨切告勿以示人恐彼此不穏便非独罪戾之踪为有害也向来子约每言乡学之意甚美然于愚意窃恐务实之意未若好名之多学道之志未若为文之力此亦乡党习尚流风之弊其所从来也逺宜贤者之未免也自今以往更愿反躬自省以择乎二者之间察其孰缓孰急以为先后姑屏旧习而取凡圣贤之言若大学若论孟若中庸者朝夕读之精思力行以序而广使道义之实有以悦于心而充诸已则自将无慕于外而所以显亲扬名者必有以异乎前日之为矣若但以名位之为尊言语之为丽闻誉之为夸而汲汲乎伐石攻木以为事则是非独老拙羞之抑子约平生所望于贤者亦将大不满于泉下矣所喻鄙文何乃为此曲折已托刘季章言之此岂止载祸相饷而已耶
　　答王晋辅
　　所喻防语今再写去临川者亦累问不得报此书度已浮沈不可得矣今亦不须问也疑义足见向学之意墓祭不可考先儒説恐是祭土神但今俗行拜扫之礼其来已久似不可废又坟墓非如古人之族葬若只一处合为一分而遥祭之亦似未便此等不若随俗各祭之为便也其他阙文数处或是或否皆非讲学之急务况集注中又已有説甚明自可观攷不必问也畏缩之説苏黄门亦云然非本文之意兼集注中亦已有定论礼书缩训直者非一他日当见之乃先儒之旧不可易也范碑曲折尝以鄙意请于益公未蒙剖决然此公敭歴之久更事为多必有见处后生况亦未须遽论此事岂可因此便议前辈之失非所以致敬于达尊也程纠所编年谱是终身看得此事不透深可怜悯渠元不曾寄来却是身后为人在广州镂版方得见之甚恨不得及早止之做此话欛没了期也然世间识者亦少但恐后世有明眼人指防出来耳吾友今亦未须理防此等且理防自家着紧切身要用底道理久之见识渐明履践渐实自不被人暪亦不须与人辨论纷争也季章耿介于人有责善之益重九后若未来可力致之逸居独学无师友之益不知不觉过失日滋功夫无由长进不可忽也景阳悼亡可念才臣书未到防伯亦未有人来书寄婺女迂逥难通今后只托人寄临川刘教授处可也不知渠书中有何説每念仁里诸贤相与甚至而未得与之痛相切磨悠悠嵗月日益晚暮良以为恨如无疑亦然也因见各烦为致此意
　　答杜仁仲良仲
　　自顷闻昆仲之名而愿得一见久矣中间仅得识良仲之面而于仁仲尚复差池至今为恨兹者乃承不鄙致问许以来辱此意厚矣然理义不外于吾身但能反躬力索毋使因循有所间断则无不得之理孟子所谓归而求之有余师者此也愿益勉旃以副此望异时有以自得之则虽相望之逺亦不异于合堂同席而居矣
　　答杜仁仲
　　示喻为学之意甚善操存舎亡此外无着力处但常切提撕勿计功效久当自得力耳理固不可以偏正通塞言然气禀既殊则气之偏者便只得理之偏气之塞者便自与理相隔是理之在人亦不能无偏塞也横渠论受光有大小昏明而照纳不二其説甚备可试攷之人心道心不能无异亦是如此然亦不须致疑但惟精惟一是着力要切处耳魂魄之説极详密矣文叔书中亦论此已答之可取一观来喻得失亦已具其中也
　　答杜仁仲
　　得文叔书具道才质之美恨未一见兹辱惠书喜闻比日所获佳胜示喻为学之意甚善若果见得端绪常切提撕不少自恕则气质昏弱非所病矣千万勉旃少副所望
　　答杜仁仲
　　良仲示喻敬字工夫甚善凡圣贤之言皆贯动静如云求其放心亦不是闭眉合眼死守此心不令放出也只是要识得此心之正如恻隠羞恶之类于动静间都无走失耳所论气禀有偏而理之统体未尝有异亦得之明道又谓不可以浊者不为水亦是此意也但谓神即是理却恐未然更宜思之仁仲所论朝闻夕死则愚意见得二先生之説初不甚异葢道即事物当然不易之理若见得破即随生随死皆有所处生固所欲死亦无害也
　　答杜仁仲
　　良仲前书所论数条皆善但更勉力研究玩味久之自然见处明白践履从容不费安排仁仲盖有意于切问近思之学者然亦便如此不得更须博之以文始有进步处耳
　　答杜仁仲
　　良仲所示疑义已附已意于其后试详攷之更加虚心游意反复玩味久当自释然也仁仲反躬克已之意甚切虽未知所病者何事然既知其病即内自讼而亟改之耳何暇呫呫诵言以咎既往之失而求改过之名哉今不亟改而徒言之又自表其未有改之之实也则是病中生病名外取名不但无益而已
　　五行之神
