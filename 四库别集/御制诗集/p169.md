<!-- { "loadSidebar": true } -->
　　穹碑阅三世祈年此志每防来
　　徳夀寺
　　芳甸春明碧草萋乘闲净业觅招提到来俯仰足新趣着处徘徊有旧题
　　春晓
　　澹荡离宫曙禽声出树迟露滋花气馥旭影栁梢蕤理趣清平旦春光及畅时未遑观景物九防入筹思
　　即事
　　次第封章毕指挥青郊草浅试春围设如蓦遇姚元景咨事安能待猎归
　　吉骢馺娑破晨凉略欲亲劳亦戒荒输与廿年前意气挥鞭数肋射银麞
　　双栁依然窣緑丝陌旁驻马立移时去年文赋从头读不更临风搆藻思
　　裕性轩咏玊兰
　　一树当庭万玉蕤春风别馆及芳时色香两字无余净绨几慿参性所宜
　　缋写春光得尔神去年题句壁间新【去岁来此亦值花开】较量含韵斋前树清咏饶他两度春【旧作有裕性轩为含韵斋之句含韵斋圆明园赏玉兰处也】
　　晓隂
　　晓隂重春宇伫看久徘徊润青郊纵霏防数防才祝风其莫作恐霁又云开防笔艰佳句惟应道惜哉
　　夜雨
　　入夕闻风息深更报雨零遥想像淅沥细酬听喜浣花蹊希滋麦垅青少时势徐止欹枕意无寜
　　春晓即景
　　问夜无眠尚衣早三驱意足命归舆中人纵是频来往未及躬亲侍
　　起居
　　溶溶晓月漏轻云古树禽声傍曙闻昨夜雨纎风郤骤满庭红惜杏花纷
　　丰台迤逦接凉水宿雨虽防意已佳緑竹绯桃防村舎幽情往往绘秦淮
　　率题
　　至人不梦劳人梦吉梦常稀噩梦频寄语槐安未醒者幻犹如此况其真
　　漪澜堂
　　弓様围楼镜様波中堂俨是影清娥漫言七寳琼居绮不借千枝挂树娑檐际光翻银液藻窗间声按羽衣歌独予水鉴因心切澄照何当惕对多
　　建福宫咏红梨花
　　李花太白海棠红斟酌秾纎着禁丛最是麝风琳月下仙人遥在蕊珠宫
　　斋居
　　斋日视祭差【大祭三日中祭二日】致诚应无二况兹飨
　　先农孰非为民事暮春诹吉亥将临千亩地土膏虽润升时雨乃艰致岂不日宻云未行徒乱意
　　祭
　　先农坛
　　嵗岁躬耕耤勤农
　　皇考贻
　　松坛先肃祷谷寳冀丰绥琯玊调韶濩山龙式礼仪春云频聚散时霈切翘思
　　文征明春山烟树图
　　春山秀冶含姿春树烟融雨滋记得枫桥那畔所逢往往如斯
　　题张宗苍山水
　　佛鉢中青万叶蕖排空翠影落牕虚白云谷口仙家灶黄树村头静者居石穴溶溶出钟乳峰坳艥艥矗箖箊伊人肥遯真无闷不是穷愁自著书










　　御制诗二集巻四十七
　　钦定四库全书
　　御制诗二集巻四十八
　　古今体一百二十首【甲戌四】
　　孟夏时享
　　太庙述事
　　太室修时享躬亲
　　祀事将本仁思謦欬观徳想衣裳乐律含清征南讹届正阳若凭钦
　　降嘏继序励其皇
　　常雩斋居
　　旬余逢八斋【自三月二十三日因祭　先农斋戒至是十二日凡八斋】端居得静便静便心应适而转愁绪繁绪繁云縁何望泽意殷然往来郭门外非不麦芊芊及时施甘膏乃可期饼饘絮云亦屡作率被狂风牵斋无不用敬
　　明禋况祈年望柱占础润遑问春阑
　　题王诜渔村小雪图用苏轼烟江叠嶂诗韵
　　烟江叠嶂及瀛山存亡灭没随云烟【二图皆王晋卿所作见董其昌画谱】渔村小雪最后出曹碑晚见突汉然【见宋荦识语】着粉古法为积雪破墨竒搆飞流泉閜砢林树栖危嶂案衍沙石开平川川横树稀芦苇接蜗庐蠏舎洲屿前举罾下网作活计病腓那避严寒天摩诘雪溪千古独津逮难辨谁媸妍已觉冷风拂玉浦又如湿气生银田瘦金真迹识贉首屈指阅世五百年不矜细行终累徳絶艺胡乃神而娟惜哉髯翁未见此有如佳境对以眠江上愁心屡赓和金声掷地飘乎仙否则不説是真説使我欲问嗟无縁展图叫絶和艰韵谁谓长公缺此篇
　　常雩防祭
　　南郊礼成敬述
　　祗祓晨兴早倌人夙展軨斋钟鸣傍曙郷烛灿于星龙见修禋祀璧陈希
　　佑聴东郊正需泽颙仰霈时灵
　　率题
　　谓风有知乎胡云兴而即敺谓风无知乎胡云兴而必敺无知而敺伊谁之愚有知而敺伊谁之辜愚不彼推辜不我諆念彼麦田蒿目以嘻
　　自警
　　悦而不绎非真悦从而不改岂实从刍荛下询迩言察用中执两慎登庸
　　即事遣闷
　　夜晴图睡待生云晓问仍晴风转闻踧踖何方致时雨徊徨惟是慙【去声】为君
　　仲春望泽已无聊春去夏来泽尚遥彼际谓犹少待者汝云何以待今朝
　　闰嵗虽云节令迟便迟已即暮春时农谚麦收三月雨明当立夏更何辞
　　遣闷应知闷遣难幕调无术自奚寛臣邻识我忧勤意修省无烦诫在官
　　蜥蜴商羊卜已劳麦期滋迫望滋忉絮云傍曙西山吐目注心期大霈膏
　　闻江南米价平诗以志事
　　淮扬秋灾重泽鸿时厪虑亟力事烧草乃得涸沮洳兴化及盐城颇有春耕处加赈不啻再犹恐或遗误迩来大转旋徧野青秧布恃此民心安乡里不轻去又闻市头米其价乃如故此事岂无繇凡百谋贵预去嵗灾方形倡言采买数闻之亟止之民趋利如骛踊贵有必致况复吏役蠧大率官收五民将倍十措不如聴其便济之截漕屡伊余筹之深可以浅言谕今有人于此爱其幼子孺其子日食三无喜亦无恶与二蔵其一曰防汝饥哺其子必不欲反以调饥诉耕余有成言古孰与今庶寄语牧民人礼经未易注
　　诣
　　黑龙潭祈雨六韵
　　经春已虚掷入夏更何堪罪己申诚愫求
　　神礼寳潭载催骢得得视昔麦含含歩祷丹梯迥心希灵雨覃逺慙六事责迫望一犂甘嵗嵗干
　　明佑奚辞渎再三
　　即事
　　山左河南信并传均霑膏雨润公田慰余不减望霖苦因识人情为目前
　　喜雨【四月十八日】
　　入夕浓云合翘瞻立玊墀谌疑势未定欣畏状难为欹枕聴踈密髙田度早迟无眠五更彻有喜万民知无忧安得喜喜未抵忧焦借曰愁堪放应知志便骄祈年继终始惕息励明宵况是三时逺惟钦六幕调
　　王防花溪渔隠即用其韵
　　桃花开矣夹溪头便有缤纷乱锦流讵是思莼辞帝里要因避世见渔舟传神生面别彭泽托志孤踪概许由我亦御儿揽烟水【防诗有御儿西畔霅溪头之句】梯波惟见起飞鸥
　　咏玊韘
　　嘉哉延喜质刻以辟邪形力引乌号角飞催赤羽翎心平斯体正武纬亦文经金砺旃磨镜相资视此铭
　　首夏讨源书屋
　　好雨初霑苏麦芒问
　　安取便到书堂畴咨卿贰皆称喜我意前兹忧未忘林扉如沐绿云深书屋根源试讨寻修已治【平声】人均未逮薫风披拂缅
　　虞琴
　　雨余风势又徐加土润虞伤嫩发芽展转自怜还自笑年来期望太求奢
　　诣
　　黑龙潭谢雨
　　防骑度兰衢新晴露气濡二牟起槁徧五日改观殊诚格夫何有
　　神庥信不无亟祈亟称谢滋愧未遑娱
　　首夏逰大觉寺
　　灵潭致谢有余闲乗兴因之揽碧山﨑径遵西青罨目招提遥见辟云闗
　　山蹊廿里净无尘髙壤卑塍绿意匀跸骑谁何莫须亟新晴喜看趁耕人
　　绿林如滴翠峰鲜白足饶他安六禅浄室诗成便归去小俄延处动经年
　　过城子山
　　绀宇临无地青城自有山洞天知第几羣岳谒其间真木琳云合丹梯玉阙环容城今世鲜未足敂元闗
　　即事
　　次第封章达禁廷雨时都报麦回青秋遥漫説丰堪望忧久还怜意未宁水面藻齐鱼跳子松隂莎嫩鹤梳翎晚来云气西山吐重喜淙潺入夜聴
　　王防石壁飞流
　　荷叶皴山荷制裳渔舟着在水云郷次山五首形容里静对方知意趣长
　　戏题牡丹
　　雨足看花冒絮游防姑闻道最风流美人恰似初经顾閙扫新妆早白头
　　昆明湖上
　　雨后明湖偶一过薰馨风物向清和祗縁望泽游偏懒不觉辞春日已多泼剌银漪擢鱼防间关緑防掷莺梭寸心蹔慰还虞放佳处流连理则那
　　水周堂
　　踈轩驾牝壑文席拟虚舟竒揽烟波态清供耳目谋岚光罨牕逺澜彩漾檐浮澄湛清华赏心期托达周
　　石丈亭
　　岳立真堪称丈人莓苔烟雨渍龙鳞元章磬折何妨癖奚事当年白简陈
　　泛舟至玉泉山
　　一水通源溯碧川菜花欲败栁吹棉北方候冷兼逢闰四月秧针未刺田
　　入画偏欣耕织图鸣机声里过飞舻醉鱼逐侣翻银浪野鹭迷羣伫绿蒲
　　山翠迎船自近人庾开府一例清新若非好雨回青垅我亦何心撰胜辰
　　玉泉山首夏
　　维舸欵岩扉珠宫冠翠微叶齐山径瘦絮重水波肥带藻鱼儿跃衔花燕子飞峡音中琴理惟愧五弦挥雨后乗新润农人出种多释兹无乐我劬彼最怜他俯畅波图镜遐睎峰濯螺候长芳未歇阜物协南讹
　　华滋馆
　　兰迳引意入松云概神留生翠润新雨古籁凉永秋翰墨味淳腴简帙懐前修得性在内契悦心匪外求九仙道固髙缥缈隔瀛洲
　　分鉴曲
　　一水分双鉴长隄入渚烟月波如可掬掷向定依然
　　心逺阁
　　修已戒放心要在腔子里治人励仁心贵不遗遐迩况乎太山髙蔽之惟一指心宁不欲逺所务中其理即境摛铭言讵为山阁美
　　寄畅轩
　　华严洞边方丈居下临千仞一牕虚涧叶绿锁不遮目岩葩芳重如袭裾浓隂蔼蔼复酿雨泽壤处处方兴锄问予寄畅如何畅往往后乐先忧余
　　创得斋
　　新斋防手绿溪边水态山容结揽全理趣无穷神境迥江毫供奉待搜研
　　吕祖洞
　　红尘称进士紫府注仙真示异常留迹征灵每济人烟霞九天近芝术四时新奠简星飞昴依稀谒玉宸
　　玉河泛舟归万夀山
　　归舟泛玉河背指玉山螺捜景未良久得诗亦已多篷延斜岸绿帆趁顺流波胜处日方午余闲一再过
　　清可轩
　　竒峯一屋翠如流诗态当前引静搜却讶岩房非姓戴山隂何事每停舟【轩在万夀山北故云】
　　晚隂
　　晚隂引我希霖意好雨霑来未一旬膏泽岂辞多益善因思知足定何人
　　王绂溪山渔隠图
　　松风低度玊参差澹荡芦洲月上时却笑防稽夏仲御忽传小海唱来竒
　　拟苏轼偃松法并志以诗即用题苏画韵
　　偃松写自元祐载春秋八百沧桑改橅松意乃思其人松则传焉人亦在似乎否乎我不知兴来还叠瀛仙诗【旧作乃用张照韵照有瀛海仙班章】底须娄举黄与倪试聴古籁千年吹
　　雨【四月二十八日】
　　晚云势重歩檐巡伫看空罗织万纶已报甘膏过三寸恰欣时节逮盈旬无风防滴夜潜入润叶霏微枝渐津喜获不期慰望外因心惟有倍生寅
　　鉴逺堂
　　宿雨初收泮晓烟虚堂鉴逺凭冰筵占将碧落千秋月借得潇湘九夏天夹岸垂杨啭黄鸟傍隄密苇隠苍鸢长河廿里新波涨耐可中流一放船
　　长河放舟进宫之作
　　三嵗抡魁典具陈朝来清跸返枫宸长河廿里轻舟进蓄眼清和霁色新
　　濈湍流涨影增天光烟态漾空澄凤凰墩畔鸣榔过妙绘分明落剡藤
　　西山螺翠绿波涵聚散云容天蔚蓝汀芷隄杨风澹荡诗情端不让江南
　　稻畦麦垅绿芊芊踏水车声别一川最喜迎眸皆润意洒珠丝又羃兰船
　　乐善园
　　别业临芳岸消闲泊绿舟雨余林翠重风暖鸟音稠斋栁珠光缀阶花麝气浮陈王留故迹题壁合应刘
　　太液雨泛
　　玉蝀桥边候防舟横流适可命黄头新蒲弱栁烟丝罥妙与方壶绘幻浮
