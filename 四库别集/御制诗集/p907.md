<!-- { "loadSidebar": true } -->
　　鸿贶益深敬畏者当何如间尝论之使孙士毅收黎城之后即能鋭师至广南获阮恵乎又如孙士毅遵防早班师虽无许世亨等三将之捐躯将未至我境而黎城复失其能不旋师以救之乎又如孙士毅亦同三武臣之捐躯沙塲则士毅乃督戎重臣伤国体为大不得不兴师问罪是诚佳兵无巳时矣且许世亨委曲防令孙士毅振旅而还使巳亦同归则更有説乃仍捐躯疆场其知方有勇为常人所不能每一道及为之落泪嘉尚至孙士毅非不知朕之奨励功臣赏延后世设亦捐躯则其公爵必世袭罔替人谁不死且本欲冲锋致命迨听许世亨之言以国事为重宁归而受朕之罸而朕岂肯不谅其心加以罸防是二臣者其事不同而心则同兹事机之防总戎振旅以归三将令藩国立祠酬忠且阮恵因有此过而畏罪求降不劳一旅以定海邦是皆
　　昊运旋转黙为呵防岂予一人思虑所能及防自兹以
　　后益深敬勤静待
　　天恩六年归政夫何敢更生别念乎此补咏安南战图
　　之什所由作也
　　嘉观诃之战
　　孙士毅出镇南闗在谅山分兵两路一由枚坡令防将张纯等至嘉观路防齐一由江汉令总兵张朝龙等径趋三异柱右等处嘉观屯聚多人一闻大兵势盛望风惊逸而不从乱之土官率领土民数百人俯伏投顺自此径过嘉观奋力杀或跽而降或抗而殱或擒而戮追至诃地方山谷峻隘适张朝龙截其去路防合夹攻杀不可胜计
　　河邉求救恤诸茕【安南数代以来被陪臣郑氏世擅国柄阮恵借词伐郑旋即占据黎城以至嗣孙黎维祁出走至上年五月内嗣孙之母妻眷属奔至广西水口关外沿河地方号呼求救畺臣以闻予怜其恭顺本朝百数十年即降防从优抚卹并令督臣兴师致讨大义所闗事非得已】无外王师事有征禁旅不须七萃发总戎惟帅两疆兵【初孙士毅奏请素有威望重臣督率旗兵劲旅至彼征予以道路写逺拣发稽时且该督素称贤能深堪倚任提督许丗亨亦才猷夙着因即命统原驻各闗隘广西兵四千名又添调一千名及檄调广东兵五千名共足一万之数令总兵张朝龙尚维升等分领前进而第一战参将张纯等即有嘉观之防杀无数先声固已夺人】持危治乱原出正箪食壶浆多顺迎螳臂那当大车辙嘉观一战赫先声
　　三异柱右之战
　　总兵张朝龙统兵三千名内分一千五百名令防将张纯带领从嘉观前进张朝龙带一千五百名从三异绕至柱右等处夹攻殱戮夺获米粮军械无算生擒兵弁一百余名而副将庆成另带兵三百名伏于附近柱右之颖继地方生擒已降复叛之陈名炳解赴军营正法尤强人意
　　师行二党叩营门巢近一酋逃负恩【初孙士毅抵镇南闗伪将谅山督潘启徳来降其协镇陈名炳因见檄文甚为惧亦即情愿归顺孙士毅加赏给劄令其回纠义勇随兵嗣阮党吴初寄信哄吓潘启徳不为彼诱而名炳旋即逃回黎城被阮恵拘其妻子仍加任用柱右之战即名炳领兵前来抗拒既降复叛情实难宥】正旅偏军穷列寨右抽左旋【去声】蛮村【张朝龙至三异柱右交界地方正在紥营瞥见封面山坡兵众蜂拥前来该镇率领将弁及张纯所帯兵两路夹攻沿途村寨放火焚烧杀甚众】获畨多米胥资饱【是役虽不资安南一草一木至于获彼餈粮正足供军食也】系防长缨那许奔【孙士毅更令庆成预领兵三百余名潜赴要路拦截生获骑马者三人而陈名炳即在其内似此反覆之人不致有逃显戮洵称快事】诚喜国威延世将名勲思克有元孙【庆成之髙祖孙思克国初屡着勲绩有此元孙可谓无沗家声】
　　夀昌江之战
　　总兵尚维升副将庆成等带兵兼程前进五鼔至夀昌江时值重雾弥漫阮兵猝不及防伤死不计其数余众拚命逃窜挤断浮桥我兵斫竹编筏刻即夺江而前无不余勇可贾
　　三江横亘此为唇固守羣撄最要津乗雾定方掩牙帐渡泸卜漏失重垠【阮众满拟大兵由一路前进是以设寨屯劄希截官军粮运不料大兵各路俱进无从掩袭因退保夀昌市球富良三江以为坚拒之计及尚维升与庆成等连夜帯兵一千二百名兼程前进五鼓抵夀昌江岸乗雾殱戮浮桥既断立即斫竹编筏迅刻渡江奋勇进阮众所恃之险已夺其一自此遂成破竹之势拟之唐苏定方乗雾袭颉利牙帐宋赵遹计破泸戎卜漏恃险事颇觉相类】攻坚悉鋭已夺魄砍竹编槎可当【去声】防将领前驱众军奋嘉其同是汉军人【尚维升乃国初所封平南王尚可喜之后裔与庆成同系汉军此畨力均堪嘉予】
　　市球江之战
　　官兵抵市球江阮众蚁聚南岸颇有自髙压下之势以是连日冲夺不能得利孙士毅佯令义民搭盖浮桥令总兵张朝龙夜半于左邉暗渡抄出彼营之后喊声震地大兵亦由浮桥渡江夹攻杀数千生擒五百余人
　　遇险应知袭后攻谕驰未至不期同【先是予念三江之阻驰谕孙士毅当地利相持不能速进之处可于上下游宻探间道潜渡如田丰之乗间袭河南李愬之夜半攻蔡城出其不意当能制胜此防未到之前孙士毅奏市球江之防竟与谕防不期而合可称能事】统军素悉田丰防勇将偏饶李愬雄临下据髙彼颇炽出竒制胜我成功【官兵驻劄市球江北岸地形低下势难仰攻阮众见我兵不得地利自髙压下屡从浮桥及所驾小船冲突前来我兵紧筏缓不济急孙士毅与提督许世亨相商令官兵一面排列多礟隔江攻打并令义民搬运竹木作搭□浮桥欲渡之象一而跴探左邉二十里之外江势缭曲为阮众耳目所不及之处宻令张朝龙帯兵二千名于夜半用竹筏及农家小船裹帯干粮陆续暗渡复令李化龙以兵五百接应于是官兵度已潜渡有恃无恐勇气倍增而张朝龙暗从彼营后呐喊排墦而进阮众不知兵从何来魂胆俱失弃寨奔逃大兵遂即渡江分路进此兵家出竒制胜之道也】黎城将近兵威鼔众志维扬企绩崇
　　富良江之战
　　富良江乃黎城门户阮众见官兵将至将大小船只收至南岸江心施放鎗礟我兵不能迅渡孙士毅察看阮兵势渐溃乱令将弁用农家小船及竹筏于日间杀江心兵众而于次日五鼓许世亨率二百余人直至彼岸彼于昏夜之间不辨兵数窘迫无措继而我兵抢夺数船更畨济渡痛加戮并烧沈江心船艘十余只全军渡江黎氏宗族及百姓人等遂开城出降不攻而克
　　门戸黎城曰富良彼虽固垒众仓皇数舟独入真称壮既勇知方深惜臧【官兵至富良江许世亨覔小农船及竹筏率兵二百余人径渡彼岸继又抢夺船只更畨配载官军其勇壮之概真为超众及阮恵复来孙士毅尚复领兵身先冲敌幸而许世亨力为劝阻并令武弁控骑遄行于是孙士毅振旅入闗不致有损国威而许世亨仍即致命疆场似此勇且知方之贤臣能不倍加惋惜】复国一王仍弃守立祠三将永流芳【提督许世亨总兵张朝龙尚维升等临阵捐躯国家因已从优议恤赏延于世并令阮恵于安南立祠以祭而阮恵奏请官爵封谥即于彼处建立祠堂垂芳奕代此更足以酬奨忠魂矣至阮恵再四吁求伏罪归降实出真诚拨度事机悉属合理正当从其所请赦过加恩事以顺成不越佳兵之戒矣】酬忠抚顺遵王道无事佳兵兆吉祥
　　阮恵遣侄阮光显入觐赐宴之图
　　黎维祁复国后不能自立一闻阮恵复来又即逃奔内地
　　天厌其徳诚非虚语予惟奉
　　天曷敢违越不值复兴兵卫彼复国也嗣据福康安奏阮恵再四吁恳悔罪归顺出于至诚予亦不欲为已甚因即允其所请撤兵阮恵先遣其亲侄阮光显入觐输悃并称明嵗当亲诣阙廷祝厘因以乞封昨接表文嘉其情词真挚急欲得天朝封号为荣遂即勑封为安南国王兹阮光显来至山庄正届万夀节令其一体与宴用示恩荣
　　谁能不战屈人兵战后畏威懐乃诚黎氏可怜受天厌阮家应与锡朝祯今秋已自亲侄遣明嵗还称躬已行似此输诚外邦鲜嘉哉那忍靳恩荣
　　直颖总督刘峩奏报秋禾收成八分诗以志慰
　　今年多稼本期丰秋雨失晅粒未充【春夏间直雨泽优霑禾黍均资畅茂原可期普获丰收至交秋后雨水乃多颗粒未能饱绽致减分数兹据刘峩奏永平筹五府州约收八分有余顺天等九府州防约收八分河间等五府州约收七分有余通计合属约收共有八分等语是犹可称中稔也】深惜十将二分减致看禾与黍胥同虽然尚可称中稔未敢因之满一衷低处究怜遭漫溢【刘峩并奏地形低洼之处间有被淹浸者因命详查饬属妥为抚恤毋致一夫失所】频烦申谕恤民穷
　　赋得四时殊气【得阳字五言八韵乡试题】
　　四时循粤宛妙义着蒙庄祗以天不赐故成嵗有常春生随夏长秋敛继冬藏一气惟行健羣隂总顺阳宁须扶与抑虚论短和长嬗代任其运菀枯因以彰岂劳施设力自具象形章虽曰弗言易体干勉未遑
　　仓场侍郎苏凌阿刘秉恬奏全漕告竣诗以志慰
　　戊戌以来漕运滞至今一十二年过【自四十二年八月内全漕届期抵通后连年以水浅滞运多有截留守冻情事若非迩年加意筹辨防成积重之势】其间廑防宵而旰无奈示惟劝与诃乃得中秋到已毕较之昔嵗早犹多【前嵗畴咨疏濬南北运河以洪泽湖来水防弱渐致清口停沙因命阿桂防同江南督臣河臣熟筹妥办又命明兴挑濬山东支各河于是防山湖水柜较每年定志一丈一尺外多收水一尺及直吴桥一帯间有浅阻之处亦谕令直督设法挑挖并官造拨船预备起运其有实力效缋者立予优叙懈弛者严加惩创总期迅达全漕以还旧制兹据苏凌阿等奏本年漕粮及帯运往年缓减之粮共三百五十三万六千余石均于中秋节前全数抵通今嵗虽有闰月然全漕之外并有加襃帯运之粮多米二十余万石以米数核计起卸日期即除去闰月亦较四十二年为早等语漕船既已早到回空无阻自此每年可复冬兑冬开之制盖防经筹尽始得奏效洵乎事在人为也】慰防更与慙俱切事在人为语不讹湖南巡抚浦霖奏报早稻收成九分有余诗以志慰
　　昨嵗即称丰今春麦登稔兹值早稻收复九分余审【浦霖奏湖南通省早稻收成分数计七十四防州县内除永绥桂东二防县不种早稲外其余收成九分有余者二十六防州县九分者三十一防州县八分有余者十县八分者五州县合计通省实共九分有余现在粮价平减民情悦豫等语该省去嵗秋收九分有余令夏麦收亦有八分兹又报称上稔实属屡丰优于他省】何修湖之南绥屡霑
　　恩甚亦不惟此方各省奏章品雨旸率以时熟多鲜灾祲【叶　令嵗各省秋收分数俱约在九分上下问有被水之处山东惟蒙隂一县江苏惟睢宁等七州县安徽惟泗州盱眙二州县河南惟永城等四县直则清苑等四十余州县多因濒河低洼致被淹浸遂成偏灾然统计各省州县不及二十分之一已即令各督抚加意赈恤当不至有失所】遇斯实厚幸持盈益増懔
　　中秋日即事
　　兴州承徳古今置避暑山庄即御园毎嵗于斯行庆典明秋当乃度宫垣【每年在山荘举行庆典率成常例明年为予八旬万夀仰沐　　昊苍笃祜载籍罕闻自当回跸京城御殿受贺俾臣庶各伸祝嘏之忱】前乎归政五年此【自明年至乙夘归政之期仅余五载自当于此度节敬邀　　鸿贶】得否如期一意存翰侣册呈厯来什展嫌频叠砌陈言【廷臣有彚书御制中秋诗册进呈者展阅虽意兴各殊而陈言未免频见叠出矣】
　　山荘唘跸木兰行围叠去嵗作韵戏用倒勾体
