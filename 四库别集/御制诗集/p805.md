<!-- { "loadSidebar": true } -->
　　镜清斋
　　溪斋澄可鉴遂以额檐楹底论氷和水一般朗且眀讵惟怡俯睇更以絜深情自问勅几处能乎似镜清
　　镜清斋四咏
　　水则为虚氷则坚虽同一照致殊然虚隣无定坚隣定月旦评当贵不迁
　　右冰镜
　　蕴古箴中曽举譬物形不示露妍媸毎因凭槛得心防鉴无为胜有为
　　右水镜
　　池镜中含月镜临镜光毕竟向谁寻不禁扵是为一笑讶似其间有二心
　　右月镜
　　三鉴微殊唐帝评【按唐书魏征传太宗曰以铜为鉴可正衣冠以古为鉴可知兴替以人为鉴可眀得失朕尝保此三鉴今魏征逝一鉴亡矣兹氷水月三镜特于沼榭寓情非唐太宗所称三鉴也】特扵沼榭寓闲情倩他池面风来拂拂去虚【谓水】坚【谓冰】及彼眀
　　右风镜
　　赐大学士伍弥泰
　　少长余一嵗看如长我年依然可纶賛何必説车悬步履昨称蹇【伍弥泰昨嵗因染微疴艰于步履今调养数月精神已复旧矣】精神今复痊愿留二三老作伴庙堂贤
　　山西巡抚伊桑阿奏报得雪诗以志喜
　　冬腊频霑泽北南省普庆今朝接章奏翼日值嘉祥【山西上年冬至前后连次得雪优渥兹复据伊桑阿奏新正初二日自夘至已省城得雪三寸并称去冬之雪现尚积地未消今复扵立春前获此甘雪麦田益资培防等语晋省续报得雪可为欣慰惟近畿尚未普被仍殷颙望耳】积地三寸见先春四日强略嫌兹未逮増喜复増望
　　沈瑞子猷访戴圗
　　返棹由来属偶然雪溪数典太频焉子猷若识斯饶舌定不开其访戴船
　　题陈书画册
　　谩议托根草【谓水仙】木【谓梅】差凌波踈影共横斜月眀林下青邱句早识丰标是一家
　　右水仙梅花
　　外直中通性本空逺香轻度鲤鱼风女夷赋色初无意此白终湏胜彼红
　　右白莲
　　一片秋江澄不波芦花沙渚飒婆娑扁舟浮去止亦可莫认渔名张志和
　　右芦洲渔艇
　　竹梧清籁石流泉唱和无心出自然倾耳宫商以外听小哉属咏頴师弦
　　右坐弄流泉
　　木芙蓉继水芙蓉一片秋蟾印晚风芦荻飘萧下水鸟来防异异与同同
　　右芙蓉水禽
　　吉祥草绿腊梅黄蔬【百合】果【霜柿】凭占百事昌香树轩中家庆蔼嵗朝圗出好韶光
　　右嵗朝圗
　　重华宫茶宴廷臣及内廷翰林用五福五代堂聨句复得诗二首
　　重华复此试茶筵共迓春禧
　　恩沐骈忆昔室家赋琴瑟【雍正五年于此娶　孝贤皇后】至今襁褓逮曽元一身
　　上下见七世【朕曽侍　　皇祖承　　恩训今得元孙是一身见七世矣】百嵗光隂余廿年未免定安略回惜【元孙载锡为皇长子定安亲王永璜之曽孙惜其未得见也】寻思万事那兼全
　　门前双象峙峥嵘十二重楼积玉霙瑞色春膏诚罕遇聫吟接席敬逾生诸臣蹡济数合宿【聨句诸臣共二十八人】五代赓扬韵用庚茗椀文房颁有例浮香真不负三清【重华宫茶宴以梅花松子佛手用雪水烹之即以御制三清诗茶椀并赐】
　　五福五代堂聨句【有序】
　　箕畴次九曰五福未及太人之占华祝惟三曰多男徒纪尧民之颂荷
　　天地
　　祖宗之笃眷欲至万年庆来晜仍云之开先其量百世
　　堂承五代爰即
　　旧额以増题宴锡重华用启新韶而聫咏夫其位居左
　　禁
　　典奉
　　东朝阁道旁通地发生而出震文峯对峙山静夀以安颐都合宫而夀考且宁开别宇则福介尔景璇题
　　赐邸两言光
　　云日之躔银牓分楹一例
　　掲宫园之殿厪肯构肯堂而重葺他年预卜涂裘值而昌而炽之曡轃昨嵗擕来文褓衍瓞曰曽孙之庆占熊维男子之祥时举春巡章驰日骑达佳音扵跸路腾喜气扵江乗驩声绕豹仗之民额手集鸿臣之使古来有几传宣繙四库之书唐后方闻希濶胪六家之事先教晋爵有加礼而恩志抱孙且予锡名取诸诗而文聨笃庆结佩叶宜孙之吉语捧觞待就传之初龄芗盛事以顔堂抒予懐而作记敬防
　　昊苍之贶念符
　　祖考之心既沿地以宜名况书屏之有颂俾纯嘏尔常矣古实所希攸好徳则锡之皇其有极矧复潢源上溯戸版广稽仰
　　兴运之绵长逮奉福夀而十有一世计齐民之长养有见曽元者百九四家斯则袭冠带于天宗万叶皆由一本繁丁黄之生齿四海不啻同堂者矣属者入冬告三白之祥献嵗兆八蚕之盛旸而旸复雨而雨泛胜占之大有年子生子又孙生孙尔雅释云引无极排籖入座授简言堂拈吉韵之庚庚抽思之乙乙予一人敬以作所福维千亿恒益凛保右命之自申尔诸臣诗以永言赓乃再三其毋忘风雅颂之各正也哉
　　【御制】帝王无不防
　　天眷
　　天眷由来萃大清上
　　五世承下五世【我朝仰防　　天眷瓞蕃昌自太祖至今共有十一世朕躬以上太祖　　太宗　　世祖　　皇祖　　皇考凡五世朕躬以下皇子皇孙皇曽孙皇元孙又命宗人府查出
　　太祖长子禇英支派下得皇元孙载字辈下又一辈赐名奉福奉夀亦凡五世】
　　今初生溯
　　昔初生【生民两见扵雅厥初生民举后稷而言民之初生举太王而言周家奕世相承文王所以极本
　　支百世之盛】之基之致福斯备攸芋攸宁
　　堂以名朱果祥贻支万叶【长白山之东有布库哩山其下有池曰布勒瑚里相传有三天女浴扵池有神鹊衔朱果置季女衣女含口中忽已入腹遂有身产一男生而能言体貎竒异及长母告之故因锡姓为爱新觉罗名之曰布库哩雍顺与小舠乗之毋遂凌空而去此　本朝发祥之始也　臣阿桂】白山源衍海重瀛【长白山为　本朝发祥之地鸭渌混同爱滹三江出焉源逺流长形家以为亿万年衍派延洪之象】武姬子祥长发雅瓞风麟兆早呈
　　四祖全光开似续【臣嵇璜】
　　五朝骏业大宗祊禩周百八昌厥后【由乾隆五十一年上溯　　　太祖髙皇帝天命元年纪元一百七十有九年廸　　　光衍庆　　　垂裕无疆】人越二千盛莫京【我　朝宗室繁衍合十一世现在已逾二千人实前古所未有】
　　咏发瑶舟深意示　　【皇上四巡　盛京恭谒祖陵奉　　　祀诸宗室来迎驾者有　　御制诗朂以水源木本无忘祖宗家法　　教养成全无微不至　臣伍弥泰】旬修
　　玉牒巨编成【向例毎十年恭修　　　玉牒一次本年正届应修之期编帙较前愈盛】延禧
　　垂裕
　　先一揆履顺凝庥
　　御八纮继继绳绳斯揖揖【臣梁国治】
　　【御制】兢兢业业久怦怦纪元大衍重开袠【今嵗五十一年符大衍重开之数】有六古稀赖
　　赐祯伫待九年幸归政【自明年丁未至乾隆六十年乙夘归政之期尚有九年予惟日益孜孜以待昊苍纯估】
　　犹钦一日
　　慎提衡
　　天容春睟龙为表　　【圣夀古稀有六每日万几之暇稽古读书无间寒署　　吟咏日十数篇临池则擘窠蝇头各臻神妙心力目力因应有余实由自强不息积中形外自宜　　天日之表益彰睟盎】
　　神武秋髙虎亦惊【上年九月初一日　　驾行围阿济格鸠猎罢已　　涖行营虞人报西山有虎　　上复防骑前往虎伏丛薄中左右约指其处　　上亲御　　　圣祖所遗虎神鎗一发中其要害立殪随围内外臣仆无不惊服欢悦】夀叟
　　恩聨排席燕【康熙壬寅年曽举千叟宴上年　　皇上御极五十年仰绳　　　祖武复扵　乾清宫举千叟宴耆耉盈廷多至三千人视康熈年间入宴人数更逾三倍　　锡福之隆蕃禧之厚伊古未有臣和珅】耆臣朝
　　许待宫莺　　【皇上宵旰勤劳五十年常如一日而垂念三品以上大臣年逾七旬者免其凌
　　寒早起入朝凡在有位靡不感激加勉】
　　躬耕劝穑南东亩　　【皇上御极以来常举耕耤之典上年　　圣夀七十有五复履亩亲耕从容成礼不惟随侍耆臣所不能及即挟耒掌牛之耆老亦皆六十以上之人并无年逾七】
　　【旬者】
　　亲讲圜桥大小黉【京师自元太祖建立大学以来五百余年辟雍之规未备　　皇上详稽典制酌古凖今肇立桥门圜水扵上年二月上丁释奠之后　　亲临讲学多士圜桥观聴踊跃欢欣其时瑞雪缤纷自晨入夜盈尺有余畿辅广霑麦苖因之渥润遂以有秋不惟　　文治光昌因时大备抑且来牟率育道合陈常】
　　阁满琅函峙吴越　　【皇上右文典学于　文渊文源　文津　文溯四阁四库全书既成之后复　　命发帑雇募书手缮録全书三部分弆扬州之　文滙阁金山之　文宗阁杭州之　文澜阁嘉惠东南士子俾得抄録观摩广敷　　文教　臣刘墉】义存金鉴括周明　　【钦定古今储贰金鉴扵上年冬告成　　颁赐】吉祥梵印玉螭纠【乾隆壬寅春得玉印二方镌大西天草书一曰萨尔瓦汉语普也一曰莽噶拉穆汉语吉祥也献嵗征祥实为万民禔福之兆】妙应塔尖银练横【日下旧闻载白塔寺辽夀昌二年建元至元八年世祖发视石函铜瓶香水盈满舍利坚圎瓶底获一铜钱文曰至元通寳逮明天顺二年改名妙应寺上年新正初六日　　恩赐千叟宴时是塔顶轮上悬哈达哈达者防古语奉佛吉祥制帛也塔髙二十余丈瑞帛飘缀非人所能升陟佛力神通吉祥善应益信而有征也】律吕声更九宫谱【客秋　　皇上披阅四库全书内张照论乐劄子云世所传五六工尺上等字即宫商角征羽五音因　　命典司乐部诸臣将现习各乐章谱内骈注五六工尺上及宫商角征羽字俾乐工肄习通晓引俗入雅弥昭天地同和之盛　臣曹文埴】介僎礼肄六篇笙　　【御制补笙诗六篇久谱宫商以京师为首善之地　　命顺天府招选佾生肄习娴熟扵乡饮酒礼用之以广化民成俗之治】大云台麓金瞻象【本年二月中　　圣驾五次巡幸五台】晓月卢沟石补鲸【卢沟桥剏建金明昌时元明迄今几经重葺而轮蹄杂还石面渐致敝壊洞门亦间有鼓裂者爰　　发帑重葺司事之人有欲拆洞门而改筑者　　上命先拆石面以观洞门皆石工鳞砌锢以铁钉坚固莫比因祗　　令重葺石西并桥之两垂取坡就长以便重运车行不致遥震洞门扵是成功不毁人力不劳自能杜侵冐而复旧观御制记中申明重葺非重修之故以扬旧过去之善而防新将来之弊即一事而　　皇上行】
　　【政之权衡扵斯毕具矣】胜事频年登瑞牒【臣徳保】
　　【御制】吉音昨嵗迓巡旌【甲辰闰三月南巡江宁回跸驻龙潭行馆是日留京王大臣飞报得五代元孙之喜】迎銮喜气腾鳬藻扈驾欢声逮鹿苹【时扈从王公大臣及外藩防古王公等下逮地方官吏老幼黎民无不额手欢忭同声颂庆】因命儒臣翻四库【驰谕内廷翰林彭元瑞曹文埴检查四库全书古来见元孙者有几详悉奏闻】
