<!-- { "loadSidebar": true } -->
　　崇徳
　　尊我徳性希圣学兮玩心神明蜕汚浊兮
　　广业
　　乐节礼乐道中庸兮克勤小物奏肤公兮
　　居仁
　　胜已之私复天理兮宅此广居纯不已兮
　　由义
　　羞恶尔汝勉扩充兮遵彼大路行无穷兮
　　学古斋铭
　　浦城周侯嗣恭葺其先大父徽猷公所作学古斋以教齐宗族子弟新安朱熹为题其榜周侯又来请铭则推其意乃作铭曰
　　相古先民学以为已今也不然为人而已为已之学先诚其身君臣之义父子之仁聚辨居行无怠无忽至足之余泽及万物为人之学然春华诵数是力纂组是夸结驷懐金煌煌炜炜世俗之荣君子之鄙维是二者其端则微眇绵弗察胡越其归卓哉周侯克承先志日新此斋以迪来裔此斋何有有图有书厥裔斯何衣冠进趋夜思昼行咨询谋度絶今不为惟古是学先难后获匪亟匪徐我其铭之以警厥初
　　尊徳性斋铭
　　内弟程允夫以道问学名斋予谓当以尊徳性易之允夫请铭因为作此
　　维皇上帝降此下民何以予之曰义与仁维义与仁维帝之则钦斯承斯犹惧弗克孰昏且狂茍贱污卑淫视倾聴惰其四肢防天之明慢人之纪甘此下流众恶之委我其监此只栗厥心有幽其室有赫其临执玉奉盈须臾颠沛任重道逺其敢或怠
　　敬恕斋铭
　　莆阳陈师中读书之室新安朱熹题以敬恕且为之铭
　　出门如宾承事如祭以是存之敢有失坠已所不欲勿施于人以是行之与物皆春胡世之人恣已穷物惟我所便谓彼奚防孰能反是敛焉厥躬于墙于羮仲尼仲弓内顺于家外同于邦无小无大防时怨恫为仁之功曰此其极敬哉恕哉永永无斁
　　求放心斋铭
　　番阳程正思作求放心斋汪子卿祝汝玉既为之铭新安朱熹掇其遗意复为作此
　　天地变化其心孔仁成之在我则主于身其主伊何神明不测发挥万变立此人极晷刻放之千里其奔非诚曷有非敬曷存孰放孰求孰亡孰有屈伸在臂反覆惟手防微谨独兹守之常切问近思曰惟以相之
　　书字铭
　　明道先生曰某书字时甚敬非是要字好只此是学
　　握管濡毫伸纸行墨一在其中防防画画放意则荒取妍则惑必有事焉神明厥徳
　　刘屛山复斋蒙斋二琴铭
　　屏山先生之琴二其嗣子玶葆藏之门人朱熹敬为作铭
　　匪金匪石含玉真兮雷伏于腹閟其神兮砰然一作万物皆春兮我觌器寳懐若人兮主静观复修厥身兮与时偕屈而不及其伸兮【复斋】
　　抑之幽然者若直其遇险而止写之泠然者若导其出山之泉盖先生之言不可得而闻矣若其亨贞之意则托兹器而犹传【蒙斋】
　　黄子厚琴铭
　　黄子琴号纯古晦翁铭之
　　无名之朴子所琴兮扣之而鸣获我心兮杳而弗黙丽弗淫兮维我知子山髙而水深兮
　　紫阳琴铭
　　养君中和之正性禁尔忿欲之邪心乾坤无言物有则我独与子钩其深
　　尺铭
　　有矗其经有棘斯纬字体变化忽与神防倨句如矩其绳则直我端我躬允相兹尺
　　又
　　鲁曽氏作斯器正文字畀来系
　　窗铭
　　言思毖动思踬过思弃端尔躬正尔容一尔衷
　　写照铭
　　乾道九年嵗在癸巳予年四十有四而容髪凋悴遽已如此然亦将修身以毕此生而已无他念也福唐【阙】元为予写照因铭其上以自戒云【阙】
　　端尔躬肃尔容检于外一其中力于始遂其终操有要保无穷
　　题魏府藏赵公饮器
　　赵公饮器魏府藏我思两公爱甘棠惟魏子孙寳无斁敬奉其盈如弗克平陵朱熹拜手书
　　魏国公府犀爵铭【丞相赵公所餽公者】
　　天水公屹堂堂举兕爵孰敢当惟魏公一心膂受蔵之永终古后之人奉其盈如不克视熹铭
　　懐玉砚铭
　　我辑坠简大法以存孰挚其寳使与斯文防染之余往夀逋客墨尔毫端毋俾白【庆元丁巳三月庚子】
　　懐玉南谿近出此石徐斯逺以予方讨礼篇持以为赠防分半稿以属吕子约于髙安因掇寄之庆元强圉大荒落日南至晦翁记
　　藏书阁书厨字号铭
　　于穆元圣继天测灵出此谟训恵我光明永言寳之匪金厥籝含英咀实百世其承
　　敬斋箴
　　读张敬夫主一箴掇其遗意作敬斋箴书斋壁以自警云
　　正其衣冠尊其瞻视心以居对越上帝足容必重手容必恭择地而蹈折旋蚁封出门如宾承事如祭战战兢兢罔敢或易守口如瓶防意如城洞洞属属罔敢或轻不东以西不南以北当事而存靡他其适弗贰以二弗参以三惟精惟一万变是监従事于斯是曰持敬动静无违表里交正须臾有间私欲万端不火而热不冰而寒毫厘有差天壤易处三纲既沦九法亦斁于乎小子念哉敬哉墨卿司戒敢告灵台
　　调息箴
　　鼻端有白我其观之随时随处容与猗移静极而嘘如春沼鱼动极而翕如百虫蛰氤氲开辟其妙无穷孰其尸之不宰之功云卧天行非予敢议守一处和千二百嵗
　　易五赞
　　原象
　　太乙肇判隂降阳升阳一以施隂两而承惟皇昊羲仰观俯察竒耦既陈两仪斯设既榦乃支一各生两隂阳交错以立四象竒加以竒曰阳之阳竒而加耦阳隂以章耦而加竒隂内阳外耦复加耦隂与隂防两一既分一复生两三才在目八卦指掌竒竒而竒初一曰干竒竒而耦兑次二焉竒耦而竒次三曰离竒耦而耦四震以随耦竒而竒巽居次五耦竒而耦坎六斯睹耦耦而竒艮居次七耦耦而耦八坤以毕初画为仪中画为象上画卦成人文斯朗因而重之一贞八悔六十四卦由内达外交易为体往此来彼变易为用时静而动降帝而王传夏厯商有占无文民用弗彰文王系彖周公系爻视此八卦二纯六交乃干斯父乃坤斯母震坎艮男巽离兑女离南坎北震东兑西乾坤艮巽位以四维建官立师命曰周易孔圣传之是为十翼遭秦弗烬及宋而明邵传羲画程演周经象陈数列言尽理得弥亿万年永着常式
　　述防
　　昔在上古世质民淳是非莫别利害不分风气既开乃生圣人聪明睿智出类超羣仰观俯察始画竒耦教之卜筮以防可否作为君师开凿户牖民用不迷以有常守降及中古世变风移淳浇质丧民伪日滋穆穆文王身蒙大难安土乐天惟世之患乃本卦义系此彖辞爰及周公六爻是资因事设教丁宁详密必中必正乃亨乃吉语子惟孝语臣则忠钩深阐微如日之中暨乎末流淫于术数偻句成欺黄裳亦误大哉孔子晚好是书韦编既絶八索以袪乃作彖象十翼之篇専用义理发挥经言居省象辞动察变占存亡进退陟降飞曰毫曰厘匪差匪谬加我数年庶无大咎恭惟三古四圣一心垂象炳明千载是临惟是学者不本其初文辞象数或肆或拘嗟予小子既微且陋鑚仰没身奚测奚究匪警滋荒匪识滋漏维用存疑敢曰垂后
　　明筮
　　倚数之元参天两地衍而极之五十乃备是曰大衍虚一无为其为用者四十九蓍信手平分置右于几取右一蓍挂左小指乃以右手揲左之防四四之余归之于扐初扐左手无名指间右防左揲将指是安再扐之竒通挂之筭不五则九是谓一变置此挂扐再用存防分挂揲归复准前式三亦如之竒皆四八三变既备数斯可察数之可察其辨伊何四五为少八九为多三少为九是曰老阳三多为六老隂是当一少两多少阳之七孰八少隂少两多一既得初爻复合前蓍四十有九如前之为三变一爻通十八变六爻发挥卦体可见老极而变少守其常六爻皆守彖辞是当变视其爻两兼首尾变及三爻占两卦体或四或五视彼所存四二五一二分一専皆变而他新成旧毁消息盈虚舍此视彼干占用九坤占用六泰愕匪人姤喜来复
　　稽类
　　八卦之象説卦详焉考之于经其用弗専彖以情言象以象告惟是之求斯得其要干健天行坤顺地从震动为雷巽入木风坎险水泉亦云亦雨离丽文明电日而火艮止为山兑説为泽以是举之其要斯得凡卦六虚竒耦殊位竒阳耦隂各以其类得位为正二五为中二臣五君初始上终贞悔体分爻以位应隂阳相求乃得其正凡阳斯淑君子居之凡隂斯慝小人是为常可类求变非例测非常曷变谨此为则
　　警学
　　读易之法先正其心肃容端席有翼其临于卦于爻如筮斯得假彼象辞为我仪则字从其训句逆其情事因其理意适其平曰否曰臧如目斯见曰止曰行如足斯践毋寛以略毋密以穷毋固而可毋必而通平易从容自表而里及其贯之万事一理理定既实事来尚虚用应始有体该本无稽实待虚存体应用执古御今由静制动洁静精微是之谓易体之在我动有常吉在昔程氏继周绍孔奥防宏纲星陈极拱惟斯未启以俟后人小子狂简敢述而申之
　　复卦赞
　　万物职职其生不穷孰其尸之造化为工隂阖阳开一静一动于穆无疆全体妙用奚独于斯阳壮隂而曰昭哉此天地心盖翕无余斯辟之始生意蓊然具此全美其在于人曰性之仁敛蔵方寸包括无垠有茁其萌有恻其隠于以充之四海其准曰惟兹今眇绵之间是用斋戒掩耳闭闗仰止羲图稽经协传敢賛一辞以诏无倦
　　六先生画像賛
　　濂溪先生
　　道丧千载圣逺言湮不有先觉孰开我人书不尽言图不尽意风月无边庭草交翠
　　明道先生
　　扬休山立玉色金声元气之防浑然天成瑞日祥云和风甘雨龙徳正中厥施斯普
　　伊川先生
　　规员矩方绳直准平允矣君子展也大成布帛之文菽粟之味知徳者希孰识其贵
　　康节先生
　　天挺人豪英迈盖世驾风鞭霆厯览无际手探月窟足蹑天根闲中今古醉里乾坤
　　横渠先生
　　早悦孙吴晚逃佛老勇撤比一变至道精思力践妙契疾书订顽之训示我广居
　　洓水先生
　　笃学力行清修苦节有徳有言有功有烈深衣大带张拱徐趋遗象凛然可肃薄夫
　　张敬夫画象賛
　　亡友荆州牧张侯敬夫画象新安朱熹为之賛曰
　　扩仁义之端至于可以弥六合谨善利之判至于可以析秋毫拳拳乎其致主之切汲汲乎其干父之劳仡仡乎其任道之勇卓卓乎其立心之髙知之者识其春风沂水之乐不知者以为湖海一世之豪彼其休山立之姿既与其不可传者死矣观于此者尚有以卜其见伊吕而失萧曹也耶
　　吕伯恭画象赞
　　括苍潘君叔度画其先师东莱吕氏伯恭父之象于可庵退老堂之上曰使西河之民毋疑我于夫子也属其友朱熹賛之为作词曰
　　以一身而备四气之和以一心而涵千古之秘推其有足以尊主而庇民出其余足以范俗而垂世然而状貌不逾于中人衣冠不诡于流俗迎之而不见其来随之而莫睹其躅矧是丹青孰形心曲惟尝见之者于此而复见之焉则不但遗编之可续而已也
　　陈明仲画象賛
　　故候官大夫陈君明仲之象友人朱熹仲晦父賛之曰
　　介然而不使人忌者其自持之谨温然而不使人狎者其泛爱之和其仕也自诡以循良之最其学也自期以徳行之科呜呼孰谓其赍此志而中道以没使吾老于其里而不得为东阡北陌之经过也耶
　　程正思画象賛
　　程君正思画象朱仲晦父作賛
　　呜呼正思退然如不胜衣而自胜有以举乌获之任言若不出诸口而衞道有以摧髠衍之锋俛焉曰有孳孳者吾方未见其止乃一朝而至此则天曷为而不假之夀以成其终呜呼此犹未足以见其七分之貌来者亦姑以是而想象其遗风绍熙壬子重阳前一月书【月字疑日字之误】
　　书画象自警
