<!-- { "loadSidebar": true } -->
　　髙飞逥雁下沙汀逺带潇湘音渺冥最是推篷望渔火分眀烟屿防踈星
　　北地常稀好雨滋设教溥被信称时麦鍼芄绿二千里畿甸闗心付寤思
　　晴
　　见未见今闻未闻北南风气果殊分春逢雨易难逢霁风送船行更送云不独耕犁免沮洳顿教征棹豁氛氲眀朝便近维扬路隠隐遥眉列翠纹
　　晓行
　　风恬喜晴眀贪行一程路觧防见踈星昒昕忽将曙渔舟篝火眀晏眠犹未寤扬防破晓寒笑我何急务半尝行旅况半爱探梅趣
　　舟过髙邮
　　黄帽发讴歌楼船穏运河厪心筹泽国极目赏烟波春色栁梅绽江城士庶多
　　圣踪随处仰沙岸倚牂柯
　　邵伯镇
　　太傅堤存绿水浔恵方召伯颂棠隂兰舟缓过思遗躅絶胜东山丝竹音
　　舟行即景
　　天色湖光快晓晴水邮十里片时行新荑烟染防看重宿雾晨消淰淰轻江北淮南经次第勾吴于越渐逢迎徯来士女如相识我以为田爱此情
　　维扬覧古
　　清晨觧防发秦邮落照维扬驻御舟冈有枪旗宛是蜀山才培塿亦称浮建牙镇静犹传谢通守文章更纪欧寂寞隋堤烟栁在秋宵谁见乱萤流
　　香阜寺
　　维舟对晚舂登陆临初地水乡经数程见山已快意土阜纵无竒名与清凉配【是处俗名小五防】文殊无小大而人纷位置丈室暂防徨炉香缀烟穂
　　维扬雨泛
　　风吹湿玉一丝丝廿里防沟畵舸移望里平山烟外隐到来初地岸傍宜已知利穑欢农父不用清尘谢雨师【南方地湿率无尘土故云】敬读穹碑钦
　　圣迹
　　承顔一例奉
　　慈帷【髙旻寺有　　皇祖御制碑纪塔湾行宫为奉宁夀宫　　皇太后南廵之故云】
　　髙旻寺
　　兰若清莲宇浮图碧落天名湾真不愧【是防俗名塔湾】埋雁亦堪传未纵晴眀望谁防言象诠金山不速客暂尔隠江烟【髙旻寺塔晴明可见金山故戯及之】
　　塔湾行宫恭依
　　皇祖诗韵
　　南来逐处仰
　　重华此日重教韵和麻但得一心常守敬从知四海永为家省方咨度惟耕织悦巳竒衺戒鸟花数宇行宫无藻缋
　　昭垂作法恐其奢
　　夜雪晨晴
　　雨寒催夜雪风息报晨晴觧事东皇恵生欢万物情与梅添朶缬积石润云英纡棹平山路同民惬此行【驻塔湾行宫之次日由维扬郡城至平山堂途虽稍纡喜值新晴一慰士庶瞻就之愿故云】
　　过维扬郡城
　　淮海维扬下下田兹防扑地聚人烟古今奚必无殊异丰啬从来有转旋藏富于民欣按辔返华以朴忆陈编百年休养八埏靖致此其难益慎旃
　　花朝疉旧作韵
　　从来我意喜花朝花朝况值广陵度春寒应为勒梅期我到梅期曽未悮山茶红艶水仙白次第东风不暂驻迎人冶裔凑新晴扑鼻氤氲喷细雾旛胜底须人力巧芳菲早领天工赋淮东乍参烟月春兾北徒传桃李树乔柯落落独无言讵与江梅较胜负
　　天宁寺小憩
　　昨朝望里云烟渺今日坐觉春光舒阿大中郎留别业优娄比邱得广居鸟是南音真惬听花欺北地无虚誉平山更在绿云外俯畅楼窓恰受虚
　　虹桥
　　绿波春水饮长虹锦防徐牵碧镜中真在横披图里过平山迎面送香风
　　平山堂
　　梅花才放为春寒果见淮东第一观馥馥清风来月牖枝枝画意入云栏蜀冈可是希吴苑永叔何曽逊谢安更喜翠峯余积雪平章香色助清欢
　　平山堂杂咏
　　镜川经防曲舣棹陟山蹊兰若真殊絶曽邀太白题岩松无偃盖一一欲干霄禹贡还堪騐维扬厥木乔江南山尽下淮北野无邉胜地谁名此欧阳两字传玉梅香已发天竺红且蒨冀北盆中珍寻常烟野见齐谐以蜀传茗叶未抽全且就携来种试烹第五泉
　　咏平山堂梅花
　　平山万树发新花胜举清逰两可夸【平山向无梅兹因南廵盐商捐资种万树既资清赏兼利贫民故不禁也】试问欧公应可否相形邓尉并横斜凭防疎影生香趣未许歌莺语燕哗不种牡丹种梅朶殢财人亦厌繁华
　　江北杂咏八首
　　太公兵法世皆知何必三朝始授之东坡卓识曽标论能忍故为王者师
　　徐君心欲已心许冡树髙悬百链氷泉下重生终不愧全斯谊者只延陵
　　谁云沧海变桑田社祀何传传以贤手署当时精藻鉴韩棱应得楚龙渊
　　桃沟岸畔伍员里报楚匡吴两鬓星不及包胥各行志一诚七日泣秦庭
　　一饭王孙早识贤丛祠犹在故城边可怜须贾绨袍赠不在应侯未遇前
　　渐台守约义捐身千载贞姜谁与伦今日露筋祠畔过挽颓喜复有斯人
　　广陵故事盛元宵毛顺还惭防翠飘莭过落灯兼厌閙无须法善驾虹桥
　　二十四桥明月夜清词丽句数司勲玉娥诏我无双景不遣长空防片云
　　渡江驻跸金山
　　南廵行庆奉
　　慈宁画舸中流瞬息经浪静风恬赖江若琳宫福地借山灵西瞻渡长烟白东挹焦山逺树青拱读穹碑钦圣孝法贻百世慎聪听
　　初登金山得句
　　万叠银堆一防青到来旷若换尘形奔腾扬子原标胜突兀金山更表灵刼外沧桑凭水阅空中楼阁借云停江天无尽心如尔顿使吟情入杳防
　　亭防俯瞰真无地星斗平临别有天万古豪吟谁造极一时胜览若登仙方壶圎峤逢今日伊阙轘辕防去年而我先忧饶后乐何能福地久留连
　　逰金山寺用苏轼韵兼效其体
　　平生不戒逰览兴西浮于洛东观海轻舟风利过维扬此间初识有江在中流嵽嶫如补陀八功德水澄无波精蓝信宿可留憩层楼阿阁何须多青雀黄龙尽收楫笳吹笙歌送西日帆樯逺近挂红灯照入江天星防赤髯翁醉醒风雅魄竒句孤吟深夜黒【苏诗有二更月落天深黒及江心似有炬火明非非人竟何物之句】信耶非耶漫强眀律中要使神惊六百年来人莫识我偶拈赓荅风物滥觞逺忆巴岷山土鼓云门拳石顽清赏凭髙兴未巳烹茶更试中泠水
　　试中泠泉
　　大江西来源接天流长入海于此成奔川孕精育秀乃少蓄结为波心突兀之金山五行相生本母义讵因头陀裴氏方名传互为其根仍妙合山腰涌出乳窦中泠泉古称第一今试品松枝拾取文火燃玉乳印心淡无滓云浆入口飘乎仙飘乎仙风吹袂起左招浮邱右赤松子平山第五拜下风浮玉中心洵无比而我廵方喜遇此更惭惟辟作福惟辟玉食箕畴言不必髙谈到斯祗惟饮其水
　　金山寺恭依
　　皇祖诗韵
　　歩登舟风日和金山景槩实堪多此行讵止寻清赏绳
　　武思量应若何
　　题文徴眀金山圗
　　不到江天寺安知空濶竒携将亲证取当境固如斯
　　登金山塔顶
　　拾级凭登雁塔尖北南形胜望中兼髙盘鹳鹤天风劲下镇蛟龙江窟恬造极真教诸虑静到斯何必百忧添许多胜概吟无暇归棹重临拟细拈
　　江月
　　水月亦常见江月见乃初我来望后夜娥御来徐徐坐待破初更乍觉金波浮【叶】焦山及象山对峙海门虚团团烂银镜髙悬只须臾击鼓罢冯夷吹浪戢天吴鳞昆及甲族摄仰光眀珠拟欲问纎阿三山究何如水仙乗赤鲤导我亲证诸长揖谢未能劳逸终殊途
　　自金山放船至焦山用苏轼韵
　　东坡才富大厦耽钱塘通守遵江南豪词强韵寄磊落醉酹江月对影三我乗阳气行时令吴趋越若廵农蚕黔黎爱戴任瞻就何徳致此翻懐慙金山泊舟憩信宿头陁岩畔窥澄潭放舟焦山符胜赏长歌快诵心先酣兴来走笔步其韵何殊唤起髯翁谈底须楼观壮浮玉但爱松竹笼虚龛江山本色乃在此静寄饱厌山泉甘从来逺逰志士志岂辞多取贪夫贪余杭此去读竒作缀辞拙速吾犹堪江风五両送征棹青云廻望封禅庵
　　逰焦山作歌
　　金山似谢安丝管春风醉华屋焦山似羲之偃卧东床坦其腹此难为弟彼难兄元方季方各腾声若以本色论山水我意在此不在彼防风入江縠纹起从臣告我逰应止桥安舟险有名言晓人何不当如是【叶】须防风息日才辰焦先望幸意已勤轻舟减从聊揽胜不教警跸呼纷纭三诏祠边抚遗迹瘗鹤碑侧寻残文交枝万树蔽白日造极俯瞰干青云江声澎湃山色氤氲东西亘界南北区分一条白水无断续両岸青山相吐吞焦山之逰不虚云诗成用诏闻未闻
　　三诏洞
　　衡泌栖迟风尚清蜗庐焚后一身轻千秋洞口传三诏遁世防嫌未遁名
　　焦山古鼎歌和沈徳潜韵
　　造物精气屯于屯周宣石鼔此仲昆二物不共沧桑变似与姬氏留乾坤昔步太学抚十列今来浮玉瞻独存讵嫌梵呗雁堂寂饱谙世态龙宫蹲禹铸九鼎象百物魑魅魍魉褫神魂周衰楚乃问轻重定郏沉泗纷迹痕何似镌泐传世泽眀标五字无多言【鼎上有锡廷臣世恵五字见徳潜诗】是时风露正澄霁昨夜丁甲已揩扪初如天阊辟虎豹复如地轴巍昆仑坐令百虑静一旦瞥见法器当空门歊云吐景耀光采沕沕穆穆胚浑浑底须石鼔合丰剑千秋宜镇化人园奸相覆餗何取此诚哉利足使智昏韩苏大笔彼兼擅徳潜长歌此独论从来诗人志磊落要令一发万气吞山头时见鸾鹤下江面静阅羲娥奔徳潜强韵我歩元奚用君门排九阍
　　甘露寺和苏轼韵
　　江晓风始息山芳春未防江山有佳致助我寻清欢三诏别隐士万骑拥材官舍舟而遵陆快控青骢鞍左右绿麦畦曲折朱木栏比日多舟居乗马意为寛南仰峯嵂嶊北俯波渺漫寻筏歩初地防旛标刹竿涌出宇写莲蹲来石貌羱蒲牢传天监年月精镌鑚其西踞算峯卧龙筹阿瞒其东接象岭锁钥壮雄观六朝此割据训练列卒团萧梁更佞佛云益功徳澜长廊扶防嶪拾级暂逰盘居然得所思古殿犹善完猊鼎喷都梁鲸旛剪绮纨荘严获福果俗僧多诞谩天人下山莭云中翔且跚忽为骖者龙忽为翥者鸾如梦幻泡影一语真不刋小阁冠峯顶拂拂天风寒长烟一空碧骋目穷江干卫公柏何在空传枝屈蟠更闻葬舍利七粒已出棺当时颇树党布金徒致叹地下遇董狐应悔迹未刓东坡诗中仙五字留吟安豪气驱雄才力敌扶摇抟倚韵成长篇非欲为其难梅花率已发梅子何时酸重来应首夏无何一指弹














　　御制诗二集巻二十三
　　钦定四库全书
　　御制诗二集巻二十四
　　古今体一百五首【辛未三】
　　润州道中作
　　山染青螺水绿涵今朝春色识江南迂途城市观民俗暂舍舟行防玉骖
　　碧草新芜接驿楼金山廻望镜中浮诗人月旦非唐突第一江山果润州
　　到处摩肩户口多百年休养际熈和寒衣饥食人人愿足食足衣筹若何
　　许浑别墅今何在犹道诗人丁邜桥便可进舟行廿里好乗京口晚来潮
　　戴颙宅作招隐寺雅合斯人髙尚心玉蘂唐昌自仙品谁知津逮此中寻
　　长江天堑古称雄守险何如守徳崇此日往来成坦道殷殷保泰惕予
　　练湖
　　练影渟绿水春长堤十里净无尘中郎品藻称渊注此语还当出此人
　　射
　　舣棹河濵早抨弓手调旅登皆有度连中岂须骄【是日发十矢中九】问俗来南国诘戎重本朝从行诸将士慎尔励勤翘
　　过常州府城
　　毘陵驿口驻飞舻城郭周廵六辔纡老防欢欣称就日江山风物已勾吴朂哉尔牧无胥怠弱矣斯民未尽愚户口实繁盖藏少隠忧水旱岂能无
　　黄埠墩
　　两水回环抱一洲不通车马只通舟到来俯视原无地攀陟遥吟恰有楼含雨湿云偏似重隔湖烟屿望如浮恵山翠色迎眉睫慢虑霑衣作胜逰
　　寄畅园
