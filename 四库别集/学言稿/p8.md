<!-- { "loadSidebar": true } -->
　　处处关山泪眼眀悲笳又送断肠声芙蓉水冷秋无际乌鹊枝寒夜屡惊黄道帝车还北极紫垣天驷接南瀛多情不用悲摇落万里江波月夕清
　　七夕大风
　　江头风急客衣凉果谁家月满堂五色在天曽补衮七防报日不成章机丝停杼空成绪星汉乗槎竟杳茫自叹红顔今白髪人间养拙更何郷
　　次韵荅权纬
　　江湖波浪接鹍溟牛斗光寒动客星兰芷风暄谁结佩芙蓉水冷自扬舲周官礼乐先王度汉代文章后世型衰病独怜头尽白故人相见眼终青
　　赋樊氏茅屋
　　闻君茅屋住樊川水影山光接几筵花径约来寻酒伴柴门系着钓鱼船晴檐兴在从谁赋秋树髙风只自编亦有数椽华盖下杖藜何日白云邉
　　赠刘懋观写真
　　萧萧霜鬂隔风尘却有刘郎为写真金马玉堂成昔梦苍松白鹤伴闲身伤心南土衣冠少极目中天日月新更许苏卿老归国便应黄阁画麒麟
　　送人之西涧山长
　　巍巍宫庙涧之西松桧萧森夹殿齐白屋衣冠存伏腊青云步武见阶梯江湖夜月寒惊棹桃李春隂雨满蹊昭代急贤无枉路未应重席叹覊栖
　　老士安治书为使江东时尝构叅云亭在京师属赋之
　　叅云亭在宛溪头持斧仙翁昔所逰日月星辰天北极山川草木地南洲门前车骑秋来好竹上题诗醉后防回首江村烟树阔至今犹忆旧风流
　　玉堂公宴次周学士韵
　　扈跸新随帝辇廻賔筵秩秩玉堂开禁庐下直辞天仗内使传宣送御醅舞女分行花影动歌工闲奏鼓声催衰年感遇惭无补頼有诸公济世才
　　冯氏蔵书堂
　　乔木依堂数亩隂买书不惜散黄金简编总许儒生读碑帖还从墨客临芸阁牙籖晴睒睒练囊萤火夜沉沉只今许下多贤士始信君侯惠泽深
　　邓汝贞买妾得子南归云林
　　云林三十六峯齐独振京尘向旧栖天上桃花新结子水邉杨栁已生稊浊醪对客秋三径啼鸟催人雨一犁亦欲投簮江上去为君移棹过金谿
　　赠日本诗僧
　　偶来金阙信相从笑指扶桑浴日红处处写诗扬海屿时时飞锡振天风归云每共经函在行槖常因酒醆空吾道获麟惟掩涕乗桴相问有谁同
　　次韵荅康宗武胡伯文
　　百年勲业鬂星星又聴流莺緑满庭茶与仙人分石鼎酒从豪客索银瓶一犁春雨苏公圃半曲湖光孺子亭更肯烟霞空寂寞未应尘土叹飘零
　　防岩峯寺
　　扁舟飘泊苦西东此日栖迟野寺中岚气常疑庐岳雨秋声还似大江风辋川花木图犹在杜曲茅茨赋未工人事萧条郷土近防时回首白云通
　　岩谷风多秋叶飘一径荒草凉萧萧已无幽芳媚野色惟有老树存髙标青山冉冉列鬟黛白日往往逢渔樵仰天长叹竟何补荷蓧长歌谁可招
　　次韵寄郷友
　　伤心一视天无外病目长懐日再中猎骑合袪云梦泽楼船直驾海潮风二仪髙下悲人力万类枯荣识化工衰晚祗惭何报补艰危终不拟穷通
　　风尘冉冉似蓬飘犹有衡门拥艾萧锦里防家红叶树华峯千仭碧云标晓因童子坡头牧夕约邻翁谷底樵秋月春花随地有归来莫待楚辞招
　　南溪精舍
　　前代遗墟浏水上南溪栋宇见新题开山种药云千本傍舍移秧雨一犁白鹤时从檐下宿黄莺只在竹间啼尚方近觉声华起却向金门聴晓鸡
　　挽余忠宣公
　　沔阳舟楫势如飞安庆孤城屹不支诸葛智谋天地閟杲卿忠义鬼神知纵然身活到今日未必人生无死期一片精忠元不改男児到此是男儿







　　学言稿卷五
　　钦定四库全书
　　学言稿卷六
　　元　吴当　撰
　　五言絶句
　　题古木
　　銕石皆生色氷霜有嵗华春雷龙啓蛰星汉客乗槎
　　天台玉汉桥道院八咏
　　玉谿桥
　　玉溪浮采鹢金锁贯晴虹自是知津者能成利涉功
　　积果堂
　　防树枣如瓜千年桃始华渠通沧海水门倚赤城霞
　　十二区
　　拣地循环种名花取次开蔵春何待坞按律且啣杯
　　梅竹庄
　　天香生玉树云影动琅玕对酒惊春事开门识嵗寒
　　缉云亭
　　琴罢月生渚鹤归松满坡葺亭无尸牖应是白云多
　　招隐亭
　　书从北阙上文自北山移樵牧俱生怨耕锄已过时
　　渊泉亭
　　秀出千黛螺飞来半空雪天光净渟渟秋声来淅淅
　　外墅
　　山光分逺近云气异朝晡过客俱能赋开轩即是图
　　秋山山景图
　　茅屋倚秋树山楼延夕曛流来桥下水半是洞中云
　　漉酒图
　　头上巾堪脱尊中酒不空衡门松菊在归卧北风
　　画龙
　　天用莫如龙渊潜閟神功一朝起平陆八表皆雷风
　　梅月
　　曽到西湖上闻香不见梅推窥月色竹外一枝开七言絶句
　　青山絶处楼扁
　　中天隠隠碧芙蓉楼阁深蔵苐防重松叶满山行迹少樵夫聴得讲时钟
　　赤壁赋画图
　　水落江潭月满汀秋光一色漾空青长歌窈窕吹箫者祗许飞来白鹤聴
　　水芙蓉
　　綘绡新制舞衣裳翠盖亭亭度晚香只恐君王恩易改夜深风露不胜凉
　　画红梅
　　西湖月淡彩云飞睡脸生霞酒力微谁道玉楼寒起粟胭脂却染素娥衣
　　王继学赋栁枝词十首书于省壁至正十有三年扈跸滦阳左司诸公同追次其韵
　　滦阳杨栁长新枝无奈春寒力不支燕子归来风渐软却似宫腰学舞时
　　晓来岚气不成霜云染烟笼万缕长醉归谁敢争驰道尽与君王控马缰
　　树绕离宫草共青树底旌旗朝露零宫娥起伺羊车过林梢斜月照华星
　　宫栁添来防百株谁复天邉种白榆马上贵人通国字时折新条作笔书
　　神京髙寒春力微晴絮飞时花尚稀忽忆钱塘斜日岸箫鼓画船扶醉归
　　陇头春深未识花酒帘动处是谁家郎来莫折门前栁昨夜东风初长芽
　　新赐金鞍选日骑玉钗斜揷两鬟垂长条拂着珍珠防只许东风细细吹
　　江头樵牧昔年逢结茅临竹更依松栁条系得渔船住长日醉眠谁问侬
　　緑隂芳草思凄凄六宫传蜡暖烟迷沙堤不种隋家树谁忆曲中乌夜啼
　　貂防驼裘休叹侬从官车骑莫从容栁花飞尽雪花起才见西风又似冬
　　潘子华画上都花鸟
　　氷泮东风鸟力微暖云将雨湿芳菲不知天上寒多少谁剪春罗作舞衣
　　观弈图
　　仙人棋局静忘机松下灵芝似玉肥樵客归时柯已烂云间谁制芰荷衣
　　闻桂道人
　　八月天香满界飘广寒宫外影萧萧不从玉兎求残药却与云山伴寂寥
　　掀篷图
　　清江杨丞天下竒每能拈笔写横枝暗香踈影黄昏后曽忆掀篷对月时
　　送人归清江省亲
　　逺树惊寒线在衣西风吹雪作花飞清江碧嶂秋光里不为鲈鱼也合归
　　大驾南归至龙虎台迎候者皆于昌平胄监嵗馆旧县何氏至正九年八月监丞吴当独来馆人持祭酒司业旧题索赋
　　当关龙虎拥层台此地年年翠辇廻八月千官瞻候日旧陪词馆小臣来
　　尔家门巷自清幽新辟轩许客防北望居庸天咫尺白云红树倚髙秋
　　赠淮安屯府从事
　　长淮木落正纷纷从事衘书逐鴈羣八月江寒鱼似玉列屯秋净稻如云
　　挟弹图
　　平沙浅草雨初干时见飞花到马鞍花树止防巢鳯鸟王孙何防试金丸
　　云林亭
　　幽亭古木净萧萧江月云山逺莫招昨夜西风吹梦去共谁相对説渔樵
　　宣和防鹑
　　九重拈笔写清秋草底微禽亦见收回首故宫花石外离离禾黍不胜忧
　　孙氏孝义
　　倚庐常近墓人家种树防巢返哺鵶门外桑麻春防顷东风开遍紫荆花
　　擕琴图
　　偶因秋兴擕琴去古木苍藤何处村行过溪桥山路合白云千亩不知门
　　蔡氏蔵先世诰勅
　　无复前朝旧典型百年文物尽凋零蔡家孙子风流在爱惜黄麻似六经
　　息斋竹月
　　苍龙翻石湿云交鸣玉参差出鳯巢翠黛晓凉香袖薄一钩纎月在林梢
　　赠墨工侯务本次虞学士韵
　　御床璧进龙香奎阁当年诧豫章此日侯家新制作采烟凝液总仙方
　　下云英透纸香白头惭愧恋文章玉堂天上成春梦珍赐何时出尚方
　　画鹤
　　云汉寥寥雪羽毛海风吹月倚秋髙石田瑶草俱情思时见临池一吮毫
　　覔盆梅
　　病中犹未见梅花何日尧夫驾小车为覔小盆分少树东风如到野人家
　　竹枝词和歌韵自扈跸上都自沙岭至滦京所作
　　沙岭风清宿雨多白云如雪夜陂陀涧泉十里九曲折北向天邉作御河
　　雨过平沙不染泥防索凌风御帐齐宫臣报道晓寒浅有个黄鹂深树啼
　　宫车调得马蹄匀细草轻风不动尘织成翠羽垂珠幙缕就黄金结绣茵
　　露下穹庐暑气苏卧看织女映黄姑山泉响似江南雨林下不闻啼鹧鸪
　　马羣弥野草连云当年玉帐度秋春迎日防书频送喜内间赐与出金银
　　羽猎长年从翠华麋鹿生茸草茁芽射得黄羊充内饍更喜江南新贡茶
　　果熟氷盘进御黄秘殿挥毫对日长元臣补衮应无阙新赐宫衣自上方
　　殿头云气尽成龙水晶帘影散髙春阿母传杯池上宴帝子吹箫月下逢
　　霓旌移仗蘂珠宫云母屏门不隔风花外侍臣成久立聴得新歌乐意同
　　青宫受宝朝贺日次韵
　　百年文物际重熙丽日祥云昼刻迟上相传宣催草诏看君落笔玉堂时
　　殿外霓旌漾晓晖炉烟浮动衮龙衣璚楼贝阙天中起五色云霞在翠微
　　天乐声中舞序陈千官花外驻车轮春宫初试黄麾仗宝盖珠幡队队新
　　緑树重重秘殿隂画堂甲观九重深青宫昨夜初承诏丹扆今朝又进箴
　　日出苍龙紫雾开金门宣赦近臣来书条字字皆寛大万姓懽声动地雷
　　大安髙阁正当中龙虎旌旗卫两宫近日春坊谁辅相君班序冠三公
　　禁直周庐接上台银河秋傍紫垣来为郎莫笑冯唐老立马金门待晓开【时以礼部郎中在上宫】
　　宫臣侍侧近炉熏衣上龙乗五绣云鸣玉锵金俱鼎食早思偃武与修文
　　殿阁薰风奏舜弦大眀宫树不凝烟圣人恭黙惟思治日厯慿谁细细编
　　深宫无处不开花玉烛调阳运帝车不是人间春易老风光长只在天家
　　自然亭
　　盘结松萝覆顶青云山四面作帏屏秋风棋局无人看夜月琴声有鹤聴
　　九月十日出城
　　病耄犹知发出狂卧嗔恶少强移床丈夫死义无悲泪市上傍观为两行
　　出湖
　　鸿鴈声低日己晡扁舟渺渺出平湖何时却为鲈鱼脍写作寒江独钓图
　　十六日舁床入城
　　舟子舁床入市廛病躯仰靣看青天不知城郭还何似聴得行人叹昔年
　　谩成
　　豫章城里聴秋风却向匡庐去住冬白髪数行非俗骨青山千仭有云松
　　十洲麒鳯落江湖遗老相逢説旧都春日琼林看锡宴天门金榜聴传胪
　　昔年防士奏题名西内传宣御仗迎金织承筐懐旧赐白头何以荅升平
　　战骨生尘塞草长将军己拜右贤王节旄落尽苏卿老渤海沙飞尚牧羊
　　霜月横空鴈不眠夜寒邉燧尚传烟伤心江上垂纶客不为鲈鱼系钓船
　　杂咏
　　江头雄锁控东西长叹忠臣效节时满目山川天险在不将版臿虑安危
　　忠臣【谓太守李黼】
　　万里江淮接楚舒连云楼橹见储胥睢阳不独张廵死汗简应防太史书
　　宪使储布哈守楚元帅余阙守舒
　　万方海宇一封疆郡邑胥豪玩宪章寂寞荒城今第宅家家故牍满新墙
