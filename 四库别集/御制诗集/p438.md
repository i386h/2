<!-- { "loadSidebar": true } -->
　　阁帖欣犹善本全几余考订为重镌墨华辉暎题轩扁石刻珍藏嵌壁甎阅古于焉阅嵗月赏心何异赏云烟頥居倘得遂初愿【内府藏有淳化阁帖初搨既为订正重刻因于含经堂后逥廊分嵌石幅廊之中拓为是轩即以帖名名之若纪元得至六十则夀登八十五彼时当归政居此果如所愿得以翰墨静娯诚至乐也】陶写端知胜管弦
　　待月楼
　　楼髙为待月先临东壁飞来凉满襟却是大千人尽望一轮安得称【去声】人心
　　三友轩
　　禁中三友轩额为【去声】藏名迹园中三友轩窓外真培植名实虽不同要以取有益寓意非玩物向曽咏其徳【旧题三友轩诗以松喻直梅喻谅竹喻多闻并就其徳性推言之】益常愿居前损则应离侧三者正相反求友可不择于恒总宜谨况在躬为辟
　　题素心堂
　　素心我实有非无却较泉明髙尚殊【陶渊明诗闻多素心人】常畏民碞与
　　天命所师二典及三谟祈年曽弗间【去声】终始食旰那遑惜劼劬设以怀人寓深意亦其稀矣亦増吁
　　理心楼
　　书屋名理心问心云何理寻思非由外仍由心内耳顔渊问为仁曰克已复礼已似外物诱克则从衷矣至于礼之复实复心本始不敏请事斯吾愿学顔子
　　张秋山红树
　　秋山犹余緑秋林渐染红水阁坐畸人须鬓飒秋风流泉落平溪白云半岭封其上飞银龙擘峡势独雄委固弗可测源固弗可穷骋望属念者夫谁识其衷
　　雨【八月初四日】
　　弗雨已逾旬秋云晓布匀濯枝承细霔润叶滟芳津寒入棉衣试时余竹帙亲既霑思霁好庆典肇明晨
　　晴
　　夜报云容散晓看曦影披若时旸雨叶切已敬恭滋舟迓
　　思斋豫隄排百尔寅【是日恭奉　　皇太后至同乐园侍宴因命入预庆典之王公大臣等并来贺诸外藩及年班囬部排列岸旁跪迎　　鳯舸】称觞聚
　　五世额手沐
　　天禧
　　仲秋恱心殿
　　庆辰行礼奉
　　慈宁山殿聊因路便停恒侍
　　康强心有恱谨承
　　温凊视无形波翻太液俯阶见风飒银河平牖听郊外适才观铚艾潦余旋转赖
　　圆灵
　　抱冲室
　　山北此书室古香贮静芬亦时资探秘何有践尊闻砌茁鸡冠蕊窓含螺黛纹冲怀胥欲抱义更切为君
　　延佳精舍
　　气肃天髙秋景飒西成平秩此为佳延来山景非不美曾未于斯一系怀
　　邻山书屋
　　假山数百余年久久假乌知非故有书屋倚岩不计寛忘筌真似居林薮行将跸驻避暑荘玉岑精舍【山荘内书屋名】当凭牖忽然自笑失拘墟真假评量有是否
　　亩鉴室口号
　　对来刚喜不波澜照物初非预设端莫讶鉴材才得亩较于方寸尚为寛
　　得性楼
　　性固人人具而能全者稀弗全斯为失所以贵得之用是额斯楼触目会心宜然非由外来复性书示几设云供揽结千里谬毫厘
　　古遗堂
　　明之琼华岛元之万歳山篑土自弗移称谓从改删古殿变沧桑今堂枕孱顔而山犹古遗额堂兴偶关后视今犹昔不改者本闲
　　峦影亭
　　山隂一笠亭恰与山相向山南液池北流峙景殊状取之无不宜契矣胥増畅山容与水态交暎如揖让峦影讶在檐谛视漪澜漾
　　戏题镜藻轩
　　引注活水为止水书轩阶砌近尺咫凭槛须眉都鉴之开奁明镜堪相拟何来藻荇梳其中讶似承天玉局比虽然颇类谢重言故应戏诮王道子
　　澹吟室
　　静室秋池俯澹然呈镜空因心惟爱澈得句不期工翡翠兰苕上鲸鱼碧海中为文哂轻薄子美我心同
　　致爽楼
　　假山之上构书楼山下波光几席浮不必披襟言致爽金风玉露已中秋
　　万善殿
　　古砌犹存栢今园不见蕉正名去书室【旧时选小内监十余人读书于此且有教习督课之昨以书馆与僧寮相混于体非宜因移置他处】设色焕禅寮无暇参白业有欣对碧霄精蓝息心处漫与问前朝
　　朗心楼
　　窓延爽籁座凌虚偶坐惟因几暇余北俯液池澄到底印来秋月朗相如
　　题邹一桂山水
　　致仕返家乡写图贡阖阊相招至朋友惟与话蚕桑笔共江山老身非蒲栁强欣兹六法绘却胜九如章【一桂家居以六旬庆礼进此图】
　　咏商铜如意
　　一柄曲拳代谈者璘玢古色错金银【金银错始于商代此噐疑其时所制】
　　谁知子氏犹尚质已有欣于如意人
　　咏龙泉盘子【有序】
　　向侍卫自吐鲁畨逥者曽携一盘至亦既有诗纪事此盘乃霍罕所贡霍罕安集延部类相近而霍罕为之长旧伯克额尔德尼今其侄纳禄博图袭为伯克其地盖逺于吐鲁畨数倍使使者贡万夀并告新用事因成是什録实
　　古宋龙泉世颇稀云何外域尚或有吐鲁畨噐昔讶看霍罕包贡今复走不寳厚往致频来所嘉彼亦知献夀质厚色葱弗茅蔑【出遵生八牋磁器开路曰蔑少损曰茅】定窑之下斯抡首赵家幅员未逮彼彼何以得故难剖长言纪实非玩物更廑深意慎所守
　　直总督杨廷璋奏报收成分数诗以志事
　　春莫逮夏首望雨心屏营闰五初始霑麦失大田耕侵寻更致多踊惧潦沴行永定既决隄淀复涨津瀛嗟哉水乡民安得室家盈急赈八月施期以救灾氓方伯兹疏陈秋收约八成此或出讳饰细阅畧悉情顺天保定津三府涝实丁宣化【府】遵【化】赵州其灾本属轻正定与顺德河间而永平四府及四州【冀深易定】如坻复如京截长以补短八成言信诚谓失反幸得旋转慰且兢然此出统计向隅原可矜发帑出仓储【被水州县勅大吏查勘赈防例当银谷兼支因诏发户部帑银五十万两并拨截留北仓漕粮及通州仓贮各二十万石寛裕备赈仍饬督臣董率妥办俾待食贫民均霑实恵毋任胥吏侵渔中饱】妥办仍丁宁
　　赋得野无伐檀【五言八韵得扬字乡试题】
　　羲经象茹彚尧典着明扬继此风人咏思伊魏国章丁丁则非逺坎坎韵犹长力食励无忝素餐愧不遑嘉兹伐檀苦绻彼寘河伤预育菁莪盛勤捜仄陋藏野无遗薖轴朝有庆明良咨尔释褐者其何赞典常
　　阅折
　　阅折日日勤随到随批发慎几在其中未敢以疎忽值兹西成逮次第奏章达齐豫晋近畿滇黔蜀天末率皆报中稔吾民可资活两粤及两浙江南北闽越无不称有收楚则大熟纳俗云天下足【谚曰湖广熟天下足】所济诚普濶陕甘被偏灾赈恤已勅拨统计歳称丰感谢手加额然益戒满盈巩谦守无悖
　　八月十三日六旬庆典率内外王公大臣诣
　　慈宁宫行礼遂御殿受贺爰成长句示志
　　慈宁爱日丽清暾晋拜躬倡近逺藩重译来王来贺节【霍罕使臣入贡是日命随班行礼】十年一度一临轩【每歳诞辰率在山荘逢大庆始御殿受贺】六旬亦自寻常有万夀微嫌庆祝繁乆道斯之化成未敬勤兢业朂存存
　　中秋日作
　　御园今歳饼筵度分外宜人景物撩甫过六星庆南极恰临仲节侍
　　东朝碧云影向天边敛丹桂香从月际飘秋日本来胜春日还思秋日让秋宵
　　恭奉
　　皇太后启行幸热河驻跸木兰行围之作
　　庆辰佳节逓都过合奉
　　慈舆幸热河习武未宜疏驷铁矢音恒是咏巻阿恩深顾复行常侍【恒防　　慈谕宜循　　皇祖每歳幸热河之例习武施惠联情外藩所幸　　慈体日益康强每奉豫游　　懿顔必加丰厚诚亘古未有之　　大福庆也】
　　体益康强喜实多纳稼更无虑蹂躏潦余旋转幸如何【今年闰月中雨水过多濒河地有被涝者六月以后雨旸颇调髙阜稼仍美好昨杨廷璋奏统计通省收成八分有余兹跸路所经则大田悉已登场沿村囷鹿颇积竟得转歉为收督臣言果不妄为之庆慰】
　　晓凉
　　防马度烟庄棉衣破晓凉天髙露色白日逺树隂长野水潦将尽官邮尘不扬翻犁播秋麦四季总农忙
　　过九松山
　　古榦恒看防兰若新柯又自薄云霄所赢江表摄山者曾未荆凡阅六朝【摄山六朝松九株向南巡时曾有咏】
　　出古北口感怀
　　古北复鸣鞭今秋殊往年异常经潦涨格外命恩宣【六月间潮河异涨冲齧城根旧垣随圮兵民庐舍亦多有漂损者特大臣同提督王进泰查勘抚防即开仓平粜以资接济并发内府金四万两倍赏被水兵民补葺屋宇仍饬遣工匠缮复城墙今经过则塞门已修筑如旧室庐亦渐次完整惟城墙则待补筑更念灾余物价稍昻官兵衣食未免拮据复加恩赏借一季饷银俾生计充裕】庐舍苟完矣雉墉未筑焉长城真自坏触景倍凄然【每歳巡行大学士传恒无不扈跸今物故矣去歳征缅之役本不欲遣往以其敦请甚力命往经畧乃以勤劳受瘴致殒失此贤臣每怀耿耿悔之无及矣】
　　出关
　　出关马上益逢凉迤逦山蹊度野庄峡水易流潦未逮秋田薄获圃余藏飞鸿嘹唳髙还下叠树菁葱緑间黄吟绪今来图少辑其如触目有题偿
　　滦阳别墅
　　行宫滦之隂【喀喇河屯行宫在滦河南】别墅滦之阳滦之水至秋仲敛一舟原可乱而航别墅倚山据冈阜夏潦已到阶基傍旧时平川数间屋怒浪掀去余頽墙脩筑固不必铲除善后须有方适才髙陇见薄收民无菜色颇似常安知下隰未经见保无冻馁鲜盖藏滦之阳今来益切视如伤
　　至避暑山荘作
　　庆典原无废习搜略迟啓跸过中秋行将兰塞千围合【外藩例偹千二百人行围】且许山荘三日留【今歳啓行迟山荘祗驻三日便赴木兰行围】锦绣开屏间【去声】红緑佩环淙峡互渟流迎銮万姓休称谢【六月间热河山水骤涨居民庐舍被淹业已加恩抚防并赏银葺治屋宇仍发仓粟平粜以资日用今来万众欢呼叩谢朕实廑灾余元气之未能遽复也】元气还廑可复不
　　永佑寺瞻礼
　　神御崇居云日悬到来谒必致诚防万方乐利恒贻后百世继绳可忘
　　前游豫倍思稚龄日春秋阅忽六旬年明朝更值重读诏【每逢　　皇考忌辰必敬读　遗诏三十五年恒如一日也】抚已追怀倍黯然
　　碧峯寺
　　梵宇招提对碧峯六时常寂寺楼钟不安僧侣谈宗教祗许空岩防象龙
　　味甘书屋
　　精蓝之后搆书庐啜茗泉甘得味余一晌南华悟口彻缓烹细瀹两成虚
　　丛碧楼
　　乗闲聊拾级楼在碧云丛孰谓全依緑居然半是红越教牖增色可据座观空去歳拈毫况偶思同不同
　　秀起堂
　　中隆岧岪若悬居拱揖羣峯尽俯诸红叶知从緑叶染秋山觉比夏山虚鹿声闻尚隔丛樾黛色看如入朗疏此日昨年漫论彼行云流水例酬予
　　出丽正门恭迎
　　皇太后至避暑山荘即事成什
　　昨宵数问夜何如为是连朝濶
　　起居老幼黔黎类善锡动言左右史堪书街衢已复旧观矣【六月间山水猝发红桥以西地势稍低者市防多被冲损随倍赏内帑葺治今已整缮如旧】警跸奚须逺避诸策马躬迎
　　圣母喜六旬子帝掖
　　安舆
　　题清舒山馆
　　假山年久似真山况有临阶碧水潺园里斯当迤东地林端常见矗西鬟庭余落叶声随歩窓纳浮岚色伴闲莫讶叩门新客到应为据座主人还
　　玉琴轩
　　阶下有鸣琴听为哀玉音幻哉更喻幻吟矣岂妨吟原是现前水欲忘过去心流泉付不识如是注溪浔
　　千尺雪
　　态是氷花意是凉人间无物可相方因名雪耳因还笑玉尺阿谁解去量
　　野滩潦尽挟沙无盛夏新秋瀑总殊真是雪从岩际落指看今善副名乎
　　溥仁寺瞻礼
