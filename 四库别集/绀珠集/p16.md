<!-- { "loadSidebar": true } -->
　　舒元舆作悲剡溪古藤文云今之为文者皆夭阏剡藤者也藤生有涯为文者无涯所以吊剡溪藤以寄其悲

　　○广州记【顾微】

　　五羊
　　昔髙固为楚相五羊衔谷至其庭以为瑞因以五羊名其地六国时广属楚

　　水弩
　　水弩虫四月一日上弩射人八月后缷弩

　　○定命録【吕道生】

　　肩尾之叹
　　令狐相未达作诗自叹云何日肩三署终年尾百僚

　　伏犀贯玉枕
　　袁天刚相窦轨伏犀贯玉枕当于益州立功名果然

　　龟息
　　袁又相李峤曰睡则气从耳出名曰龟息必贵

　　邺中记【阙名一作陆翙】

　　莫难
　　扇之竒巧者名曰莫难

　　锦名
　　锦有大登髙小登髙又有大小博山大小茱萸之名

　　鳯诏
　　诏书以五色纸着木鳯口中飞下端门谓之鳯诏也

　　○法苑珠林【僧遒世】

　　人生如寄
　　支遁在剡谢安与书曰人生如寄耳终日戚戚迟君来晤言消之

　　般若台
　　陈文达持诵金刚经有人入冥见筑台云名般若台待文达也

　　诸天雨
　　兠率天雨摩尼珠护世城雨美膳阿修罗天雨兵杖阎浮提世界雨清净之水

　　○荆州记【盛弘之】

　　酉阳逸兴
　　酉阳山石穴中有书千卷世谓之酉阳逸兴

　　分风
　　洞庭湖神过客祈祷必验分风送船

　　○潇湘记【李隠】

　　玉象之
　　玉精曰玉象之枯木精曰李时金杯精曰黄直

　　南山木强人
　　马举镇淮南有一叟谒之称南山木强人能论兵法验之乃一棋局耳

　　○北堂书钞【虞世南】

　　絶编折擿
　　孔子晚喜易韦编三絶铁擿三折

　　○成都记【卢求】

　　六诏
　　南蛮六部本无统属天子毎下诏各分一封谓之六诏唐开元末节度使王昱受赂乞合为一乃封大酋蒙归义为云南王始独称南诏既盛乃为邉患

　　○河东记【薛渔思】

　　常持满
　　汝南王饮叶静能叶曰有一生徒能饮当令来谒翌日有通谒者曰道士常持满见之侏儒也谈胚浑一道饮以酒五斗乃醉倒是一瓮尔

　　○启颜録【侯白】

　　臣卿尚少
　　后魏孙诏为少府少卿帝问卿年何老答曰臣年虽老臣卿尚少遂迁正

　　○景龙文馆记【武平一】

　　修文馆学士
　　唐中宗景龙二年置修文馆学士大学士四人象四时学士八人象八节直学士十二人象十二月逰宴悉预最为亲近也

　　造化小儿
　　杜审言好大言临终宋之问等往问之乃曰甚为造化小儿相苦仆在乆厌公等今死固当慰心但恨不见替人尔言讫遂絶

　　闰重九
　　闰九月九日作宴赋诗李峤云闰节开重九

　　栢梁体
　　连句为栢梁体一句一韵

　　緑情红意
　　赵彦若剪彩花云花随红意发叶就緑情新

　　国■〈父上者下〉
　　窦从一为御史大夫中宗谕以卿乆无中馈为卿成礼岁除于守岁殿宴设极盛中席迎其妇与之同坐徐徐却扇去花视之乃一老妪帝与侍臣皆大笑后知是皇后乳母从一由是曲延中宫之遇有国■〈父上者下〉之号

　　齿録牙绯
　　沈佺期作回波词云身名已蒙齿録袍笏未复牙绯帝大笑遂赐之

　　蹀马之戏
　　宴吐蕃使作蹀马之戏皆五色彩丝金校具装于鞍上加麟首鳯翅乐作马皆随之蹀足宛转中节胡人甚大骇

　　四部书
　　薛稷知集库马懐素知经库沈佺期知史库武平一知子库通谓之四部书

　　儒首
　　祝钦明赡博号一时儒首

　　后罚三杯
　　宴白鹿观御诗序云人题四韵后罚三杯

　　天欢
　　李宗楚等谢曰既陪天欢不敢不醉

　　天杯
　　又曰敬举天杯饮

　　薜幄
　　宴韦嗣立庄云松门驻旌■〈罒干〉薜幄列簮裾

　　纶省
　　除中书舍人李乂为学士云纶省推髙

　　文江
　　郑愔聫句云文江学海思济航

　　桃花行
　　李峤作桃花诗帝令择二十篇入乐府谓之桃花行

　　帖彩球
　　寒食赐饧粥帖彩球镂鸡子

　　拔河之戏
　　清明节命侍臣为拔河之会以大麻絙两头繋十余小索毎索数人执之以挽力弱为输时七宰相二驸马为东朋三相五相为西朋仆射韦巨源少师唐休璟以年老随絙而踣乆不能起帝以为笑乐

　　细栁弮
　　上已祓禊赐近臣细桞弮云带之免虿毒瘟疫

　　文柽绮栢
　　日就殿以文柽绮栢为材

　　合笙歌
　　内殿奏合笙歌其言浅秽武平一諌曰妖胡娼妓街童市女谈妃主之情貌列王公之名质咏歌蹈舞号曰合笙不可施于宫禁也

　　八风舞
　　内宴祝钦明作八风舞以手据地作诸丑状卢藏用曰祝公使五经扫地矣

　　秘掖
　　宋之问曰西域秘掖此禁仙流

　　○御史台记【韩琬】

　　痴床
　　侍御史号杂端最为雄剧台中聚会则于坐南设横床号南床又曰痴床登此床者倨傲若痴焉

　　御史本草
　　唐贾忠言撰御史本草以里行为合口椒最毒监察为开口椒微毒殿中为萝卜侍御史为脆梨言渐入佳味迁员外郎号甘草言可以久安故也

　　五墨三仍
　　唐左台御史还南省仍供奉者三墨勑授者五右台讥之以为五墨三仍

　　百官本草
　　唐侯味虗着百官本草谓御史云大热有毒主袪邪佞杜奸回振寃滞止滛滥尤攻贪浊畏逺使恶襮直忌按权豪外州出者尤良用日炙干硬可用服之长精神减姿媚乆服可以令人冷峭

　　畿尉六道
　　畿尉有六道入御史为佛道入评事为仙道入京尉为人道入畿丞为苦海道入县令为畜生道入判司为饿鬼道

　　○三水小牍【皇甫牧】

　　天柱峯玩月
　　赵知微有道术皇甫玄真等师事之中秋积阴不解众惜良辰知微曰可备酒肴登天柱峯玩月既出门天色开晴及登山峯月色如昼会饮月落方归下山则凄风苦雨阴晦如前

　　鱼镜
　　元稹登黄鹤楼望江滨有光若星使人就视得一鲤剖腹得古镜如钱大背有双龙其龙口中常吐光焉

　　登莲华峰构火
　　王玄冲欲登莲华峯寺僧笑之玄冲曰到峯顶当构烟为信翌日携火而登僧候之数日果有烟起留二旬乃复下僧问之峯顶有池适菡萏盛开可爱然于其中又有破铁舟存焉

　　庐山精
　　刘秉仁为江州刺史自京将一橐驼去郡放之庐山下野人见而大惊共射杀之乃以状白州曰获庐山精于某处刘命致之乃所放驼耳

　　岘山张盖雨滂沛
　　安定郡有岘阳峯峯上有池若雨则云起池中若车盖然故其里谚曰岘山张盖雨滂沛

　　○淮南子【刘安】

　　悲丝泣岐
　　墨翟见练丝而悲为其可以黄可以黒杨朱见岐路而泣谓其可以南可以北皆本同而末异也

　　白猨号
　　楚王猎见白猿射之猿善避箭莫能中乃命养由基射之方执弓而猿乃抱树而号始知由基神射也

　　曾泉
　　日临曾泉是谓早食注云早食时也东方多水故曰曾泉

　　髙舂下舂
　　日至于渊虞是谓髙舂至于连石是谓下舂注云未暝时上蒙先舂曰高舂欲暝下蒙曰悉舂曰下舂

　　桑榆
　　日西垂景在桑端谓之桑榆

　　桐鱼请雨
　　董仲舒请雨用桐木鱼

　　干鹊
　　鹊之别名干音干

　　女夷
　　二月之夕女夷皷歌以司天和女夷神名

　　槐市
　　太学曰槐市

　　孑孑
　　水中倒跂曰孑孑

　　○捜神记【干寳】

　　种玉得妇
　　阳雍伯尝设羲浆以给行旅一日有人饮讫怀中取石子一升与之曰种此可生美玉并得好妇如言种之有徐氏女极美试求之徐公曰得白璧一双即可乃于所种得璧遂娶徐氏

　　赤虹化玉
　　孔子修春秋制孝经既成斋戒向北斗告备忽有赤虹自天而下化为黄玉刻文孔子跪而受之

　　青蚨
　　青蚨似蝉而稍大生子草间如蚕取其子母即飞来以母血涂八十一文以子血涂八十一文毎市物或先子钱或用母钱皆复飞归轮还往来无已

　　鸠化带钩
　　长安民有鸠飞入懐中化为金带钩子孙遂富

　　阿香车
　　有人途次寄宿道傍草舍惟女子居之夜半门外有小儿呼曰阿香官呼尔推雷车女子乃去迨视其舍乃一古塜耳

　　龙精
　　蚕曰龙精

　　神光照舍

　　应妪者生子而有神光照舍四子皆以才名显

　　审雨堂
　　卢汾梦入蚁穴见堂宇豁开题榜曰审雨堂

　　笑电
　　电曰笑电

　　鹄钥
　　北史禁门钥曰鹄钥

　　长啸呼风
　　赵炳从舟人乞渡不获乃坐水中长啸呼风而济

　　○吕氏春秋【吕不韦】

　　鸡跖
　　善学者如齐王食鸡必食其跖

　　水云鱼鳞
　　山云草莽水云鱼鳞旱云如烟雨云如波

　　六戚
　　父母妻子兄弟谓之六戚

　　熊席
　　卫公冬凿池言不寒范春曰君衣狐裘坐熊席四隅置火所以不寒

　　委裘
　　尧之官若委裘言少事也

　　夏钥
　　禹立命皋陶作九成以昭其功

　　承云乐
　　颛顼令飞龙作乐效八风之音名曰承云

　　葛天八阕
　　葛天氏之乐三人探牛尾捉足以歌八阕捉足犹蹀足之谓

　　○论衡【王充】

　　细桞
　　旦出扶桑暮入细桞细栁西方日入之地

　　一角羊
　　獬豸一角羊也性知有罪者即以角触之

　　钥动
　　赦令将至繋室钥动有所感也

　　史匠
　　能雕琢文书者谓之史匠

　　尧何力于我
　　尧时百姓闲暇撃壌于途观者曰大哉尧之徳撃壌者曰吾日出而作日入而息凿井而饮耕田而食尧何力于我

　　腹育
　　蛴螬化腹育腹育化蝉

　　木囚
　　李子长欲知囚情以梧桐为人芦苇为牢当罪木囚不动或寃木囚乃奋

　　○原化记【皇甫氏】

　　栢叶仙人
　　田鸾入华山见黄冠师指树曰此长生药也教以服之法后得道梦朝上清列仙皆呼栢叶仙人

　　松花酒
　　有老人雪中访崔希真希真饮以松花酒老人云涩无味以丸药投之酒味顿美

　　錬白兎
　　王卿为天师守丹灶窃发其封窥之一白兎跃出众皆曰丹已去矣忽有一道士化为鹤飞去须臾擒兎来遂复投之于灶

　　以珠易饼
　　贺知章尝谒卖药王老问黄白术持一大珠遗之老人得珠即令易饼与贺食贺心念寳珠何以市饼口不敢言老叟乃曰悭吝未除术何由得

　　寳母
　　魏生尝得一美石后有胡人见之云此寳母每月望设坛海邉石上可以集珠寳

　　祸斗
　　义兴吴堪为县吏家临荆汉忽得一大螺已而化为女子号螺妇县令闻而求之堪不从乃以事虐堪曰今要虾蟇毛鬼背二物不获罪之堪语螺妇即致之令乃谬语曰更要祸斗堪不晓又语螺妇曰此兽也须臾牵至如犬而食火粪复为火令取火试之忽遗粪火烧县宇令死焉

　　○广异记【戴胄】

　　鞭烂鞍朽
　　有人乗马山行见洞中二老人樗蒲乃以鞭拄地而看俄忽鞭烂而鞍朽

　　金羊玉马
　　有积雪乆不消掘地得金羊玉马髙三尺许

　　沙苑射鹤
