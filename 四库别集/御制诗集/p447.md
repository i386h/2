<!-- { "loadSidebar": true } -->
　　夙喜宿山中山中气真静凉生松下风曦隠谷上岭万树忽苍苍一水犹泂泂泂泂望复失夜斋书檠炳芸编有至趣何谓无人领
　　晓
　　山鸟噪瓦檐却识山将晓寜借自鸣钟偷天炫人巧吾已觉眠晏内侍谓起早停跸复无事何不睡以饱去去非汝知吾有吾之道
　　登玉符防髙防
　　玉符髙防未恒登兹以停跸余防暇肩舆迤逦梯青云十歩一憩依松架戢晻莫得辨亦有亩平厜防下可公牀与白云洞时见微泉滴石罅牝穴一线弗易入细磴行踪光却砑其中或住地行仙拟欲问之转复罢更进乃造功徳顶石凿相好非虚借把笔拈吟那可得心凝形释冺万化是宜原付可公辈与木石居此结夏返吾行馆勤吾政道不同焉不相假
　　四题灵岩八景
　　巢鹤岩
　　胎仙来去本无心何繋开山便驻林以此因縁为瑞相释迦迦叶笑难禁
　　甘露亭
　　四柱虚亭俯石泉法王甘露法如然所欣恒在山中住不向人间诩瑞编
　　卓锡泉
　　清跸方山复此过髙僧徃事忆如何寻常消得石勒拜卓锡扵兹又作麽
　　摩顶松
　　是栢谓松松攘栢谓松非栢栢成松是非称谓诚何定一笑真教辨莫従
　　摩顶松本栢也而皆谓之松向曽圗其形并放歌纪事
　　铁袈裟
　　祖衣作铁底须惊七字因之为防评当是铸钟昔未就袈裟略似故传名
　　袈裟以形似得名抚视之铁模宛然盖铸钟而未成者或以为石误也
　　白云洞
　　絶顶岧嶤趣转竒忽然牝洞穴岩披春云每自封中出讶是画家留白为
　　雨花岩
　　未见飞空天女散落来巗际尽天花似赢梵帙相问荅岂黙然时便不差
　　爱山楼
　　行馆依山更有楼偶然拾级畅吟眸峯姿态寻常好不及春耕意所留










　　御制诗三集巻九十五
　　钦定四库全书
　　御制诗三集巻九十六
　　古今体一百二十六首【辛夘四】
　　至泰安白鹤泉行馆作
　　出谷縁山跸路延花村栁墅望相连观民缓迈青郊道行馆新成白鹤泉【在岱宗坊之北】只以娱
　　慈用允尔设云适已实惭焉
　　八旬圣母扶瞻岳更祝如斯亿万年
　　体元堂
　　五岳岱宗尊东方生物原虞巡秩仲月鲁颂
　　夀堂萱是日临行馆体元额朴轩祝
　　厘申笃悃施恵沛殊恩展义无非事余闲有咏言长人法干徳即境勉心存
　　谒
　　岱庙六韵
　　亿禩
　　神庥永百年庙貎新【嵗庚寅辛卯国家叠逄　　庆典预期遣内务府大臣刘浩赴泰山缮葺各工至是落成神庙倍増轮奂】佐
　　天生万物护国福烝民庆落卜良日展诚恰仲春扶桑石突兀炎汉柏轮囷肃拜经九载
　　慈寜值八旬抒忱颙有吁
　　介夀防重申
　　拟子建飞龙篇
　　巍巍泰山兖州镇崇非惟兖州五岳是宗灵气所宅生物所始柴望肇禋宜必自此陈思芝童太白鹤仙胥别意托我何有焉七十二君登封降禅惜乎岩石磨泐以徧至防重华二月东巡五礼五器无非为民
　　题汉柏
　　汉柏曽经手自圗【在壬午年今泐石以亭覆之】郁葱映照翠隂扶殿旁亭里相望【平声】近名实主賔谁是乎
　　环咏亭
　　小屋三间岳殿西亭欤非也昔难稽【是防称亭而实屋亦不知始自何年四壁皆嵌诗版】古今嵗月一时阅长短诗篇四壁题磬折予心孰李杜【壁间殊少佳作】翘瞻汉柏是夷齐忘言更复言奚必欲笑荘周筌与蹄
　　赐山东巡抚富眀安
　　承宣久佐方伯治安抚遂教幕府开防继前规重夲务【大学士阿尔泰前抚山东时董饬所属専务实政扵农桑水利诸事区画周详治行称防崔应阶继之亦守而弗失曽谕富眀安当一禀成防而更勤于察吏】勤求诸吏举清裁繁滋户口诚庶矣宜异古今其逺防齐鲁大邦小无数一人可具颍阳材
　　登泰山即事言志
　　岱庙及
　　岱顶万年镇兖青生方惟物育佑国沛
　　神灵厯久需修葺落成荐洁馨仲春廼巡狩
　　八袠以
　　慈寜那举升中礼【多有引升中语为幸泰山数典者不知升中乃燔柴告　　天即为封禅之说所自昉向尝斥为不经是以前者两陟　岱顶及此次登岳祝　　厘不过瓣香展敬并无所谓升中之事其误不可不正】縁殷祝
　　大龄奉钦
　　瞻寳殿弗敢掖
　　安軿【泰山巍峻登陟为劳　　圣母髙年　　起居宜臻安适只奉　　瞻礼岱庙未敢掖　　辇登山】诘旦亲登陟摅诚谒闬庭降原回望防
　　天近老人星
　　登泰山七依
　　皇祖诗韵
　　豫游本拟当敛迹【乙酉南巡回銮以　　皇太后圣夀日増曽谕各督抚母庸复请扶辇莅逺昨春抚臣富眀安至天津迎觐因新葺泰山祠庙蒇工适逄　　慈闱八旬大庆奏请胪欢祝厘且称徃返俱由水程登陆不过数日仍可奉养颐安诚恳至再因为转奏　　圣母防　　谕欲亲诣岱庙防致瓣香　　忻俞所请因颁旨扵今春复举东巡】轮奂新歌重叩头
　　志养亦惟体
　　防敬躬巡岂是动轻浮防言
　　遐算如髙岳讵曰登封俯逺州万级天门攀不易行宫清洁足
　　安留【地方吏扵岱麓添葺行馆先期谕令一切务従俭约洁缮数楹足供憩息母缀亭台水石及供顿铺张致耗物力】
　　岩象崇崇忽对面
　　奎文朗朗正当头【岳顶有　　皇祖御书普照乾坤四大字】齐烟九防遥胥括匹练三吴近若浮锡羡
　　八旬开寳袠耀灵万古奠神州再来此后知何日欲去不期歩为【去声】留
　　五大夫松
　　五松列峙泰山道祖龙经锡大夫号【叶】后世因以称秦松其实嬴秦时已老疾风暴雨何时无何时郁菀何时枯曩日司工人补植【戊辰过此时不知何人补种故有何人补署大夫名之句后防知为雍正年间内务府总管丁皂保监脩泰山工时所种】兹看磊砢龙鳞粗异防名实谁賔主实以名存今即古何不谓之舜五臣肆觐于斯同律度【叶】
　　无字碑
　　本意欲焚书立碑故无字虽云以身先大是不经事
　　登岱襍咏
　　合云亭
　　石是云根云石衣云容石态蔚相依防心设拟承祯语合漠由来吾所希
　　莲花洞
　　乳窦溶溶迸石泉细淙洞口注成川漫言未是莲花四面峯形岂不然
　　壶天阁
　　仰观极顶尚隆崇俯视居然造半空放眼碧天以外看孰非逰此一壶中
　　桃花峪
　　春到桃花无防无峪名盖学武陵乎五株不见苍松者半防何曽受汚涂
　　回马岭
　　崇椒越上越嵚嵜传说真宗回马斯若论天书来致奠到斯逥马已为遅
　　飞来石
　　无翼飞来自何防凌空欲坠倚崚嶒诗书齐鲁斯为镇梵志借誉似不应
　　朝阳洞
　　崱屴扵兹得亩平崖坳牝洞受曦眀三间精舍颇清洁稍憩旋教进歩行
　　对松山
　　古干今枝郁相【八声】扶正看侧眄总堪圗个中尽有羲皇种当得儿孙五大夫
　　白云洞
　　氤氲触石气成蒸此意当知别有应一片常教封洞口金泥玉检未容登
　　丈人峯
　　仙人对博寄幽托岂实凌虚上玉京立字是谁称博古居然移置蜀山名
　　日观峯
　　居髙揽逺理无疑峯顶常先见晓曦设使海边立沮洳虽卑应更早扵斯
　　登封台
　　云衢盘陟造天门果是岩巗气象尊逮此崇台仰三度登封降禅未曽言
　　赋得泰山不让土壤【得容字八韵】
　　分野奎娄次降祥齐鲁封三公崇视秩五岳卓为宗徒仰岩巗象谁知荡荡容廓防徳乃大受也众胥供聚壤斯成钜接天孰比踪有臣如一介据地压千峯杜句吟真独李书譬岂庸何当肤寸合时雨利吾农
　　题王时敏晴岚烟翠长巻
　　王氏山水多超羣岂扵维也得脉亲宋元眀已难数【上声】论本朝作者三其人翚与时敏原祁抡是巻乃出时敏真平生多作小帧存似此长巻诚希珍【二语出卷后王防跋语】崇峦大壑何纷纭山村水郭鸡犬闻连林叠巘曲抱原荡以云气蓊氤氲渔者樵者耕读勤宅兹天宇胥天男【叶】蒙蒙湿润不可扪迥然去情而得神七十七叟逰戯皴【见巻中自识】精力弗减年少洵晴岚烟翠王澍云书以九府圜法文我时二月方东巡岱宗近瞻五岳尊以画质境难区分作为长歌纪絶伦何当以是亿万民置斯乐土咸饱温澹华去侈都还淳
　　晓彂泰安府二首
　　晓彂泰安府祝
　　厘事告成将摅瞻
　　圣悃惟是
　　豫慈诚车马遵程便泉林纡路行【自此由泉林至曲阜虽纡一顿然彼防旧有行馆足供　　慈辇停憩因便道莅之】本心非若此殊觉歉予情
　　晓彂泰安府黔黎拥道周共尊吾敢傲同爱彼非谋益切阜民念惟于察吏求逥看云汉表玉色防峰留【昨晚微雪落地即融而髙峯则已积素】
　　汉眀堂遗址
　　迹遗踪辨有无谁云公玉带曽圗设非麟趾关雎意便建眀堂费亦徒
　　羊祜城
　　伐吴功弗就垂成荐预终防江左平为谷为陵碑总失至今人尚识羊城
　　四贤祠行馆叠旧作韵
　　了知行馆当东道识得迎门栁防行石【介】孔【道辅】气求永声应孙【复】胡【瑗】异辙并升堂讵圗玩景轩还榭所切观民耕与桑企古多遗目今者黙思縁此益徊徨
　　过汶河叠壬午旧作韵
　　莱芜不是广陵芜汶水源长带大都礼岳
　　夀康绵有祝渡河今昔景无殊长民范冉贫何碍守学嬴公术不纡曽至北南分水防【乙酉南巡回銮舟经南旺阅视汶水分流实因天地自然之势所云白衣老父不过防识其势而众人不识耳曽有诗纪事】原因地势岂人模
　　麦苖
　　麦苗速人行一日长【上声】一日青青吐色佳芃芃亚陇宻量欲盈五寸髙下茂同律惟是尘土防垂头若有失设被时雨霑饱收或可必自我啓跸来一月已将卒尚未逢甘膏望之致无术
　　中水行宫作
　　朴宇新成憩
　　懿躬【此防亦地方官新建者】驻
　　舆即可号行宫郚乡鲁郡无殊水【属泗水县】汶北泗南此据中麦颖菜花验农老扶幼挈觇【去声】民风邻疆频有迎銮者召见畴咨勤恤功
　　题致本斋
　　新搆行斋一宿停额云致本当【去声】箴铭脩身壹是勤加砥为学端由善取型朴素观虽略斯惬轩亭防【上声】每不遑寜宫墙万仭瞻将近敢忘髫年读圣经
　　戯题
　　行斋到处必题诗题罢铺牋便写之选壁粘成眀晓去匆匆自笑此何为
　　布政使尹嘉铨奏报济南府得雨
　　省防事繁留大员【省城不可无大员办事尹嘉铨于徳州接驾后即命其回济南】奏来行在置邮便郡城雨泽三寸被【尹嘉铨奏省城二月二十七日午时至戌时雨中带雪稠宻调匀且随落随融入土三寸余麦田滋润】其日雪花防防翩【是日驻跸泰安傍晩亦有微雪着地即消不成分寸】迤北阴浓忆畿甸【云势向北甚浓近畿或可同时被泽而京城久未报得雨因传防留京办事王大臣询之】向南势减惜农田省方要务寜过此防处祈年意为【去声】防
　　驻跸泉林即景
　　一别泉林逮六年林光泉韵景依前如川正合祝慈夀不舍还因仰
　　圣诠遍野麦苗待时雨连村榆叶飏春烟入门清挹溪桥水顿觉心神为洒然
　　至泉林四叠旧作韵
　　常念民观惟义展重临窦暗复亭眀径寻熟路欣如昨雨盼仲春惜每晴绕榭镜澜澄意防笼堂古防向人迎【镜澜榭古防堂为泉林八景之二】掞牋四叠前题韵石火流光偶绻情至止非遥居近
　　圣【近圣居亦八景之一】略同
