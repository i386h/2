<!-- { "loadSidebar": true } -->
第八十九回　　张之洞上书论继统　崇皇帝奉旨镇热河
    话说众王大臣等奉到此旨，都到内阁会议。礼亲王世铎道：“此乃奉旨交议事情，众位有意见，不妨说出来，大家斟酌斟酌。”

    众人都道：“我等伺候王爷，正要请王爷的示下。”

    世锋道：“继统的事情，与建储有什么分别？本朝家法，从不曾建过储，雍正七年，世宗宪皇帝明降渝旨，内有‘建储关系宗社民生’的可易言。我朝圣圣相承，皆未有先正青宫，而后践天位。乃开万寿无疆之基业，是我朝之国本。有至深厚者，愚人固不能知也，等语。继统与建储，如果不甚分别，兹事体大，似非做臣子的所应参议。”

    众人听了，唯唯称是。于是众人公拟了一张奏稿，复奏上去，无非都是“我皇上缵承大位，天眷诞膺，以文宗之统为重，自必以穆宗之统为心。将来神器所归，必能斟酌尽善。守列圣之成宪，奉天下以无私。此固海内所共钦，而非此时所得预拟者也”等模棱语。散会回家，抚心自问，觉着今儿这一议，真有点子对吴可读不起，于是各抒意见，各用心思，你也上一折，我也上一折，反倒热闹起来。徐桐、翁同和、潘祖荫、张之洞、黄体芳、李瑞棻都有奏撸却是张之洞的，最说得透避，其辞道：窃谓穆宗毅皇帝立嗣，继嗣即是继统。此出于两宫皇太后之意，合乎天下臣民之心，而即为我皇上所深愿也，乃万古不磨之义，将来必践之言。臣敬吴可读至忠至烈，犹谓其于不必虑者而过虑，于所当虑者而未及至虑也。恭查为穆宗继嗣之语，于同治十三年十二月初五日、光绪元年正月十七日及本年闰三月十七日，三奉懿旨，炳如日星。从来人君子孙，凡言继嗣者，即指缵承大统而言，天子诸侯，并同一理。盖人君以国为体，诸侯不得祖天予，公庙不设于私家。苟不承统，何以嗣为？下至三代之世卿大夫，汉魏以至本朝之世爵世职，但云以某为嗣，即是绍封袭荫，故继嗣、继统毫无分别。遍稽群经诸史，从无异说。其分继统、继嗣为两事者，乃明代张璁桂萼之怪妄谬之说。高宗纯皇帝钦定《仪礼义疏》，早已辞而辟之矣。

    今懿旨申命，至于再三，金匮宝录，何待他求。设有迷妄小人，舞文翻案，则廷臣中凡读书识字者，皆得执简而争，所谓不必虑者一也。前代人君授受之际，事变诚多，然就该主事所举二事论之：宋太宗背太祖而害其侄沂德王昭，非太宗子也；明景帝背英宗而废其侄太子见深，非景帝子也。若皇上以皇子嗣穆宗，名曰先朝之继体，实即今日之麟振，有何嫌疑？有何吝惜？以皇上仁孝之圣质，受两宫皇太后高厚之殊恩，起自宗支，付之神器，必不忍负皇太后，必不忍负穆宗！且夫遵慈命，孝也；笃天显，友也；使皇子广孝思于不匮，慈也；躬膺宝祚，而使大统名分归之于先帝，让也。无损于实，而四美具焉。中主亦能勉为之，况圣主乎？所谓不必虑者二也。该主事所虑赵普、黄（王厷）之辈，诚难保其必无。然忠佞不齐，数年前曾有请颁铁券之广安矣。大小臣王，岂遂绝无激发？明世宗紊大统而昵私亲者，以兴献王已没，故得藉亲恩，恣为赵礼，群臣不能抗也。假使兴献王在，必尚能以礼自处，少加裁制。今醇亲王天性最厚，忠直恪恭，该主事既知其贤，万一果如所虑，他日有人妄进异言，醇亲王受累朝之厚恩，必能出一言以救正，所谓不必虑者三也。然竟如该主事所谓明降懿旨，将来大统仍归穆宗之嗣子，意则无可易矣，词则未尽善也。

    缘前奉懿旨，谓生有皇子，即承继穆宗为嗣。若参以该主事之说，是一生而已定为后之义，即一生而已定大宝之传，合并为一，将类建储。我朝家法，以立储为大戒，高宗九降纶音，万分剀切。今若建之，有违家法，所谓未及虑者一也。前代储贰，谗构夺嫡，流弊已多，今被以绍统之高名，重以承继之形迹，较之寻常主器，尤易生嫌，所谓未及虑者二也。然此尚非其弊之最甚者也，天位授受，简在帝心，所以慎重付托，为宗社计也。帝尧多男，非止一索。圣意所属，知在何人。此时早定，岂不太骤？所谓未及虑者三也。今者奉命集议，伏读此次懿旨，‘即是此意’四字，言简意赅，至坚至确，天下万世，谁敢不遵？无可移易者也。独圣意宜尊，家法亦宜守。

    今日之事，约有二说：浅之为穆宗计者，则但如诸臣之议，并请一浑涵懿旨，略谓屡次懿旨，俱已概括。皇上孝友性成，必能处置尽善，似乎无所妨矣。然而生即承继，‘即是此意’一语，字字当遵，托诸文辞，则可避建储之名。见诸实事，则俨成一建储之局。他日诞皇子，命承继，廷臣中为公为私不可知，皆必将援祖训以争之。则承继之事中止。此日以恐类建储，而承统之旨不能宣，是令皇上转多难处矣。

    然则深之为穆宗计，而即为宗社计，惟有因承统者以为承嗣一法。皇子众多，不必遽指定何人承继。将来继承大统者，即承继穆宗为嗣，此则本乎圣意，合乎家法，而皇上处此，亦不至于碍难。伏请两宫圣裁，即以此意明降懿旨。

    皇上亲政之初，循览慈训，感恻天壤，自必仰体圣意。再颁谕旨，只告郊庙，宣示万方，则固已昭于天壤，坚于金石矣。

    如此约有五利：守彝训，一也；待宸断，二也；无嫌疑，三也；无更变，四也；精择贤，五也。至于精择贤而利宏焉在两宫慈爱之念，惟期于继嗣继统，久远遵行，岂必急急焉指定一承继之人而后慰？即穆宗在天之灵，当亦愿后嗣圣德，永绥洪祚，又岂必斤斤焉早标一嗣子之目而后安？此固为我国家仇万年之至计。即使专为穆宗嗣子策之，似亦无善于此者矣。或谓礼制精深，动关名义，由此以承统为承嗣之说，安保日后无泥古聚讼者。

    臣请得条举其说而预辨之：一曰礼为人后者，为之子，三代人君，凡继先君之统者，即为先君之后。虽无父子之名，而用父子之礼。皇了承继文宗之统矣，何以又别立后，不知父子之说，汉唐来久已不行，且皇上承继文宗显皇帝为子，已有明文，文宗有子，则穆宗无子矣。岂有御宇十三年、功德溥四海之先帝，而不为立后者？其不足辨一也。一曰礼嫡子则不得后大宗，不知此为臣庶言之，非为天家言之也。古来择取亲属入承大统，则本宗不敢私其嫡予，尊尊也。若后君为先君立嗣，则嗣君亦不得私其嫡子。

    盖嗣君与先君，当日固有君臣之分者，亦尊尊也。然入承大统者，既承累朝之大宗，则本支应自为继别之宗，并不得以小宗论，于理于法，当别立嗣者也。嗣君既为大宗，则虽以子为先君后，于礼于法，不能别立嗣者也。然则就今日事势论之，将来皇子虽为穆宗之嗣子，仍无妨为皇上之嫡子，尊尊亦亲亲也。皇朝律令，对承继之文，则曰本生父母，他日称谓区别，圣心自有权衡。两宫以圣而行权，皇上以圣而制礼。一举而忠孝慈友之人伦备焉，尊尊亲亲之礼意赅焉。义协而礼起，何为不可？其不足辨二也。一曰《春秋传》云：“君子大居正，故兄弟叔侄，辗转授受，每难帖然，不知从父从子，乃生衅隙。

    ”若皇子承继先明，但存名义，岂判亲疏？其不足辨三也。凡此皆群经之精言，而实不切于今日之情事，设有迂儒引之以挠夫国是，佞夫藉以文其莠言，大智聪明，岂能惑哉？

    今者往事已矣，惠陵永閟，帝后同归，既无委裘遗腹之男，复无慰情胜无之女，伤心千古，夫复何言？承继承统之说，不过于礼制典册之中存此数位空文，俾穆宗在天之灵爽，虽远而不远，几忘而不忘，庶可稍慰两宫鬻闵之思，且伸皇上友于之爱。

    夫吴可读区区一贬谪小臣耳，尚且昌言以发其端，致命以期其许，何况子道、弟道兼尽之圣主哉？昔汉景帝欲悦窦太后之意，至有千秋万岁后传梁王之语。梁王非有应嗣之分者也。

    宋高宗乙太宗之后，乃闵太祖子孙零落，而以太祖七世孙为嗣，孝宗非有承统之约者也。皇上圣明，远在二君之上。窃谓今日者，惟在责成毓庆宫侍学诸臣，尽心辅导，培养天心，开陈至道。皇上孝悌之心，油然而自生，尊尊亲亲之等秩然而不紊。

    任贤去佞，内修外攘，则所以仰体两宫，上慰穆宗者，固不仅在继嗣承统一端而已也。即此一端而论，其沃心正本之方，亦在彼而不在此。伏惟皇太后与皇上，名分已定，恩谊日笃。皇太后观皇上所生皇子，无论承继穆宗与否，同为己子。君臣一德，共济艰难，此宗社之福，而臣民之愿也。臣恭绎懿旨中即是此意，妥议具奏，二语文义，是者，是其将大统宜归嗣子之意；议者，议夫继嗣继统并行不悖之方。臣工应命陈言，岂敢依违两可之游词。贻庙堂他日之筹虑，乃诸臣心知其意，而苦于恐涉建储，不敢发挥。故不便述此四字之文，而专驳吴可读之请，以为如此，便可不类建储矣。岂知圣意已经宣播，若不善为会通，乘此时画一长策，究其时势，转恐终必类于建储而后已。且懿旨上言预定下言，即是语意相连，今不为之疏解分明，以妥议具奏，始以无庸设置议，终传之四方。四海闻听，虽其所谓无诵者，系指原折而言，诚恐迂儒以文害辞，误疑两宫有游称之意，更恐他日谗佞附会，正藉此议为翻案之端。一言之微，语病甚大。窃谓此事关系至重，伏望两宫圣裁熟思，权衡至当，再降懿旨。臣愚，不胜大愿。谨奏。

    西宫太后瞧见此奏，不胜叹赏。慈禧后道：“究竟念书的人，讲出话来，句句都有理。”

    慈安后道：“被他这么一说，到不能不另降一道旨了。”

    慈禧后道：“那是不能少的。”

    随传军机拟旨。一时拟就，两宫太后瞧时，上面写着：前于同治十三年十二月初五日降旨，俟嗣皇帝生有皇子，即承嗣大行皇帝为嗣。原以将来继绪有人，可慰天下臣民之望，第我朝圣圣相承，皆未明定储位。彝训昭垂，允宜岁世遵守。

    是以前降谕旨，未将继统一节宣示，具有深意。吴可读所请颁定大统之归，实与本朝家法不合。皇帝受穆宗毅皇帝付托之重，将来诞生皇子，自能慎选元良，缵承统绪，其继大统者，为穆宗毅皇帝嗣子，守祖宗之成宪，示天下以无私，皇帝亦必能善体此意也。所有吴可读原奏及王大臣等会议折，林桐、翁同和、潘祖荫联衔折，宝廷、张之洞各一折，并闰三月十七日及本日谕旨，均着另录一份，存毓庆宫。至吴可读此死建言，孤忠可悯，着交部照五品官例议恤。钦此。

