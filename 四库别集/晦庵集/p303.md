<!-- { "loadSidebar": true } -->
　　一改官之人设使所举皆当然其才亦有大小之不同而今之县道亦有难易之别今铨部之法未甞为官择人而使人自择官是以才高者审于择地多注优闲易办之县才短者昧于所向多注繁剧难办之县使人与官两失其所所以县多不治而人有遗才也欲乞将天下诸县分其难易又以大小为次委自尚书将合注知县之人精加考究分作四等以可任繁难大县者为上繁难小县者次之优闲大县又次之小县为下其已任繁难者后任便与注权通判其任优闲县者后任须管再入知县一次不得别注差遣愿注县丞者聴但亦以三年为任
　　一累任教官不曾实歴治民之人不许荐举改官
　　学校贡举私议
