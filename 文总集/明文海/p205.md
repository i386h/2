<!-- { "loadSidebar": true } -->
　　何景明字仲黙信阳人仕至陜西按察副使少有神解弱冠入京身不胜衣驰才长赋便凌作者时海陵储公巏锡山邵公寳领袖文苑咸加赏叹和粹冲夷人乐为友挠之不浊澄之不清众目为台辅中人然性简意寛不善事枢要遂出为校文之职以劳致瘁弗臻大成咎在政人不在其身也夫文章之道初慎师承乃能立体驯臻妙境始自成家观其与李氏论文宜取舍筏登岸为优斯将尽弃法程専崇质性茍为已地固非确论赋咏著述互见短长自古恒然匪徒今日若乃天才腾逸咳唾成珠实亦人伦之隽乎赞曰
　　辞尚体要矩矱式陈异禀拔萃乃贯天人立训范世俾也可循穆穆何君学縁宿解源出自山委折归澥既济视筏弗舍胡待
　　祝允明字希哲苏州人仕至应天道判超頴絶人读书过目成诵钜细精粗咸贮腹笥有触斯应不事猥鄙学务师古吐辞命意逈絶俗界效齐梁月露之体高者凌徐庾下亦不失皮陆玩世自放惮近礼法之儒故贵仕罕知其蕴真州蒋山卿尝见所撰建康观云记吐舌下之曰文不在兹乎偏才曲学真河伯未离龙门难与言水也余特赏其知言书学精工自急就以逮虞赵上下数千年变体防不得其结搆若羲献真行懐素狂草尤臻笔妙本朝书品不知合置谁左赞曰
　　汉隐方朔明玩祝子傲睨冠绅防戏文史蓄之海滙发也云蒸腾踏艺苑孰敢尔陵
　　徐祯卿字昌谷苏州人仕至国子博士神清履弱双瞳烛人幼精文理不繇教迪着交诫感暮赋诸篇词防沉鬱遂闯晋宋之藩凌躐曹魏长宿惊叹称为文雄筮仕武宗朝厌司法比请移学职斯亦可窥其雅识矣専门诗学究订体裁上探骚雅下括高岑融防折衷备兹文质取充栋之草删存百一冀成一家之言传兹来世至今海内奉如珪璧所谓虽多亦奚以为也其所研索具在谈艺録中可谓良工独苦者与【交诫感暮赋迪功集不载】赞曰
　　博士清资冰渊斯濯遗编荧荧凤羽鳞角唯寳贵竒匪以其多有人弗粹山委则那
　　朱应登字升之寳应人仕至云南叅政孝友性成笃厚人理恺悌无惎刋夷町畦故能善下仁贤兼容谫劣绰大贤之度职钱谷则政理饬教化则才兴斯忠信基之矣特词章彪发泉涌锦灿或当人落笔一扫千言旁观者往往夺气萋斐伊兴此唯芽孽然高举阔视渺然不为意也及其拂袖归田益穷词奥以彼易此又岂媢嫉所能知乎今观其文赋叙缀赡丽森张武库殆且伯仲潘陆奴仆元白有余地矣羽仪斯世其兹数人也夫赞曰
　　仁哉叅政不遗其亲异类广含矧我同人天授藻心防夫侧目白璧永辉蝇罪何赎
　　赵鹤字叔鸣江都人仕至山东按察副使文性渊奥吏道精覈主覆户曹屡筹大计督学山东誓清胶庠其甚乃举郡邑弟子十六汰之士始汹汹弗任毋亦矫枉过其正乎诗耻凡语于古爱谢灵运于唐爱孟郊于元爱刘因尝曰此道不宜浅浅则庸茸下矣善乎严沧浪有言刽人宜取心肝喻于立命处殚力耳毛肤焉足试乎后登泰山金焦诸篇言自作更不随人真凌驾千古胆也晚注五经考论厯代史刋正先误自信弥笃或者以爵位骇按察不知正腐防等乌能惊动之哉赞曰
　　文尚已出袭乃称贼江都奋精羣噪靡惑言曰法后政曰正邦志所向往迅霄长江
　　郑善夫字继之福州人仕至南京騐封郎中气秀巗谷发情声诗虽才韵弗充而古色精言髙映霞表飘飘然有逍遥逺举之志好逰名山尝入武夷雁荡峻陟搜都忘内顾养疴自逺逡巡郎曹乐负髙标殆轻人爵时与衢州方豪同好意泊如矣尝与予期曰明年海上有紫气东来是吾观化至矣赴官留省中道奄殂吁亦竒怪也哉赞曰
　　灵运乐防嵇康慕仙超矣騐封千载同然南海孕灵阳春呈响鹄性鸿情永遗遐想
　　都穆字敬苏州人仕至太仆少卿清修愽学网罗旧闻考订疑义多所著述好逰山水虽居官曹奉使命有间即临赏名胜骋其素懐所得必撰一记辑成巨帙又广録古今金石遗文为金薤琳琅集斋居萧然乐奉宾客啣桮道古以永终日不植生产或至屡空辄笑曰天地之间当不令都生馁死日晏如也文简古有法诗虽孤孑冲泊竟非俗韵赞曰
　　词士摭华技陋雕虫雅儒慕古力绍扬雄悬罄非贫酒非薄自顾充然畴测其乐
　　景旸字伯时流寓南京本仪真人仕至太子中允事母至孝目盲数嵗复明昆弟不逺故旧不遗人归其徳厚矣夷旷有度无竞无傲仕既融达好学无怠法左马迁为文不尚钩棘字顺语圆具有绳凖诗主盛唐萧散遗俗庶几髙卧北宪之懐体固所缓言矣余器重其人每言必正三事乃弗陟五阶而逝其命也夫善书初工真行后师周伯琦小篆颇得风骨赞曰文以体正诗以兴竒昧者志怪乃蹈支离中允端士徳厚气直词锋沛发靡不中的
　　王韦字钦佩南京人仕至太仆少卿孝徳纯修防母毁瘠卒父徽宪宗朝给事中直谏有声少卿承志执节屹有棱范厯仕留署匪云要枢确明职司金石不挠不曰孝思维则者乎论诗専尚才情其言曰唐风既成诗自为格不与雅颂同趣汉魏变于雅颂唐体沿于国风雅言多尽风辞则微今以雅文为近诗未尝不流于宋也故其诗婉丽多致隽味难穷或者谓为纎弱岂知所操之殊向哉赞曰
　　王子维介明辨义利千金可捐一诺无替词流别代力绍唐风涵情独逺执象奚工
　　唐寅字子畏一字伯虎苏州人举应天乡试第一坐事废坦夷疎旷冥契禅理弱冠居庠序漫负狂名著广志赋暨连珠数十首跌宕融畅倾动羣侪青谿倪公见之亟称才子以故翰苑先辈争相引援骄妬互防竟媒祸孽弃落之余益任放诞邪思过念絶而不托兴歌謡狥情体物务谐俚耳防避俳文虽作者不尚其词君子可以观其度矣今司马袁袠所刻仅仅数篇则其絶诣也赞曰
　　嗟嗟伯虎孰广尔志登台则流牖下斯滞生灭既一宠辱奚惊上善如水是生令名
　　孙一元字太初不知何许人自云闗中长寓吴越间卒于湖州风仪秀朗踪迹竒谲巾白袷混逰贵贱常以鉄笛鹤瓢自随遇所防心辄一倾倒盖隐沦之髙逸性好吟诗初谈导引人疑其仙晚婴婚娶入司空刘公湖南雅社援进儒术皆非其本色也诗词极其苦心所乏天才耳赞曰
　　宦逹无私愧彼尘鞅山涧考槃乃嘉髙尚龙笛吟风鹤瓢酌月皎皎太初江湖之杰
　　王宠字履吉苏州人贡入太学卒清夷恬旷与物无竞人拟之黄叔度尊官宿儒忘年友善防不乐其温醇诗词刻尚风骨摆脱轻靡陶镕李杜汰涤清文既正体裁复灭蹊径可谓后来之髙足惜乎天不假年进而未止学士覩其汗血可也谚曰琼以蚤折白石嶻嶪岂不信然哉行书疎秀出尘颇得晋法赞曰
　　有美吉人温其如玉既安孝友亦泯清浊杨芳词苑先轨是程心逺节促靳其大成
　　陈几亭先生像赞【陈素】
　　此几亭先生待漏图也昔者偕陟春闱聫趋丹陛今二十年事矣茫茫日月终始可言获对典型忾焉如昨赞曰蔚蔚丰镐涧西瀍东北极云翳星共攸同怀我哲人克秉惇庸遡源濓雒正气在躬搢笏明廷堂阶聿崇肃肃裳衣神明与通大用未极遗范无穷一髪千钧钦兹徳容沐日浴月先生之风














　　明文海巻一百二十三
　　钦定四库全书
　　明文海巻一百二十四　　　　　余姚黄宗羲编铭一
　　义门铭【并序宋濓】
　　天地之间有大防焉孝友之谓也水之始也滥觞尔茍无土以障之则必至于滔天火之初也荧爝尔茍非水以制之则必至于燎原人心感物而动不能无欲其端亦甚微不有孝友之人出为表式则沦胥以成风而彛伦斁矣昔先王有见于斯虽委巷刺草之民能行之者必旌命之所以赞皇治章仁风而挽之于正也世之评唐史者且谓张公艺季如本刘君良孝行推于友睦数世不衰真豪杰之士呜呼当是时金章紫绶之贤皂盖朱轓之英布列中外未尝无之顾以豪杰归于闾巷之士者以其不俟教令所加而后奋也呜呼南陔白华之诗盖亦商之末世周之盛徳也斯民以孝友著称君子可以观其世矣浦阳黄氏其先与文节公庭坚同所自出有讳度者宋隆兴癸未进士亦诸祖也元至正中传至讳珪君生三子其二曰隆曰生隆生一子曰逢原生生二子曰逢吉曰逢昌逢吉兄弟亦各生子至十有余人三世之间孝友无间言逢吉乃殚志竭虑设为教条既镵诸乐石复遣从子宿请濓铭之呜呼子壮而分妇姑反唇相稽秦之俗已然矣况去古日逺风气日益漓黄氏能不染于末俗卓然不变其恒度岂非豪杰者耶浦阳以义居闻者二三人惟郑绮之家已至十叶黄氏知惑慕而兴起进修益力乌知不绮若耶虽然许史之称未足为贵也猗顿之货未足为富也惟孝友积诸躬令名昭于时其为贵且富也大矣所恃立两间而无愧稽诸贤哲而有徴着之后世而可法何莫不由于斯黄氏孙曽可不思自朂或能如濓言揆之张公艺之流他日可驯致矣诗有之风雨如晦鸡鸣不已濓于黄氏盖深有望焉铭曰浙河东疆地曰浦阳厥氏维黄双井同枝科名陆离世服诗书有儒其冠以义为藩奕叶共飱视其斋庭左史右经踵武绳绳视其房除前丝后纑灯火与俱至和所形揖让而升穆然无声既衍而葩实而匪夸三代一家世道下趋子父割闺妇姑勃蹊十室九衰澜倒波頺为天莫回蝇声方忽闻怒霆孰不为惊植范建防翼法辅常斯徳之元造端非难延裕惟艰任重于山如为高陵世益代増非人独能如松之青故陨新承所以永贞方先与谋庶行之修其道曷由执敬为符夙夜究图百世如初
　　菜薖六器铭【唐肃】
　　余子治圃越城南屋其中曰菜薖榘轩先生既铭之唐肃复铭其器六以余子之治圃也其蓺菜也必以鉏铭其鉏曰垦而植本斯立培而垕蘖斯茂衡深浅毋尔苟既蓺其灌之也必以瓮铭其瓮曰泉之容伊徳之充泉之吐伊泽之其掲勿羸其挈勿隳勿事乎桔橰之机既灌矣而草害焉薙之必以刃铭其刃曰恶草之滋资女以剪夷弗剪而夷则茅其蹊草去矣菜丰矣采之必以筐铭其筐曰掇其美毋以下体敛其实勿满而溢虚而受之乃其徳左之右之慎尔执采而得之芼之必以釡荐之必以盘铭其釡曰溉于斯烹于斯我有防畜甘如饴彼鼎食者殆而铭其盘曰脂弗我汚兮羶弗我慕兮惟味道之助兮铭已余子曰噫子善铭吾器切于物奥于理其足为吾儆乎请书之菜薖以继榘轩之作于是乎书
　　周宁父丁斝汉素温壶铭【并序童轩】
