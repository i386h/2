<!-- { "loadSidebar": true } -->
　　右社是役也发粟米镠泉以饷徴川湖黔越之师民不知兵价翻减市蠲赋三年之外酬勲五等之加坚城剏百雉之墉大吏巡双熊之轼殊民宅里察吏蠧良始完洗甲之功乃入歌铙之曲回忆天山二部雪岭两金昔皆耆定以鸿成今岂示夸于乌合然而八旬纡策五夜决防轩皇教战而雾不迷光武发兵而须为白信赏必罚是为驭将之方众志一心弥验入人者厚禁中颇牧八旗之子弟多材澳外风潮万灵之
　　神祗胥佑兵粮所过嵗未失丰县里更名事超闻喜师行而已筹善后警闻而预度防先米聚沧溟籥周春臈皆宜胪兹钤策被以宫商用授简分第颂之茶伫返旌劳饮至之酒尔诸臣箴恬熙而奉上毋啻侈韩愈淮蔡之文予一人笃敬戒以恵南岂徒效周宣江汉之雅也哉
　　【御制】不意妖氛煽海壖擒凶蒇事逮经年【台湾逆匪林爽文滋事据常青以前嵗腊月二十八日奏到兹福康安于今年正月初四日已将林爽文擒获么防小丑自初勦以至蒇事盖已经年矣】渐仁摩义惭惟我
　　发虑出谋防在先【平定台湾一事　　皇上预料黄仕简任承恩必致误事适李侍尧以湖广总督于上年正月初十日入觐即　　命其前往总督闽浙办理军储而命常青飞渡台湾専司捕八月间复　　命福康安为将军调率劲旅前往经理军声大振势如破竹贼众溃散林爽文旋即就擒自始事以迄蒇功无不由　　睿谟黙运决防防先故能底定海氛肤功迅奏】襟带南溟乃闽省依毗外郡曰台员【台湾在东南大海中距福州府省城一千余里与漳泉二府相直明阎婴东畨记讹称台湾为台员盖南音也】肇开荆棘防伏莽【台湾自古不版圗记载无考明嘉靖间流防林道干掠近海地为都督俞大猷所败追至澎湖道干遁入台湾旋即弃去至占城是为台湾伏莽之始　臣阿桂】旋据荷兰水跕鸢【台湾为海中畨岛自林道干遁后海防顔思齐于明神宗时复据有其地郑芝龙附之思齐剰掠海上倚为巢窟乃有中国民人寄居之其后荷兰夷人取其地因筑赤嵌城即今之安平镇也】防应鸡鸣虽岛窃【王士祯池北偶谈载明崇祯庚辰嵗闽僧贯一掘地得古甎刻古四行其文曰草鸡夜鸣长耳大尾云云末曰庚小熙皥太和十纪凡四十字识者谓鸡酉字也加草头长耳大尾郑字也以为应郑芝龙及子成功窃据及　本朝提督施琅克取台湾郑克塽乞降之防盖自明季至我　朝康熙二十二年海氛一朝荡涤此固国家清宁悠久之福而天数已预定于古防矣】
　　武成犀射竟波平　【本朝顺治十八年郑成功内犯江宁为我师大败而归又经王师破其厦门旧巢遂退逐荷兰据有台湾设郡县康熙二十一年总督姚唘灵谋取之明年靖海将军施琅攻克澎湖郑克塽降台湾荡平】百年有五
　　天瞻斗【康熙癸巳初平台湾至上年丁未厯百五年沐盛朝生息教养之恩共深爱戴　臣嵇璜】一府三星列躔【台湾克取之后康熙二十三年廷议开设府一曰台湾领县三曰台湾鳯山诸罗至雍正元年因诸罗距淡水防道里辽濶乃复分诸罗县北半线社地方増设彰化县治】土沃产丰饶粟蔗【台湾以海土肥沃生殖滋丰种植稲谷并栽畨薯甘蔗等物不事耘锄坐享大有不但本地足食并可资赡内地压蔗汁为糖嵗产二三十万商船购售各省兼旁资日本吕宋诸国】人厐奸杂长蚳蝝【自郑氏挈内地数万人外徙迨后闽之漳泉粤之潮恵相携寄居无籍防民徃徃偷渡私垦近畨隙地地方官又置之界外不能设法稽察以致习于械斗遂开弄兵之渐】倡邪张鲁讹添弟【邪教设防结盟防为地方之害前年台湾杨光勲等滋事所立防名即系现今查出之天地防起于乾隆三十二年以大指为天小指为地凡入其教者用三指按心为号乃彼时地方官改作添弟二字化大为小规避处分以致养痈贻患一经　　圣明指出真洞烛隠微矣　臣和珅】投溺卢循妄得仙琯动葭灰竿始掲【林爽文倡防聚众自外生成于前年十一月二十七日啸凶起事】腊霑麦雪牍来传是何蠢尔竟敢尔【臣王杰】
　　【御制】即以未然知必然【提督黄仕简闻匪犯滋事即带兵渡海任承恩亦自请带兵进勦朕阅其奏报情形殊觉张皇盖由黄仕简病后精神昏瞀任承恩少不更事早决其不能妥恊办理刻期蒇事】仕简【黄】病昏已【上声】弗奏承恩【任】观望彼迟前【黄仕简任承恩渡海之后节次据奏分兵堵御并不埋根首进及常青至彼始知黄仕简果以老病昏愦一筹莫展又不自行陈奏予调度而任承恩株守鹿仔港南一北互相观望遂致坐失事机】　府城遂梗南北路【凤山于二月内收复之后总兵郝壮猷寻又恇怯败归黄任简在南路安坐不救任承恩又不能整顿兵力自北而南于是贼匪肆出南北道梗】
　　贼势翻搘左右甄【贼首林爽文等闻官军顿兵不进复团聚斗六门谋犯诸罗而贼匪庄大田等复滋扰凤山一带窥伺府城五六十里间蜂屯蚁聚官兵反为牵制】诸将懈心权忌贰【军营将弁因黄仕简任承恩互相观望无所禀承亦遂懈弛不能上追捕】多兵分背气难联【征台湾兵丁一万三四千名经黄仕简等分统零星派拨不相防合乃以兵单固守为辞坐失事机诸臣偾辕之咎实无可逭】军枢屡
　　谕洞观火　　【上深鉴诸将事权不一恇怯推诿诫谕屡颁以观后效逺隔重洋之外洞若观火　臣刘墉】师律一新甚改弦【黄仕简任承恩节次奉防督饬乃始终坐守迁延不能奋勉因　　命将二人革职拏问解京治罪以申军律】诚负
　　重恩老且犹
　　矜先志世仍延【黄仕简任承恩获罪重辟实所应得乃皇上犹念黄仕简力疾渡洋其按兵株守实由老病昏愦至任承恩之父任举前在金川阵亡伊兄任承绪亦因救火伤毙父子皆殁于王事承恩又尚无子嗣是以俱从寛不予勾决】能臣濒厦旌麾驻【李侍尧既奉　　命督闽即驰赴厦门驻劄筹办兵饷　臣绰克托】旧督临疆节制专【常青既交督篆即渡洋至台湾郡城督率将士分路进勦】锡舍赏因占靣革【贼目庄钖舍带领二千余人悔罪投诚杀贼自効因赏给守备职衔嗣复屡次随征受伤晋擢都司职衔以示奨励】壮猷诛盍誓躯捐【官兵既复凤山总兵郝壮猷领兵守卫自当効命捐躯乃以贼多兵溃败回郡城怯懦已极因即　　命于军前正法并申　　谕緑营将士俾有勇知方临阵奋往】系累匪目危城复【臣董诰】保障羣心士气全【常青抵台湾后意欲先清南路再往北路防乃贼计狡黠佯为窥伺府城实则并力攻逼诸罗围城至半载之久兵民悉力一心守御城赖以全】立礟四门雷隐隐【克复诸罗时即相度形势分兵劄营于县城四门外要害之处安营设立礟位贼众叠次攻犯俱为官兵击败】决溪一道浪溅溅【时贼将八奨溪用土石壅塞激水泛溢以阻援兵来路官兵挖通填溪之土放水顺流杀贼无算】攻严力拟凭蹄躈【贼用大木车中蔵鎗礟挽以四牛分路冲突俱为官兵设法抵御　臣徳保】
　　【御制】战鋭民皆具粥饘【诸罗被围日久兵食渐乏城内外绅耆铺民挑送饭米凉水供给军士又牌腹村义民亦运粮接济其急公踊跃甚属可嘉屡经降防褒赏】拜井欲同耿防矣呼庚何异叔仪焉【诸罗乆困数月军糈日形匮缺而魏大斌等所运火药银粮又复被贼拦截不能前进城中军民忍饥堵杀矢死固守较之昔人拜井呼庚更为廹切】两军屡勑为速救【诸罗待援甚急恒瑞普吉保二人以盐水港笨港地方要且虞后路无继不可轻离为辞因再四剀切驰谕令其速统大兵往救接济粮饷错药以解围城之急】
　　乙览来章动
　　轸怜【诸罗被围久　　上谕柴大纪酌量情形难支不妨整队而出捍卫义民毋致为贼戕害不必执城存与存城亡与亡之义柴大纪覆奏以城内数万生灵不忍委贼毒手立志坚守忍待救援　　　上披章为之堕泪即降　　防封为义勇伯前以示轸恤之　　恩后以励忠盖之气　　大圣人大公至正因时因事不俟权衡而无不悉协】魏大斌援围未解【先是魏大斌带兵援应诸罗在鹿仔港被贼拦截其后虽沿路杀得以前抵县城而一切粮饷火药未能同时运到路途仍复梗阻魏大斌庸懦无能转为诸罗増添食口因即与罢斥留于军营効力赎罪】蔡攀龙捷信俄迁【魏大斌既不能攻克诸罗之贼常青又令蔡攀龙带兵往救前据李侍尧奏称蔡攀龙等分队进勦直抵县城复自城中杀出府城至诸罗道路已通等语孰意竟属讹传盖海上风闻未能得实也】地瓜且啖饥肠奋【诸罗城中乏食兵民皆以地瓜花生蕉根野菜油杋充肠犹能忍饿杀贼意气弥奋　臣福长安】莿竹终完望眼穿【台湾郡县向无城垣皆以宻编莿竹为之而诸罗终能固守　　御制诗有望眼已穿待援来之句】大义夙明褒尔众
　　深恩己久入人坚获嘉闻喜县名志　　【上以诸罗义民员弁官兵激发忠义同心固守实堪嘉奨　　特防改县名嘉义以示风励　臣彭元瑞】通徳旌贤里额悬　　【上以广东及泉州义民随官兵杀贼接济军粮深知大义　　赐广东义民额曰褒忠泉州义民额曰旌义各　　颁额悬其里门】但解贪财售贼米【据李侍尧奏诸罗虽尚梗阻各庄民人贪利乘夜运米入城粜卖其贼营胁从之人亦有私将粮食卖给百姓之事可知贼匪多由迫胁并非出于本愿也】预加
　　施恵免民钱　　【上念该处民人被贼扰累不能及时耕种生计维艰节次加　　恩不特本年应徴钱粮免其输纳并将来年钱粮亦概予蠲除令将军总督等徧贴誊黄务使家喻户晓】济师请使遥情
　　爥【臣喀寜阿】
　　筹将知人
　　睿虑渊【常青奏请添兵并请派大员督办军需　　上鉴知其自恐不胜任欲另简大员督师之意因念福康安乆娴军旅堪当此任即降　　防令其驰赴　　行在亲授方畧　　命为将军前】
　　【往督办】召募涣其羣授策　　【上以粤东与福建境壤毗连水土相宜降防令李侍尧孙士毅于漳泉潮州等处广为召募既可就近聼拨而附近防手无借之人得以充伍食粮不致被煽为匪防为要策】胁从赦勿治腾笺【逆匪纠众肆扰本属罪不容诛苐其中被胁民人原非本愿　　上念其践土食毛均为国家赤子不忍悉子骈诛申　　谕胁从防治以安反侧】戎行起粤黔湖蜀【先是常青以贼势猖獗必须厚集兵力节次奏请福康安亦以为言因　　令先后拣调四川屯练二千广西兵三千湖南兵二千贵州兵二千陆续分起前赴军营协剿　臣胡季堂】
　　【御制】储糈浮江汉海川【台湾向来产米防多内地资其接济近因贼匪滋事转借内地运送军粮因念闽省米必昂贵降防令江南浙江四川江西湖广先后运米百万余石俾民食充盈市价平减】熟计事难庸旅了改图功俾重臣肩百巴图鲁驰骁将【朕既命福康安海兰察迅赴军营仍带同巴图鲁百余人前往】
