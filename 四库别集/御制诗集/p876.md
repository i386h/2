<!-- { "loadSidebar": true } -->
　　按汉书赵佗当秦末自立为南粤武王髙帝已定天下为中国劳苦释而不诛佗既复僭称帝号文帝立遣陆贾使南粤赐书告谕佗恐顿首称臣盖文帝初镇抚天下不欲兴兵诛讨惟贬损词意冀其感服而佗果称臣奉贡书生选懦之见率以为是予则以为大失中国驾驭外域之道盖外域惟畏威不知怀徳此意向屡论之若今之缅甸则大不然初以滋事边疆兴师问罪既因其吁求贷不加讨亦不过舍之而已岂值以一纸之书婉谕臣服而兹孟陨款闗进贡词顺礼恭且据督臣译其来文谓其父瓮借牙承管国事至其兄懵驳传子赘角牙同时为恶获罪天朝继防寛赦不加征勦感激实深伊与懵驳父子素不和睦蔵身缅寺为僧自赘角牙自取灭亡众头目举伊掌管国事屡欲乞求进贡因暹罗时相侵扰并移建城池未遑将使兹特差心腹赍表并具贡物恳祈转奏乞恕已前之罪永作域外之臣谢罪入贡归诚出于倾心向化其恭顺过赵佗逺矣至总督富纲讯以杨重英之事实过于苛求杨重英不过一臬司在木邦被缅甸之兵遮去留彼非若苏武之奉使朝廷也其缚送与否皆无所闗系何必致问因严饬富纲令罢之且苏武在匈奴娶妻生子向已薄之闻重英在缅甸求死数次而不得若复无娶妻生子之事是较苏武为优矣并戏及之
　　河南巡抚毕沅奏报河北三府普得透雨诗以志慰
　　河南泽原及河北旱偏仍以此切宵昼如何救亿蒸兹称盈尺渥可以晚田兴【豫省河北三府春夏以来得雨总未深透惟冀此时得有甘膏大田可以播种齐全迩日屡获阵雨见云势徂南冀幸河北三府同时均被即令传防询问兹据毕沅奏河北等处于初七日未中间大霈甘霖入夜益加绵宻初八日又复竟日优施淋漓酣畅霑被俱已盈尺飞查附近之汤隂淇县汲县等处均各一律深透不特已种田禾葱郁可观即未种之区俱得布种晚谷糜粟豆黍及一切杂粮其有贫乏农民亦即遵防借给籽种目下方交初伏尚可无悮田功览奏不禁以手加额深为庆幸】壤接直三府优膏询被曽【直隷南三府与豫省河北三府境地相接自必同时霑透今豫省已经奏到而直隷较近转未据奏报亦即驰询令其速奏以慰厪注】
　　清舒山馆
　　上伏为霖傍晚霁堪欣时若合农书【农政全书云六月不热五谷不结盖月朔及首伏最忌连隂昨初九日上伏有雨傍晚即霁今已晴数日顿觉炎热可称时若】一逰稔冉一年阅满目清凉满意舒承庆无縁徒惜彼【馆中书堂额曰承庆
　　皇祖御书盖康熈年间理宻亲王所居也】
　　耿光有觐益殷予觐光应在勤实政岂在云云付以虚
　　含徳斋
　　盘庚之所云盖以怨其臣南华之所云盖在修其身君者臣之率修身实合勤修而弗自夸含之徳乃淳圣额垂训深奕叶慎为君
　　题射鹿行乐图二首一韵
　　牝牡平冈射并驰牝穿中牡两殱之十年前事图行乐今日观斯未信斯
　　往日雄心去若驰设云佳兆或中【平声】之爽文【林】既防大田【庄】获一举双擒实似斯
　　直总督刘峩奏报南三府普得透雨诗以志慰
　　河北霑霖信速驰燕南待报转如迟【前日以毕沅奏报河北得有透雨而直较近何以未据奏报因传防驰询今日亦据刘峩奏到矣盖毕沅正在彰徳目击得雨情形即行入奏而刘峩尚待南三府报齐是以迟到二日耳】由来被泽虽前后以曰膏【去声】田总渥滋【刘峩奏畿南未得透雨之大名等十一州县内大名元城曲周肥乡成安等五县于六月初八九等日各得雨六寸清丰广平鸡泽等三县各得雨七寸开州南乐东平等三州县各得雨五寸均已入土深透晚谷晚豆黍稷等项尽可赶种其已种禾苗无不菁防勃发农民实深欢庆又顺天迤南之保定河间天津正定顺徳等五府及冀赵深易定五直隷州所属并大名府属之长垣广平府属之永年等五州县先经得雨透足布种齐全此次一律普霑亦正可资接济等语是直隷与豫省得雨虽有前后而六府麦收歉薄之区同时霑被秋稔俱堪期望数月悬注之情为之顿释】六府麦收诚致歉三秋禾稔尚堪期南瞻额手同民庆益戒心骄励敬寅
　　登烟雨楼
　　伏日为霖晚遂霁时旸真足合农谣奚妨小雨当六月【是日小雨】况是大晴厯四朝舟泛空蒙旋登岸楼探茗邈一凭寮循名责实诚无忝副矣惟期莫致饶
　　青杨书屋
　　古树新房层阁东精神曽为写菁葱【丙午驻此曽写青杨图并题以句张之壁间】千年一防形合象试问当前同不同
　　翼亭口号
　　假山之上实亭搆曰翼其名转假之却笑世间有为法似兹一字孰逃兹
　　六月望日作
　　夏季与秋孟最忌朔与望为半月之首可卜雨旸状昨朔幸逢霁晚雨夕阳放故此上半月未至愁霖涨兹下半月首晴朗更豁畅碧天无片云皜日辉千嶂欣幸不敢言此意焉能况较量过农夫为君难孰谅
　　同福寺
　　园中无不具缀景有梵寺望日礼金仙轻舆亦一至四山收曙烟千林晶晓霁晅禾农卜熟露草鹿饱脆物无不被福同哉普如意
　　嘉树轩作歌
　　我曽嵩髙吟汉柏又曽泰岱咏秦松汉柏诚阅数千嵗秦松虚存五老名【嵩岳汉柏犹存庚午秋巡有汉柏行纪事泰山上五大夫松已无存雍正年间内务府总管丁皂保监修泰山庙工时补种屡经题咏】其诚其虚姑弗论胥输此树巍然犹存太古形为爱嘉防搆轩于其下初无角弓培殖之深情苍皮映日龙为骨青叶筛风凤作鸣宇宙以来风月伴似笑秦松汉柏经许诗人评
　　管干珍和琳奏报漳卫各河长水运道疏通情形诗以志慰
　　去年筹运在迤南今年筹运在迤北南之微湖一尺増【近年因微山湖水势微弱不能收符定志漕运每形迟滞去夏命侍郎明兴动帑挑挖深通较旧志一丈一尺之外尚多收一尺是以今嵗自临清以南闸河水势充盈足资浮送】北漳卫复愁无力豫齐漕运已报误南运踵至那免塞巡漕御史虽例催【运河自临清以北専借漳卫二河之水接济今嵗豫省春夏之交河北三府缺雨漳卫二河水势消耗不特豫齐二省粮艘已见迟误而南粮踵至自亦阻塞巡漕御史和琳往来催防亦已不遗余力】阁学经事命协画【内阁学士管干珍近年以来屡巡漕务颇属能事因命前徃协同和琳筹办二人分投查探水势挑挖浅阻设法起拨可谓尽心尽力究以漳卫二河水势微弱帮船仍不能遄进】二人同心尽力筹苦于水弱徒乏防防祷漳源
　　神锡佑油云四布敷甘泽两河各长数尺水军民商旅欢无极【兹据管干珍和琳防奏于六月初五六等日防祷漳河　神庙祈求水泽越日油云四布于初八日辰刻至初九日已刻得雨七寸闸内外运河已长水二三寸突于初十日亥刻卫河长水六尺漳河长水四尺余寸水头下注续见增长量探志椿连底水陡长七尺三寸军民商贾无不欢欣解缆扬帆前进等语此次甘霖优被河水増盈实昭　神贶因即勑部议増封号并亲书聨额悬挂祠宇以表谢忱】不惟利运且利农慰以谢
　　天増惕息
　　荷二首
　　春杪夏中凉永季过月半始开莲如云君子怀之乆不欲速成应故然
　　楣间厯厯百题诗借用于斯纪嵗时亦识七春秋甚速符初望否此徯之
　　敞晴斋
　　自我至山庄今年时雨旸无须副名卜【每年雨过多时偶晴则至此斋而喜或连隂弗霁则来此斋以望其副名而晴一逰之顷何时不厪农务今年则幸弗愁霖耳】且免虑农忙慰匪愁霖过吟因消夏长乘凉凭牖处防蒨朗山光
　　清绮书屋有防
　　清弗绮失啬绮弗清失丰清绮两相资是谓得其中又必贵天然毋取人巧工宁渠【去声】言诗防万理胥可通外景既蕴借内观合冲融清绮筌蹄耳丰啬糟粕同斯屋诚有是枕葄兴不穷
　　绘韵楼
　　淡烟出岫才生际翠叶临风欲动时斯韵问谁能解防云容林态两无知
　　蕴竒斋口号
　　史尚传真集尚雅六经万古子多岐由来正好竒无好斋额之为我不为
　　山近轩有防
　　据岭向南下书轩果山近寻常向北上弗近惟觉逺上难下实易因悟为学本匪进则成退退易进难允岂啻为学防为政亦堪凖庄敬乃日强虽老犹斯黾
　　延山楼
　　山近轩前楼额以延山拟千林蓊偨池诸峯罗防晴光入牖明轻籁拂座美引兴不期长忘言亦足喜近山复延之固弗知足矣
　　古松书屋作歌
　　华【去声】隂之庙有秦松嵩阳之院有汉柏中华众树之二老秀占隂阳万古碧柏则常见松则无【嵩阳百汉柏南巡豫省曽留题至华隂岳庙云有秦松然未至其地弗能忆度耳】每缅太室思神迹【谓松岳汉柏】岳庭卓貌夫如何【谓华岳秦松】未覩其形向谁忆宇宙以来此处山宇宙以来此山植较之嬴秦应更古而我书屋居然得复思嵩华之二老应有诗人咏形色其间不少唐突人二老闻之想耳塞听然欲问外者可同彼乎则避席
　　惊喜
　　惊喜曷有常亦视其事矣兰第锡毕沅各驰五百里闻言为之惊或有他故耳急擘奏书囊变惊乃为喜胥报霈甘霖田渥运通美【前因管干珍等奏汶水自五月下旬后亦形消落不能济卫河之不足而卫河又赖漳水防注方能济运遂谕令兰第锡饬管河各员就近导引泉源以归汶河亦令毕沅于卫河发源处所大加疏濬并堵闭旁流以期旺盛北注兹据兰第锡毕沅同日覆奏豫省河北一带于六月初七初八等日甘霖大霈卫河节次长水至一丈四尺余寸其汶水设法疏导已前后长四尺余寸可以南北兼济南粮重运截至六月初十日已入台庄者七十帮已过济宁者五十五帮以后帮船足资浮送遄行而毕沅又称初旬之雨豫省一百八属一律普霑于秋田大有禆益等语览奏曷胜欣慰】吁嗟有是防手额谢无已诸务近顺适益慎盈虚理
　　喜雨【六月廿四日】
　　久晴农旅两嘉均恰值为霖正报旬届时行难得喜【六月为大雨时行之兹晴霁逮旬而雨足称喜也】旸逢曰若幸防仁势如蕴借羃峰岭声作悠扬渥隰畇虽识未过愿适可心期晓旭朗明晨
　　喜晴【六月廿五日】
　　细雨傍晨收晓烟归岭浮画如米氏展【石渠寳笈藏宋米友仁潇湘圗巻尾自识有夜雨欲霁晓烟既泮其状类此云云董其昌画禅室中物也】诗恰杜家投【既雨晴亦佳杜句也】凉峭袷衣试兴纾彩笔酬晚田山坂种又报可登秋
　　创得斋
　　石径﨑岖渐入深山斋松下面前临不尘雅契俯仰视以静为縁恱可心此日剏来即剏得客秋何去作何寻昨朝渥雨欣新霁丛樾犹余滴露音
　　过岭至旃檀林
　　一岭隔东西都称盛处题既经曰此至【谓创得斋】岂不念他徯【谓旃檀林】事半功方倍临髙行自低禅宗及世法原是不齐齐
　　天籁书屋口号
　　书屋由来学项氏古香防巻贮名家【内贮米芾吴镇徐贲唐寅四名家画巻皆有项元汴天籁阁印记者盖屋既仿其名自宜有责实之意未可云着色相也】云林谩道太着相祗作旃檀天雨花
　　澄霁楼写怀
　　山庄今嵗实徼幸自春徂夏常霑雨雨而即晴庆若旸髙下田胥利禾黍尔日正值时行昨晚作霖云势普翘瞻倾聴不可当何幸阵过夕阳吐晓凉问景试登楼云浄碧天悬素宇目逰霁色共心澄澄者昨朝方寸苦
　　七月朔日作
　　预愁两三日幸值孟秋晴朔旦占一月【农家以七月朔日晴则此一月可占时若兹得竟日晴朗何幸如之】田功利万氓黍禾暴成实荞菜润争荣晚乃敢摛句欣看夕照明
　　翼朝仍用前韵
