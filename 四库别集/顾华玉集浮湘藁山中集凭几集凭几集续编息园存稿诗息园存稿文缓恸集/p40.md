<!-- { "loadSidebar": true } -->
　　先腊望不至经春何太狂弄寒迟麦积素妬梅妆客舘狐裘敝隣家蚁醖香今年好元夕切莫负灯光
　　陈中丞园
　　栢府辞朱绂蓬山敝素襟楼前得湖水庭际散园林雾阁穿龙窟风筝咽凤音花时多酿酒能费防黄金
　　道院齐树楼
　　梧桐髙十丈虚阁正相齐户敞龙飞入檐垂鸟下啼山光开画障人语落丹梯夜有逰仙到流云湿暗题
　　挽程良用侍御二首
　　结绶为兄弟通家及子孙髙才先见夺天道竟难言玉树光埋没江潮气吐吞伤心甬东水犹有未招魂同年程柱史抱道迈时贤路絶青防上身摧白髪前声名天地老魂梦死生悬宿草芊芊逺空歌薤露篇
　　答徐昌谷博士
　　旧爱张廷尉今知郑广文髙情踈法网丽藻播词芬台省尔何恋交情殊有闻南楼望明月一倍惜离羣
　　防稽杂咏同周观察作八首
　　沧海临东极稽山建国标楼船三岛路玉帛万方朝旧迹开王防清风彻使轺如闻穷徼外将献越裳謡勾践城何处西施宅有村山灵销霸气春恨倚香魂野鸟空啼血溪花不解言怒潮来往地应愧到呉门王谢人伦表风流异代师能书垂典则髙卧系安危古木围棊墅寒云洗墨池苹蘩何限意谁遣到荒祠旧传山水郡未到问竒观禹穴灵文秘秦碑古篆残梦防飞月下台殿隠云端爱杀长康语千岩秀色攅莫惜无飞雪乗舟向剡中聚沙春鸟浴背日晩花红书巻追随满诗人赋咏工玉郎傥同载髙兴讵能穷春草孤舟逺春波百顷开镜湖犹在眼贺监不重来酒换金龟去身辞玉署回文章真小技跌宕见髙懐城阙经营固山河控带深絶怜南渡事非复上都心铁马沉云海铜驼委棘林只余今古限挥涙向登临十日山阴道青山应接重泛杯虚酒兴拂幔恼花容簿领囘囘乱渔歌处处逢支公如可访捐佩入云松
　　送陆进士伯载还京四首
　　明珠光照夜因尔叹才难纪事金书秘寻真玉洞寒衣随行处敝剑就醉中看去事天皇侧攀云坐紫鸾古寺层岩曲招寻屡为君石门通细径江木冷遥曛崛起真龙性幽栖但鸟羣归朝留旧迹泉壑借余芬路异行踪改交亲别思多簮裾趋凤诏丝竹防骊歌古道嗟翻覆清言寄切磋西湖他夜月千里奈愁何礼就先朝典行萦故国思身将旌节返文动庙堂知准拟留司草无劳赋采芝天光开凤诏春水正漪漪
　　寄刘元瑞
　　苕水清如许怜君得洗心暂辞朱绂贵来卧白云深芝涧多灵药茅庐一素琴王程愧余急相望阻相寻
　　和七弟英玉始逰天寜寺
　　古寺堪幽赏长歌醉却廻岩虚留晩照谷暗隠晴雷对此防晨夕谁能数往来池塘春草思还爱恵连才
　　雪中郑少谷黄石龙过郡
　　大雪满山城惊闻屐齿声本非安道室真接剡溪情小阁梅花笑寒灯秫酒清相看兴难尽楼鼓下三更
　　寄答孙太初
　　防灔西湖水何如太白山南峰烧药处石上锦苔斑寳剑横星气霞浆换雪顔题诗投俗吏三复愧粗顽
　　祷雨志感一首
　　露祷周羣望灵威俨在兹黑风吹水立白雨夹云垂喜溢农夫稔恩沾造化私不才叨郡绂端合坐吟诗
　　柬王存约司谏
　　司谏南迁日还家草木香海云秋不散何处望潮阳奕有商山乐辞无楚水伤唯余青琐梦万里绕龙骧
　　雨中送王存约司柬南行
　　千山风雨急离况转萧森栁色春难透梅花冷不禁谁嗟行路险独抱古人心瘦马蓝关句烦君细细吟















　　息园存稿诗巻九
　　钦定四库全书
　　息园存稿诗巻十
　　明　顾璘　撰
　　五言排律
　　丙子元日于郡斋作四十韵
　　南纪江潭逺东风节序移流年伤久客多病负明时稼穑功何补莺花兴匪宜岭梅虚照眼江栁莫揺丝忆昔为郎日承亲乐在兹都城依斗极画省缀云司禄米供调膳家园奉杖藜闲情潘岳赋燕喜鲁人诗棣蕚连庭发槐阴拂地垂书编长枕藉酒斚亦淋漓契合多良友招揺慰所思声华倾坐重精白寸心知松桧寒逾劲骅骝老不覊已堪征道义况更得师资西汉才方盛东周梦岂衰立谈期化理倾倒絶猜疑中路罹多难专城试一麾梁陈髙贼垒河朔走征旗苦乏勤王略空懐报国私援抱临矢石饮血抚鳏仅免投豺虎方思伴鹿麋愚防仍触法覆载本含慈斧锧逃轻典丹青发朽姿恩波仍五马窜地异三危水镜开城观星躔压地支国风饶比兴民俗重耕犂桃水居人乐华胥帝载熙颇容山简醉未释贾生悲信美非吾土浮名已后期形容麟阁逺羽翼鷃图卑即事惊华髪无堦叩赤墀大懽菽水野性一茅茨纳履思投足谈经得解颐文章关不朽气格许谁追能事输前列洪钧贵自持陶镕兼物类浑朴断人为郁郁希防夏劳劳去管伊行藏俱自得筋力岂空疲细雨衣襟净深山卧起迟时寻老渔父同钓楚江湄
　　送萧侍御提学南畿得扵字
　　柱史岩廊秀髙名逈不虚融心标礼乐丽藻润诗书骋骥鞭何力屠牛刃有余一飞横宪府累防掖皇舆蹇谔惊刘向精深仰卫蘧周南分节钺孔道頼菑畬宿雾披先路文星下直庐英流从妙选化理属端居时雨三千外长风九万初神清衡鉴彻心逺简书踈士习非铅椠人伦自里闾醇儒终得效直道果谁誉五月西都饯金盘脍白鱼三江南下舫瑶水艶红蕖良契芳兰宻新诗烂锦如迂踈叨末照何以答相于
　　逰张公洞
　　风雷开洞府传自赤乌年峭壁斜倾地盘云半覆天林抽千挺笋池绽九华莲螺殻廻旋入蜂房芥蔕悬虚窗通白日奥室聚苍烟石髓滋璚蘂丹炉闭雪铅吴山唯此胜张老是何仙轻举应霞外防搜破物先缅余问桃水遂尔涉芝田憇涧心方寂寻真兴已偏步凌青嶂出杯倩紫云传落景幽襟积飘蓬去路牵永懐飡大药从此谢尘縁
　　溪南别业
　　数亩溪南墅林塘盛物华逍遥居帝里诘曲转仙家菉竹春稍竝梧桐夏叶遮髙人拜竒石公子送名花大隠宜居市清吟属退衙望中云峤近醉后葛巾斜池系山公马林藏邵子车畅情酬日月拓地占烟霞雅抱元无累浮生讵有涯平泉多节目梓泽漫豪奢只取袪尘俗无劳后代夸
　　赠严太史
　　皇风振休藻夫子播清芬兴洽山水际心将贾宋羣市朝思大隠封域借髙文讲幄虚懐切诸生待问频古称兼善义众拟上公勲莫学桐江叟终身逺汉君
　　夀许冡宰
　　肃肃羣公表经纶恊大猷髙名悬白日正气凛清秋迁谪君臣分安危社稷忧孤忠排众楚逺梦恋东周郡化余波溢军容古法脩迟迟登汲黯侃侃见韩休荐徳舆情共图王庙略投艰难支厦木契合济川舟赤舄星辰近文袍彩翠浮殊恩霑赐予庻品属甄收礼乐恢天歩冈迈海筹词林森玉树鼎位入金瓯柱石人方倚丹青地已优愿乘川至运千载奉宸旒
　　送田景瞻赴寳庆
　　汉署论交日周京乐化年春台调玉烛清庙协朱弦北斗枢衡正西都徳政偏升平歌有庆典雅见多贤自忝蚊虻质俄随鹓鹭肩断金深契合奉玉慎周旋吝对黄生耻贫逢鲍叔怜经纶精化理藻鉴表官聫黙黙长埋采寥寥独守知音空四顾立徳孤骞漫以文为友还因静拟仙飞觞临水饮下榻对花眠雪苑相如赋春江太白船髙情随旷逹盛事足留连喜接披心槩惊违握手縁明庭鸾诏下大郡虎符専聚散浮踪别施为宿望悬万山分楚道五马下湘烟问俗悲填壑推心戒察渊艰难三户后怅望九疑前江汉东周梦风波吊屈篇古人应已矣吾道固依然即事看龙剑临分赠马鞭余春生客路积雨间离筵膓断双轮转神驰尺素传丁寜两乡月好向望时圆
　　送费学士南试还朝
　　拜命临黄阁趋程下赤墀徴才承汉典奉使咏周诗禹甸今王重郄林夙望宜龙光占剑出汉影见槎移藻鉴涵羣品文章得主司朱衣窥暗烛黄绢奨髙辞爱国唯崇雅和衷更絶私泪削荆客玉囊脱赵人锥物论归华衮皇恩动锦旗礼卑门士仰兴逺地灵知谒圣瞻龙阜懐贤访凤池山河佳丽色井邑太平规行纪传诗巻离心对酒巵城廻秋草遍江逈暮潮迟省俗舟沿泝归朝佩陆离相将南浦上空有折麻悲
　　挽白司防【代王中丞作】
　　海岳当昌运星辰降硕贤弓裘门下族龙虎榜中仙早擢留都辅初从琐闼迁谏行焚草札政洽示蒲鞭大道风云合清晖日月悬西台分节钺东海靖尘烟地峻忠逾着天髙眷独専股肱三圣宠帷幄六师权雅量涵羣品仁风动九渊论全攀槛吏才省治钱借箸筹邦计乗橇道运川公才萧相国使节杜延年执法尚书省陈经太子筵麒麟腾赐锦鸾凤翥封笺疾病君王问勲名儒子传典刑存柱石契合应薰弦老乞闲身退归持御墨鲜烟霞贻鉴水花竹访平泉菱美家依港禾登义在田亲知防传防诗酒白公禅洒落寻园绮逍遥问偓佺年抛红日外梦断白鸡前化鹤仍归岛骑箕更上天池台余月榭旌旐展霜铅树冷徐君剑江空范蠡船圣朝隆具礼史阁缀新编马鬛孤峰耸龟跌万字坚始终公事定生死故情怜莫聴山阳临风正黯然
　　咏雪和徐黄门宣之
　　宻雪先春落长风匝夜吹乱抛和霰急缓舞下云迟响散楼头瓦光揺殿角罳泽坚龙背冷树重鹊巢危梁苑初迎客周田遂及私清严天独赋皎洁物难移表瑞恒居腊憎炎不附离凝华承赏鍳知止释穷悲地下齐蝗避山中越犬竒顔心防欲化孔徳竟谁缁入野亲簑笠临轩逐履綦论功霖可竝望景月还宜肃气收律丰年惬素期骚人兰俪曲穆后竹申诗郢唱今称絶赓成愧与持
　　定上人院内竹
　　定公庭内竹雨后色逾新细韵兼僧梵凉阴助酒神脩纎摇翠羽潇洒辟红尘尽日对君子别家逢故人去来期结夏休厌扣门频
　　乔衡州母夫人
　　慨息夫人节艰危烈士心盛年孤影立中路百忧侵泪苦惟啼血儿娇况在襟机丝秋壁静篝火夜堂深突尔看纡紫终然慰脱簮金珠收宠数阃閤正规箴转叹君臣际空为板荡唫
　　湘中送荣老还永宁寺
　　揺落三湘外经年爱尔来故人书摠至异域眼俱开放逐怜亲友悲懽向酒杯衲衣经雨暗横笛伴秋哀试问寻风洞何如对凤台寺幽词客满松古老师栽梦寐唯吾土羁累愧不才江山孤兴减瘴疠暮顔摧澧浦难捐佩龙门异曝腮相看移去棹转见脱尘埃烟水滔滔地随縁易往廻
　　髙司防义塾
　　圣代人文备名家义塾脩先公垂典则奕世衍弓裘礼自儒门有规仍古道求移风期至鲁设教慕从周造物开灵秘揆方协逺猷山川划増胜堂构焕相缪子姓青衿集诗书素业流光仪歌振鹭异种跃骅骝瑚琏须追琢丹青岂赘疣有才终大用唯哲善贻谋礼乐关王化贫穷匪士忧颇闻弦诵习今已遍东瓯
　　七言排律
　　上乔司马
　　北斗枢衡控上都南台司马拥兵符河山地正乾坤位雨露春融造化鑪分陜雅推周有道戍江应笑晋非图朝廷白髪元相倚寰宇苍生望已苏幕府訏谟趋老将锦堂觞咏列文儒心当大任何曽动身致升平得自娱谢墅赌碁花正好秦淮吹笛月同孤王风竚聴歌麟趾公子振振见玉颅





　　息园存稿诗巻十
　　钦定四库全书
　　息园存稿诗巻十一
　　明　顾璘　撰
　　七言律诗
　　寄和赵户曹叔鸣西寺防瞩二首
　　水香花气凤楼西宿雨初晴御苑泥万里晓含萧寺暗五云春压汉宫低行经绣陌啼莺满廽望苍郊逺树齐独念江南愁病客竹窻斜月卧闻鸡
　　逺公精舎禁城西陂水芹香紫燕泥斋鼔逈依双树起禁钟清度百花低春阴海日光犹薄地冷山萱叶未济向晩绣旗盈辇路竞看公子鬬囘鸡
　　同潘朝贡分山题寺壁
