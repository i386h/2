<!-- { "loadSidebar": true } -->
　　潇湘妙趣天下无【清和书画舫又名潇湘妙趣图】千变万状难形模造物技痒不能秘自为写照非人图夜雨欲霁余润溽晓烟既泮犹糢糊【夜雨欲霁晓烟既泮元晖自防句也】伊人饱挹荆防秀兼之家法传元枢云烟叠嶂【米元章有云烟叠嶂图】垂粉本笔气直吞云夣湖溟溟蒙蒙幻晴晦惝怳倐忽移方隅始如处女后脱兎即离不得俯仰殊挂冠神武夫何恨振衣黄鹤良堪娱老米云山蔵寳笈物聚所好其然乎羲献合璧诚无忝冷笺小令挥骊珠毎披三絶缩吟手惟清万虑天为徒
　　阅折
　　召对眀廷日欲晡封章静擘酌訏谟垂衣拱手常慙尔衡石程书奚益乎不虞之誉实已厌求全之毁安防无难堪忧喜相萦缪丰歉传来处各殊
　　上元后夕
　　景物犹嘉夜风光饯上元踏桥传旧俗擪笛按新翻灯事行将懒驹隂静可论芳筵列逺使【是夕命凖噶尔夷使观灯火】万里靖篱藩
　　正月十七日望
　　三五都过月始圎影依珠树闘韶妍拈毫识得姮娥意巧作元宵两度连
　　燕九日叠旧作韵
　　春归将弥月风日含和暄朝来峭寒逼静憩騐所縁御栁帯氷缬温花敛香妍槃倒试灯杯人怜踏月天乍抚流隂速幽兴翻洒然冬杪望三白踟蹰念毎悬虑彼举趾者难垦纹坚左近或被雪稍得愁懐蠲繄余徳诚薄心窃重祈年何暇逐风景揽结崇巅燕九传日下践兹忽忆前【去嵗是日在宫中因逰瀛台防清院流杯亭诸胜有作】岧嶤云外阁蜿蜒镜中山拈毫赓旧韵如对畵图间长春我曽厯【去嵗西廵回京便道一至白云观】墨胎坐童顔【白云观内有邱防机相犹少年时貌也】松栝森翠中静室殊清便得句髭毎撚逐胜座屡迁想彼涂阁下今朝车马喧莭物従民俗颇助嵗华緐岂不思还淳权衡有所难徘徊屏百营丁丁漏声传且浇佛鉢花妙相叅优填邹阳一吹律青韶归大千宴坐拟自问熟识其廻旋
　　偶橅右军袁生帖因成短句二首
　　得晤东吴誓墓贤天倪防衍足穷年传来一线书中圣逭过八人灶下烟
　　三行二十五隋珠散木轮囷夀以孤却胜兰亭将乐毅衣冠优孟恣填摹
　　题韩干照夜白
　　扵古闻空冀而今果识韩独嘶霜月白特立朔风寒有志陵金络无心忆锦鞍丹青曺霸老画肉也应难
　　春隂
　　春气和而盎春原酥以融酿为鱼鳞云霭霭满长空櫺影倐蔽日树态时摇风念予盼三白徘徊经春冬对此萋有渰稍觉慰无悰土膏脉动时灵雨庶其蒙责已倡百寮望嵗先三农
　　填仓日
　　嫩日轻寒复此辰评量往事偶伤神两年未试挑青菜百嵗谁非观电人月过上元旋就缺花争谷雨待成尘梦华因识无生趣更不随流漫惜春
　　春光叠旧作秋光诗韵
　　东皇试神贲佳处不防蔵骀荡风依律熈怡物向阳坞眀梅雪白堤暗栁烟苍画壁银釭换雕盘紫菂香乐予知尔许来矣自何方探取花开未山凹歩晓凉
　　独坐
　　独坐懑然意自怦畴咨宁识此时情艰哉慎终图其始今也聴言观所行谁进谠言资药石懒闻浮誉诩升平鲁论一语懐惭处用我三年斯有成
　　题名画大观册
　　王维雪溪
　　冻浦舟横野渡长迷离积素帯寒光维摩不二谁防并管领香光选佛塲【选佛塲董其昌防语中句也】
　　李成松崖水榭
　　水轩潇洒静无埃防榻支頥芸帙开溪畔携琴相访客知伊应为所闻来
　　赵孟頫洞庭秋景
　　三湘七泽杳难分恍见防风落叶纷谁识王孙多意绪月明波冷吊湘君
　　赵孟頫椘江秋意
　　金丹炼出脱凡尘画格书姿两入神太史縦然操左劵也应头地让前人
　　王防仿燕文贵仙山图
　　溟蒙重翠罨颠崖始信丹梯自有阶云里漫夸鸡犬吠尘縁忘防是无懐
　　陆天防丹台春赏
　　山深茅屋即仙家一叶扁舟洞口拏何必坎离论炉火云浆活活涌丹砂
　　巨然江山晚兴
　　轻风暖日晚春天防灔晴波恰受船指防草堂幽絶处书声时度栁丝烟
　　范寛江山萧寺
　　崇崖隠轸树槎枒长日精蓝塔影斜雁阁钟残僧入定香防风静鸟衔花
　　黄公望芝兰室图
　　常懐杜甫诗传神不薄今人爱古人大痴尚友意如是图出芝兰气味亲
　　倪瓉春山图
　　暖雾浮岚翠欲蒸回风散处露崚嶒若教选佛评差等髙士应居防上乗
　　卫九鼎溪桥策蹇
　　林塘迤逦树交枝沙影欹桥涨落时试问奚奴锦嚢里今来收得防多诗
　　方方壷仿米防阳夏山烟雨
　　山嫌露体缀云衣云处翻疑山是非谁教石畔灵根动醸作人间细雨霏
　　江参千里江山歌
　　展巻古香霏坐席悬知丹青定神迹摩挱东绢辨氏代宣和御物光而泽厯厯江山领神韵抚掌喜果遇莫漫称千里犹顿置直与造物同翕辟何竒不有羙不具放不觉濶收不窄意所欲赴笔已到应接无暇心为役命物抚景属余事坐逰真令忘朝夕我闻椿公作画继贯道本在上士格故冝瓣香拜太史更爱顔筋字锥画【卷末有香光题识亦系得意笔】豪敓真鉴两俱幻何必御府便成隔【二语反香光防语意】防暇文臣偶赓和一脉精神照今昔















　　御制诗初集卷三十七
　　钦定四库全书
　　御制诗初集巻三十八
　　古今体七十八首【丁夘二】
　　正月二十九日进宫
　　御苑试灯罢法宫因
　　祭廻【春仲祭　社稷坛躬诣行礼】韶光到尔许烟色已佳哉栁线柔笼陌氷澌冻解隈东郊将举趾侧耳听春雷
　　正月晦日戯题
　　九十忽已过三十三分曽未防【平】一分难逢独有此媚景易散何如彼防云即境试抽思汨汨向荣且喜木欣欣底湏白驹惜流影佛鼎心香静里焚
　　广济寺鐡树歌
　　石桥之北凤城西庄严浄域开招提我来白昼考嵗月苔阶偶抚昔人碑石石柱出废址如幻具足非然疑寳构珠缨悬日月相好特表天人师戒坛左峙授摩羯擘窠
　　神迹辉云楣【戒坛内持戒律扁圣祖御笔也】曲廊右转筑精舍虽城市也而幽竒庭前倔强矗老榦摩挲不辨桐与桤轮囷盘鬰戞霄汉层层旌莭排神芝白足僧人称铁树木防希见谁防知大椿散木此其类名以不壊理亦宜佷山千嵗挺不朽彼小隠耳奚堪题饱参佛定得如是熟阅世道何纷兮天风为我吹万虑童童盖下聊依迟
　　仲春经筵
　　讲幄启芳春文华紫禁闉鹓班分列进绨几一编陈治道筹教养躬行勉知仁【是日讲鲁论樊迟问仁莭及易经临卦大象辞】岂惟遵典故端借防心身易简抽经秘従容咨席珎扩充还有待夙夜矢防寅
　　缾中山桃三首
　　苑丞缾进晕红葩引领春风见此花遥想武陵防佳处【圆眀园桃花胜处为桃花坞洞曰武陵春色】晓寒犹勒洞邉霞
　　好在山村水郭邉折梅驿使一般传胆缾静里评今昔暗度韶光倐两年【旧嵗桃花开时亦在宫中因循未观圆眀园桃花盖二年矣】举趾东郊待一犁妬花风复露端倪朝来不命行时驭任付东皇作锦泥
　　题三友轩
　　三友之名始宣尼直谅多闻益徳资香山取譬琴诗酒放逹繄非予所师独有玉局称正见直植物松竹梅【叶】名称义元隐未发我将触类引伸之苍松自具直之性梅传春信谅也宜摐金敲玉时多闻妙喻舍竹其复谁奚待结契霜雪里天然同徳声应随寓意扵物有竒遇名迹厯厯琳琅披十八公的云西笔海粟长赋留雄辞君子林称真定论国子博士小篆题更爱梅事合元宋小清秘物传今斯拣金集狐有如是自天合也非人为尝鼎一脔足味道况斟雉膏道可知箧蔵书室识寳重外延客霜其眉千株一穂翩左右【二语用苏诗】是一是二谁然疑因苏溯孔志未逮髙山景仰深长思
　　仲春斋居
　　春日既载阳农事俶以兴祖识大地徳厚贶资
　　神眀吉戊举崇祀斋居志寅清一衷希昭假思过弥怦怦去嵗縦有秋未敢侈丰亨无何冬雪旱岂予或满盈入春増惕息浃月偏朗晴商洛亟待泽更复连兖青闻有避荒民提挈事逺征遮留岂善政任徙将堕农【叶】踟蹰无一可蒿目心靡宁嗟我灾黎苦如睹鸠鹄形玉食其奚安恤非为名截漕济糓粟按户弛输徴如伤勑牧臣告诫频丁寜调燮自懐慙讵待咨公卿近日云屡作妬风如践盟所祈
　　神降嘏使彼令不行山川云勃出郊原雨溥灵居者喜以跃流者返而耕屈指计农幸未过清眀
　　仲春躬祭
　　社稷坛
　　重农遵旧制蠲吉举春祈瑞霭方坛合
　　昭眀神载依玉绳刚运斗朱鸟旋扬晖伫吁防衷格甘膏遍甸畿
　　偶摹唐寅梅花仕女戯题以句
　　蹁跹彼羙咏西方新様唐宫闹扫妆环佩风清眀月下不因梅朶也生香
　　照夜白歌
　　唐家画马称将军弟子入室惟韩干是道所重在传神亦如三鬛开生面騕褭乘黄称妙手驽骀奚足汚茟砚覇常貎取照夜白干亦有之非疑案权竒想见自师承杜老画肉非相讪惜乎转语未留世空拟金丹待乆炼择师已不屑陈闳【干入供奉令师陈闳辞曰内廐万马皆臣师也】天闲矩矱多无万照夜白真照夜白却似梨花开月殿温泉曽奉撃毬塲骊山每侍临光宴当时欢乐已萧条炯戒讵惟标梦幻披图矫矫见龙性昻首似忆灵武战试防受勒不受鞍妙偈已兼满与半介倪闉扼岂马能每对骐驎懐木雁
　　曺防音山静日长图
　　老栝笼扉竹掠檐草堂趺坐悟华严日长山静幽懐惬石谷云西妙处兼【是图临王翚仿曺云西笔意】防巻緑蕉心展轴一湾碧水镜开奁不教五栁门前植恐认柴桒处士潜
　　题荆浩匡庐图用画间旧题韵
　　虚斋敞设櫩楹饱参山秀水眀仿佛白云深处招携匡俗先生
　　昭邱雾锁岚浓素瀑龙飞练重坐我画禅书室对他栖隐炉峰
　　过通州
　　青郊和以暄风物近清眀不禁霜露思驾言东上陵前旌度潞川后旅背凤城予昔青宫时此路频长征【雍正年间屡经奉　命恭祭　　景陵】忆彼慈云壁【慈云寺在通州西十里】防度题句曽林坰故好在髭须非后生沿隄栁已黄出陇麦未青望雪继望雨东畆迟力耕教养虽并要富庶之未能经厯始知艰所志嗟何成
　　烟郊行宫晚坐
　　稍葺行宫驻跸便文芸榻景依然纵无松竹供吟趣颇有诗书作静縁小住亦佳逢此夕所思难遣忆前年语禽嘲哳非无意喧都来契四禅
　　见耕者
　　葆舆度兰衢骀荡多春意土膏既脉起兴锄举农事叱牛偶耕人胼胝特勤勚夫岂有课所以谋终嵗允惟土物爱心臧毋巧伪端可騐民风不教驱卫骑劳力尔不辞治人我常愧
　　白涧
　　宇接花宫景倍清轩小憇足怡情髙松自具云霞气长日时闻梵呗声蓟夜春光还宿昔田盘山色早逢迎流隂不住原常住静趣多从即境生
　　蓟州道中作
　　榆烟槐火近清眀好是山清水复清画理随方参气韵诗题到处解将迎
　　下隰髙原物土宜酒旗茶幔软风吹渔阳防度停鞭防防似江南二月时
　　江南二月我岂知杜牧诗中彷佛之今日青郊真絶胜山云淰淰栁丝丝
　　溪村防曲水潺湲古寺钟声不掩闗防爱云容将酿雨无妨画意暂蔵山
　　过独乐寺戯题
　　我是先忧人羞称独乐寺独乐乐无着先忧忧未塈寂静彼禅房往者曽题字春风马上防自哂成何事梵宇乆凋零落色源流画【佛有十二原流僧家多尽扵壁间】云胡无碍佛运亦有隆杀阇黎志安饱六檀非所快頽风不独兹若曺奚足怪
　　春日郊行
　　春郊防马蓟城西堤栁衢茵绿欲齐未听流莺啼旧树已防乳燕彻新泥
