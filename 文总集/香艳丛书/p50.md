<!-- { "loadSidebar": true } -->
　　〖《湖南通志》：碧湘门即今长沙府城南门。《马氏建明统志》：长沙城南门之侧，有碧湘宫，五代时，马氏置。蔡条《西清诗话》：马殷据潭州时，建明月圃，命幕客赋诗。徐仲雅诗云：“凿开青帝春风圃，移下姮娥夜月楼。”《五代史补》：欧阳彬工词赋，马氏时，将希其用，携所著诣府。掌客吏弗与通，有歌人瑞卿者，慕其才，延于家。瑞卿能歌，每岁武穆王生辰，必歌于筵上。时湖南旧管七郡外，又加武陵、岳阳，是九州岛。彬作《九州岛歌》授瑞卿，至时使歌之。〗 
　　连蜷八柱巧安排，身介溉飞用九谐。沉水迷离春殿晓，嵯峨头角上云阶。 
　　〖《续世说》：马希范建天策府，构九龙殿以沉香。八龙各长八尺，环柱相向，作趋捧势，而己坐其间，自谓一龙也。袱头脚长丈馀，以象龙角。凌晨将坐，先使人焚香于龙腹中，烟气郁然而出，若口吐焉。〗 
　　春园雅会胜宜探，黛雨香风作意酣。明日羽觞应再举，流杯池上月重三。 
　　〖《五代史?书世家》：马希范作会春园、嘉宴堂，其费鉅万。陶岳《荆湘近事》：马氏作会春园，开宴，徐东野作诗，有数联为当时所称。云：“珠玑影冷偏粘草，兰麝香浓即损花。山色远堆螺黛雨，草梢春嘎麝香风。衰兰寂寞含愁绿，小杏妖娆弄色红。”《湖南通南》：流杯池在长沙县北五里。《一统志》：五代马希范凿，为上己曮褉宴集之所。〗 
　　学士新成十六楼，逍遥真个似瀛洲。深宵角簟吟谈剧，暖送丹砂不识秋。 
　　〖路振《九国志》：希范开天策府，以拓拔恒、李宏皓、廖匡图、徐仲雅、李铎、潘起、曹棁、李庄、徐牧、彭继英、裴顽、何仲举、孟元晖、刘昭禹、邓禹文、李宏节、萧洙、彭继勋等十八人为学士。案：《五代史补》曹悦作卫曮，李宏节作李松年，萧洙作萧铢。《十国春秋?楚文昭王世家》：建天策府于长沙城西北，作天策、光政等十六楼，天策、勤政等五堂，极栋宇之盛，栏槛皆饰金玉，涂壁用丹朱数十万斤，地衣，春夏用角簟，秋冬用木绵，与子弟僚属游晏其间也。〗 
　　汉宫花谢镜生埃，记触禅机薄怒回。今夜半开云路月，初筵迎得四仪来。 
　　〖《十国春秋?楚石文德传》：秦国夫人薨，天策学士各撰挽词以进。文德亦撰十馀章，其一云：“月沉湘浦冷，花谢汉宫秋”。王得诗大惊，品为挽歌第一。《五代史补》：文昭王夫人彭氏，尝往城北报恩寺烧香，长老问：“夫人谁家妇女？”彭氏大怒，索檐子疾驱而归。文昭惊曰：“何归之速也？”夫人曰：“今日好没兴，被个老秃问妾是谁家妇女。大凡妇女是不善之词，安得对妾而发。”文昭笑曰：“此所谓禅机，夫人可答：‘弟子是彭家女，马家妇’，则禅机立解矣。”夫人曰：“如此则妾所谓无见性也。”惭赧数日。曹衍《湖湘马氏故事》：徐雅休，长沙人，因马希范夜宴，迎四仪夫人，赋云：“云路半开千里月，洞门斜掩一天春。”〗 
　　宿卫银枪尽选锋，锁香屈戌护重重。西堂春永清宵短，恼听催人七宝钟。 
　　〖《九国志》：希范奢欲无厌，募富民年少肥泽者为“银枪都尉”，长枪大塑，鋈以白金，用备宿卫。刘恕《十国纪年》：马希范少爱倡伎徐降真，及嗣立，号“西堂夫人”。《天中记》：七宝钟，七宝所铸，高六尺，广二尺，孟昶以之为马希范寿。后希范以赐山寺。〗 
　　楚腻湘醽薄病尝，行厨日料费评量。清凉一勺昆仑蔗，更觅袁家缠齿羊。 
　　〖《十国春秋?楚鸡狗坊长卒传》：当马氏时，善种子母蔗，灌莳有法，繁殖蔓衍，遂为湖南圃人冠。蔗凡三种，曰“蜡蔗”，曰“荻蔗”，曰“赤昆仑蔗”，一时称绝盛焉。《清异录》：袁居道不求闻达，马希范延入府。希范病酒，厌膏腻，居道曰：“大王今日使得贫家缠齿羊。”询其故，则蔬茹也。〗 
　　情多不独小东曾，雨过高唐梦倍增。龙脚一双轻举稳，帝乡遥望白云层。 
　　〖王铚《补侍儿小名录》：小东，长沙之伎人，以能诗得幸于马氏，后国入为郡，穷于京师里而人绝不知。言及长沙宫中旧事，则必南望泣涕而后言。《天中记》：马希范二脚，左右长尺馀，谓之“龙脚”。人或误触，则终日头痛。《十国春秋?楚文昭王世家》：王好学善诗，颇优礼文士，然奢靡喜淫。先王媵妾多加无礼，又令尼僧潜搜士庶家，女有容色者，强委禽焉。前后数百人，犹有不足之色，曰：“吾闻轩辕御五百女以升天，吾其庶几乎。”〗 

　　吴越 
　　〖武肃王钱镠，传子文穆王元瓘。薨，子忠献王宏佐立。薨，弟忠逊王宏倧立。胡进思为变，弟忠懿王俶立。纳土归宋，历五王，凡九十八年。〗 
　　婆留井上夜芒冲，绝域争传不睡龙。白发宫娥知底事，绿螈偏话黑甜浓。 
　　〖《十国春秋?吴越武肃王世家》：始诞之夕，父宽方他适，有邻人奔告曰：“君家后舍闻甲马声甚众。”宽驰归，而镠已生，有红光满室，怪之。将弃于水邱氏之井，镠大母知非常人，固不许，因小字“婆留”，而井亦以名。《九国志》：晋天福中，契丹使至，朝廷以近侍李泳为监伴使。有判官幽蓟人，谓泳曰：“吴越尝不睡乎？”诘其故，答曰：“尝闻五台山王子大师云‘浙中不睡龙今巳归矣’。”《西湖游鉴志》：武肃居宫中，轮差诸院敏利老姥监直。一夕，有大蜥蜴沿银釭吸油，既竭，而倏然不见。监更妪异之，不敢语人也。明日王曰：“吾昨夜攀饮麻膏而饱。”监更妪以所见对，王微哂而已。〗 
　　汲引高居握发频，相看客面泽于银。写生校尉描鸾手，不貌寻常行路人。 
　　〖《顺存录》：武肃王于宫中建握发殿，取周公吐哺握发意，讹作恶发殿。《方镇编年》：钱镠镇吴越，有名画二三十人，号“鸾手校尉”，伺北方士子流移来者，咸写貌以闻，择清修有福相者用之。胡岳渡江，工以貌进，镠曰：“面有银光，奇士也。”即召见。〗 
　　警枕欹听警夜丸，长年布帐不知寒。椒盘画烛逢今夕，唤取胡琴一再弹。 
　　〖钱俨《吴越备史》：钱镠在军，未尝安寝，用圆木作枕，睡熟则欹。由是得寤，曰“警枕”。又：每夕弹金丸于墙楼之外，使直宿者毕应。又：武肃王夫人尝以王寝帐毁裂，造清练帐，将易之。王曰：“作法于俭，犹恐为奢。”卒不用。《九国志》：吴越王钱镠，尝于除夜命诸子及诸孙鼓胡琴，一再行，遽止之，曰：“人将以我为长夜之饮也。”〗 
　　香茅脯枣佐清醅，水府函诗逞霸材。夜半六丁趋海上，君王亲自射潮回。 
　　〖《吴越备史》：武肃王以梁开平四年八月，筑捍海塘。怒潮急湍，版筑不就，表告于天，祷胥山祠，函诗一章，置海门，云：“传语龙王并水府，钱塘借与筑钱城”。因采山阳之竹，造箭三千只，羽以鸿鹭之羽，饰以丹珠，炼刚火之铁为镞。既成，用苇敷地，分箭六处。币用东方青九十丈，南方赤三十丈，西方白七十丈，北方黑八十丈，中央黄二十丈。鹿脯、煎饼、时果、清酒、枣脯、茅香、净水各六分。香罅布置，以丙夜三更子时，属丁日，上酒三行。祷云：“六丁神君，玉女阴神，从官兵六千万人，镠以此丹羽之矢，射蛟灭怪，渴海枯渊，千精百鬼，勿使妄干，唯愿神君佐我助我，令我功行早就。”祷讫，明日募强弩五百人，以射涛头。人用六矢。每潮一至，射以一矢。射至五矢，潮乃退。〗 
　　扶鸠翁妪识真王，昭耀临安十锦张。玉斝金樽齐醉舞，吴喉高揭唱还乡。 
　　〖僧文莹《湘山野录》：开平元年，梁封钱武肃镠为吴越王，改其乡临安县为临安衣锦军。是年，省茔垄，延故老，旌镠鼓吹，照耀山谷，自昔钓游之所，尽蒙以锦绣，或树石，至有封官爵者。旧卖盐肩担，亦裁锦韬之。一邻妪九十馀，携壶浆角忝迎于道，镠下车亟拜，妪抚其背，犹以小字呼之，曰：“钱婆留，喜汝长成。”盖初生时，光怪满室，父惧，将沉于了溪，此妪酷留之，遂字焉。为牛酒大陈乡饮，张蜀锦为广幄，以饮乡妇。凡男女八十已上金樽，百岁己上玉樽。时黄发饮玉者，尚十饮人。镠起执爵于席，自唱《还乡歌》以娱宾，曰： 
　　三节还乡兮挂锦衣，吴越一王驷马归。 
　　临安道上列旌旗，碧天明明兮爱日辉。 
　　父老远近来相随，家山乡眷兮会时稀。 
　　斗牛光起兮天无欺。 
时父老虽闻歌进酒，都不之晓。武肃觉其欢意不甚浃洽，再酌酒高揭吴喉，唱山歌，以见意。词曰：“你辈见侬底欢喜，别有一般滋味子，永在我侬心子里”。吴人谓“侬”为“我”，呼“味”为“寐”，歌阕，合声赓赞，叫笑振席，欢感闾里。《嘉靖临安悬志》：钱武肃王，衣锦还乡，盛晏父老。山皆覆以锦，故名临安为“十锦”。衣锦营、衣锦山、衣锦南乡、衣锦北乡、锦溪、锦桥、昼锦堂、昼锦坊、保锦坊、衣锦将军树。〗 
　　寒食东风上锦衣，轻有掩冉曲尘飞。繁花最是多情种，常送香车缓缓归。 
　　〖苏轼《陌上花词序》：吴越王妃每岁必归临安，王以书遗妃曰：“陌上花开，可缓缓归矣。”吴人用其语为歌，含思宛转，听之凄然。而其语鄙野，为易之曰： 
　　陌上花开蝴蝶飞，江山犹是昔人非。 
　　遣民几度垂垂老，游女还歌缓缓归。 

　　陌上山花无数开，路人争看翠軿来。 
　　若为留得堂堂去，且更重教缓缓回。 

　　生前富贵草头露，身后风流陌上花。 
　　已作迟迟君去鲁，犹歌缓缓妾归家。〗 
　　玉带名驹嗜好奇，英雄顾盼自生姿。嗤他北使夸张甚，输睹金瓶箭一枝。 
　　〖刘中达《鸿书》：吴越武肃王遣使于梁太祖，问王所好何物，使者曰：“好玉带骏马。”太祖曰：“真英雄也。”选玉带一，名马四，赐之。《吴越备史》：天成中，有番使假道来聘，仍以弧矢大夸于吴人。武肃宴之龙山，酒酣，因以金瓶置射堋之上，命番使射之。一发中瓶窦。武肃王使崔询兼嘴窦以胜，遂授以亲箭二。一发中瓶之窦，再发中瓶之嘴，番使惭服。〗 
　　樛木恩闱推壶化，行玉羊卅载梦罴。成宫镇日喧何事，银鹿粉粉看戏婴。 
