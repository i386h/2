<!-- { "loadSidebar": true } -->
　　待问泽宫登名天府方幸防宣于明诏敢期误枉于华牋披味以还感蔵难喻解元先辈学髙庠序行着州闾畴昔旦评已推髙于前列厥今嵗举反见屈于后来顾舆议之弗平宜壮图之未快然察四端之固有第闻辞逊之心旋观三揖之弥文盖敦防退之节矧是専经之旧岂忘立教之端谅考圣言益恢贤业捄洙泗龂龂之弊尚及此时致唐虞济济之和更期异日
　　回黄氏定书
　　抠衣问政夙仰吏师之贤受币结婚兹喜徳门之旧逺承嘉命良慰鄙懐令兄察院位第四令侄直卿宣教厉志为儒久知为已熹第二女子服勤女事殊不逮人虽贪同气之求实重量材之愧于异日执笄以见倘免非仪则他年覆瓿之传庶无坠失此为忻幸曷可喻云
　　回范氏定书
　　两翁抗议已偕许国之忠再世聨姻遂忝通家之好及兹幸防夫岂偶然伏承某人诗礼有闻方谨好逑之择而熹女徳容未习亦期吉士之归误烦匪斧之求遽委俪皮之聘钦承嘉命实重永懐虽唐虞世禄之荣莫容攀附然鸿耀素风之懿或可庶防欣荷之私敷陈防既
　　回周氏定书
　　里闾追逐久钦臭味之同媒妁往来遂讲婚姻之好静言衰落敢意扳聨兹承令弟府判以第二令侄先辈诗礼早闻不轻授室谓熹长男房下长孙女组紃粗习亦欲有家饰礼币以见临枉函书而甚宠老懐易感适増防犊之悲之子于归倘遂乘龙之喜其为慰幸岂易名言
　　同安县学经史阁上梁文
　　儿郎伟大同古地骆粤名邦间出巨人鼎在公卿之位亦多贤士郁为闾里之师虽山川之炳灵乃教化之纯被比罹屯难益复浇漓学校荒凉久风猷之不竞图书散脱閴诵以无声诏令壅而弗宣父兄以为大戚顾惟窃食敢不究心是以申谕诸生俾沈于训义力裒众记务广博其见闻幸大府之哀怜总羣书而推予惟上贤笃意于教诱使邑子蒙幸于作成爰即学宫创为杰阁庶缄縢之慎固絶虫防之觊觎既画诺于县庭旋受金于省户西曹借力羣彦并心而吏惰不供防若道旁之室顾人疲久役将起泽门之讴迨程事之既严始抡材而甫就僝功见效献室有期不惟士得读未见之书人知自励且使书得为无穷之利计以永存聊出词章用升梁欐想均童耄共此欢呼
　　儿郎伟抛梁东晓日曈昽出海红照见黉堂通复阁层甍如画揷晴空
　　儿郎伟抛梁西春草秋云极望低文圃山髙君莫羡圣门嵲与天齐
　　儿郎伟抛梁南沧溟无际水天涵荡潏鱼龙君莫畏渊源学海更潭潭
　　儿郎伟抛梁北错落众星髙拱极昭回运转君莫疑灿烂光明在方册
　　儿郎伟抛梁上圣朝硕辅苏丞相鲁无君子定虚言犹是诸生丈人行
　　儿郎伟抛梁下人老遗书追董贾诸生勉继旧王贡时泰不忧身在野
　　伏愿上梁之后士无废业家有传书究述作之原遂见古人之大体际功名之防起为当世之儒宗惟不悖其所闻乃式符于深望

　　晦庵集卷八十五
　　钦定四库全书
　　晦庵集卷八十六　　　　　宋　朱子　撰祝文
　　行乡饮酒礼告先圣文
　　一昨朝廷举行乡饮酒之礼而县之有司奉行不谨容节谬乱仪矩阙踈甚不足以称明天子举遗兴礼之意今者宾兴有日熹谨与诸生考协礼文推阐圣制周旋揖逊一如旧章即事之初敢以舍菜之礼谨修防告
　　经史阁上梁告先圣文
　　书楼之役工告僝功防举修梁卜日惟谨敢以释菜之礼告于先圣先师至圣文宣王惟先圣先师启迪众志畀以有成谨告
　　告防学祠文
　　书楼之役工告僝功防举修梁卜日惟谨是用告于尔神惟尔有神尚祐众心以相兹事
　　奉安苏丞相祠告先圣文
　　故相苏公颂南安人也其道学渊深履行纯固天下学士大夫之所宗仰而邑子后生闻见单浅弗克究知父兄闵焉用告有司请即学宫嵗时奉祠以建遗烈使学者有所兴起今毕事将妥厥灵敢以舍菜之礼告于先圣先师之神谨告
　　屏弟子员告先圣文
　　熹不肖昨以布衣诸生推择为此县吏而得参聴其学事而行能寡薄治教不孚所领弟子员有某某者乃为淫慝之行以溷有司熹窃自惟身不行道无以率励其人使至于此又不能蚤正刑辟以弹治之则是徳刑两弛而士之不率者终无禁也是故告于先圣先师请正学则耻以明刑夫扑作教刑而二物以收其威固先圣先师学校之政所以遗后世法也唯先圣先师临之在上熹敢不拜手稽首
　　奉安苏丞相祠文
　　泉人衣冠之盛自国初以至于今其间显人或至公卿者多矣然而终始大节可考而知则未有若公之盛者也惟公着节于熙寜登庸于元祐而幅巾谢事偃仰婆娑于绍圣元符之间然则公之所自任于进退出处之间者可谓无所茍矣是盖将比古之所谓大臣者岂独泉人数公而已哉今以邑人之意祠公于学即事之始敢布其尚飨
　　奉安苏丞相画像文
　　惟公始终一节出入五朝高风耸乎士林盛烈铭于勲府矧兹故邑实仰余光怅亲炙之无从冀瞻依之有地是用肖徳仪于庙院建遗烈于学宫营表方将仪图聿至式瞻精宇爰寓神栖既协吉于灵辰敢式陈于菲荐尚飨
　　准赦谒诸庙文
　　天子郊见上帝厘事告成还御路门班祭泽于海内以尔神有功于民载在祀典申诏有司以礼报祭臣某不佞奉承明诏敢不奉制币洁牺牲骏奔走以告祠下惟尔有神尚克膺天子丕显休命尚飨
　　请雨谒北山神文
　　乃者邑民以嵗事有谒于君侯君侯过恩赐之吉卜而许以来是故将有以鎭抚绥宁之也民其敢不懽欣舞歌以乐神赐吏其敢不洁齐芬苾以拜神休惟风雨水旱疠疫之不时以君侯之不显威神是震是祓俾无灾害则岂惟斯人专美其赐吏亦与免于旷弛之忧惟君侯之留意焉
　　春祈谒庙文
　　间者嵗比不登民塡沟壑今幸改歳人得以修其畎畆农桑之务惟是雨旸以时俾无水旱螟螣之灾则非人力之所能及惟君侯加惠之则幸矣某只承祀典敢不斋肃明荐以献以祈
　　秋赛谒庙文
　　今兹荐罹水旱之数宜不得下熟然颇有所收足以慰夫三农之心而供有司之赋者实神有以祐之也不然民饥而死吏之忧岂有所极哉仲冬之月只循故事以告谢神不敢爱其洁牲醴酒惟不足以答神之赐而岂敢有所祈
　　辞先圣文
　　熹只服厥事于兹五年业荒行隳过咎日积虽逭厥罚曷慊于心辞吏告归愧仰崇仞谨告
　　南康谒先圣文
　　熹蚤以诸生推择为吏中遭疾病即退丘园乃得其耕耨之余日伏读先圣先师之遗书夜思昼行不敢以昧陋自弃者二十余年于此矣误蒙圣恩假守兹郡恳辞不获舆曳而来畴昔所闻庶几小试而蒲栁之质衰不待年愦眊支离已深不梦之叹大惧弗称以辱君师只事之初敢以诚告惟先圣先师之灵实诱其使幸不获罪于其民而蚤遂归田以终故业则熹不胜幸甚谨告
　　白鹿洞成告先圣文
　　维淳熙七年嵗次庚子三月癸丑朔十八日庚午具位敢昭告于先圣至圣文宣王熹昨按国朝故事及郡圗经得白鹿洞之遗址于城东北十五里盖唐李渤之隠居江南李氏因以为国学及我太宗皇帝又尝赐之书史以幸教其学者而沦壊日久莽为丘墟因窃为念幸以诸生得奉诏条颛以布宣教化为职顾弗此图惧速谴戾乃议复立今幸讫功将率同志讲学其间意庶几乎先圣先师之传用以答太宗皇帝之光训鼓箧之始敢率宾佐合师生恭修释菜之礼以见于先圣以先师兖国公先师邹国公配尚飨
　　白鹿洞成告先师文
　　熹仰稽国典建此学宫鼓箧之初恭修释菜之礼惟公发圣蕴垂教无穷敢率故常式陈明荐从祀配神尚飨
　　邹国公云惟公命世修业克绍圣传
　　奉安濓溪先生祠文
　　惟先生道学渊懿得传于天上继孔顔下啓程氏使当世学者得见圣贤千载之上如闻其声如睹其容授受服行措诸事业传诸永久而不失其正其功烈之盛盖自孟氏以来未始有也熹钦诵遗编获啓蒙吝兹焉试郡又得嗣守条教于百有二十余年之后是用式严貌像作庙学宫并以明道先生程公伊川先生程公配神从享惟先生之灵实临鉴之谨告
　　谒故侍中太尉长沙陶威公祠文
　　惟公忠顺勤劳机神明鉴没而不朽食此江濆其亦有以相之使民安于下官给于上而熹也早得收其疾病之躯以幸免于婆娑之叹则公之赐大矣款谒之初敢以诚告
　　谒李尚书刘屯田祠文
　　熹猥承人乏假守兹邦只事之初以礼见于先圣先师而视其学则有公之遗祠在焉仰惟壮节高风夙所钦慕敢不再拜伏谒以致其高山景行之思惟公之灵尚克临鉴谨告
　　告熊孝子墓文
　　维淳熈六年歳次己亥五月戊午朔具位熹谨遣某致祭于唐故孝子宜春县丞熊府君之墓熹叨被误恩假守兹土视事之始考诸图经以求此邦前贤潜徳隠行之实于建昌得陈大中大夫从事中郎二司马君以及府君之事盖皆以孝德闻而府君精诚之感独致涌水成川之应私心窃敬仰焉然按图以求其故迹则二司马君之墓不可知而府君之墓宅学基犹有遗处谨命有司依准赦令禁御樵牧其唐朝旌表旧门亦已复请于朝俟报修立而先遣僚吏敬以酒肴之奠昭告此诚尚其英灵来鉴来享
　　祭屯田刘居士墓文
　　熹旧读欧阳子庐山高之诗而仰公之名恨生遐僻不得一来仰其山之高而拜公之墓也兹误上恩畀以郡绂至止之日望于四郊则山屹立千仞者故在而公之华屋山丘零落殆尽防无迹之可寻矣乃访邦之耆老俊彦得公之墓于城西荒郊废圃之间其不为耕耨之所及者盖已无几因复作为门垣而亭以表焉又得嘉名于寓士之贤者书而揭之以见公志庶几嗣而官于是者有以谨其樵牧之禁东西行而过于是者有以兴起其刚毅亷退之心盖不惟有以少慰夙昔乡往之私亦可以仰称圣天子所以使之承流宣化之意也工告讫役一奠致诚公而有灵庶其鉴飨谨告
　　奉安五贤祠文
　　熹误膺朝命来守是邦至止之初得拜刘李二公之像于学钦耸高风考观正论既有以慰夙心者既又咨访得陶公栗里故居于郡境且知秘丞刘公盖尝禄于筦库而忠肃陈公又尝辱为迁民也永惟数公大节清名危言直道遗烈所在千载如生爰始爰谋合享斯室季月之吉神位告成敢合僚吏率诸生以礼告于祠下苹藻在列诚意感通羣公有灵尚克歆顾
　　谒庙文
　　熹抱病田间不堪为吏乆矣圣天子哀怜不忍终弃强畀符竹使为此邦舆曳而来亦既视事以衰眊罢软之资当民贫财匮之际大惧旷阙无以克当明恩惟神受职明廷以食兹土其与命吏忧责惟均其亦有以相之使民安于下官给于上而熹也蚤得收其疾病之躯以归老故丘则神之赐大矣欵谒之初敢以诚告他不敢以有所祈谨告
　　谒社稷文
　　熹叨被恩除假守兹土载惟社稷民命所依只率故常按行封壝用严国典式对神休谨告
　　广佑庙祈雨文
