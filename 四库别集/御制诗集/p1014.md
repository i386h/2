<!-- { "loadSidebar": true } -->
　　宗徳逮遥瀛视如常却心嘉笃不贵异聴物诩精【逺夷效贡恭顺自属可嘉至扵不贵异物旅獒之训具在逺夷自夸精巧所见者小亦无足怪惟是厚往薄来天朝柔逺之道自当如是耳】懐逺薄来而厚往衷深保泰以持盈
　　按淮南子墬形训禹使太章步自东极至扵西极使竖亥步自北极至扵南极皆二亿三万三千五百里七十五步其説盖袭山海经之语而不知其盭扵理夫地之所载山川薮泽大小逺近不知凡防岂有东西南北步之长短适均而无尺寸少异者髙诱作注亦知其非遂谓海内东西短而南北长极内相等云云予以为此皆谬悠附会之説不足信也何则以今天下观之可以知矣自禹画九州以后惟元代幅员为最广然尚不及我朝疆域之大今自盛京东三省西至新疆回部版图地北自蒙古诸札萨克部南抵滇省邉界以及安南缅甸诸国已在中古九州之外其縦其横总不出十万里乌覩所谓二亿三万三千五百余里者耶至所谓东西短而南北长极内相等者尤属臆说不足深辨夫东西为横南北为竖横章竖亥不过为善歩之人不能飞而逾岭泅而渡水也自东而西自南而北径行直前如何接武以计盖文人逞词博辩衒竒矜异之为而非方舆纪实之惇史也因识扵此以正千古耳食者之惑
　　夜雨【八月十四日】
　　秋云还岫晩来晴万树灯筵光耀明【年来每遇万夀正日率逄晴朗实感昊恩昨日扵万树园赐外藩观火戏午后见隂云自西南起因思初十日已加宴赉即遇雨停止火戏亦】
　　【无闗要乃晡时得微雨一阵旋即开霁而灯筵竟得成礼】恰值祝厘叩南甸【缅甸归诚之后贡使频来今嵗亦值其来山荘庆祝俾与宴赉】不期向阙会西瀛【咭唎国逺隔重洋恳祈入贡祝厘自去嵗八月间开船至今嵗七月间始到天津万夀节前亦至山荘逺人效悃亦非易得之事】甫完火戯蔵月色复喜隂铺送雨声晓报霑田余二寸【近日秋稼场功将毕而播种二麦亦需雨泽幸而灯宴之后夜半闻有雨声次早据热河道报称入土约有二寸天时人事胥称至顺惟内省増兢惕耳】为欣宿麦早堪耕
　　浙江巡抚长麟奏报早禾收成九分诗以志慰
　　早晚二禾例各报早收欣兆晩之成九分实足近上稔【据长麟奏浙江省宁波衢州处州台州金华严州温州绍兴杭州等府属本年所种早禾甚广五月内雨水虽多各该府地势髙阜并无妨碍六月以后暄润得宜长发愈觉畅茂所有各府收成九分有余者宁波衢州处州三府属九分者台州金华严州温州四府属八分有余者绍兴杭州二府属总计早禾收成实有九分至杭州府属之仁和钱塘海宁三州县暨嘉兴湖州二府地势较低向来多种晚禾现亦长发青葱将来亦可望其丰收】五县仍教并缓征【又据称湖州府属之乌程归安长兴徳清武康等五县沿湖沿河之低田因五月间雨水较多湖河泛溢禾苖不免受伤虽现已补种杂粮农民仅敷糊口若将应完漕粮一并输纳小民未免拮据等语已即降防将应征漕米及新旧钱粮加恩缓征统扵来年秋成后分作二年带征以纾民力盖此歉收之地虽不及通省十分之一而朕心无不轸念惟一有讳饰则民隠无由上达矣】肯以此丰忘彼歉最嫌为讳朂陈诚爱民惟是筹农要晓夜孜孜此屏营
　　中秋日叠去嵗韵
　　去嵗逄霖今日晴人欣度节笑顔盈中宵却乍甘膏霈【昨中秋节竟日晴霁入夜月色亦复皎洁夜半后乍霈廿膏回忆去嵗是日遇雨至亥刻云隂方散若今嵗晴雨得宜尤堪欣幸】秋陇都资宿种【上声】耕干【十四寒韵】久心因劭农沃【自前月二十及月之初六两次得雨俱不过寸余虽残暑顿消秋禾亦将次收竣而布种二麦正资雨泽未免又殷企望前十四夜间得雨二寸兹又得此继霈农人喜得乗时播种赓韵旧章饶有佳兴】兴佳什亦继题赓云山胜地仰
　　宸额歴以居诸纪载明【云山胜地在寝宫烟波致爽之后檐额乃　　皇祖御题予扵十二嵗扈従来山荘即防　　赐居扵万壑松风轩之侧忆　　皇祖以辛卯年成此避暑山荘而予适生扵是年即位后扵辛酉年始为木兰行围之举自是五十余年以来多扵山荘度中秋节偻指嵗月此中因縁不可思议详见向作避暑山荘后序】
　　雨【八月十六日】
　　昨只滋二寸【中秋夜半】兹覃渥泽稠月余微觉旱【夏秋晴雨应时秋禾告稔实感　　昊恩然自七月十二得有阵雨之后月余以来仅得微雨数次即昨中秋夜半之雨亦只二寸许现在农人播种秋麦尚觉未优昨夜雨势酣畅约有三时可称渥泽清晨据热河道报称入土五寸有余又可为明嵗登麦之佳兆也】五寸此诚优筑圃稼早纳翻犂麦不愁嘉征先【去声】其始庆共老农酬
　　山西巡抚蒋兆奎报秋成九分有余诗以志慰
　　晋省近于齐秋成却迟报乃因待口外路逺故后告分同更有赢【据蒋兆奎奏晋省本年雨水调匀七月下句秋禾将届成熟各属复普得渥泽颗粒益加饱满所有九府十直州及归绥道所属五防约收分数内十分有余者太谷等十县十分者徐沟等十六防州县九分有余者祁县等三十七防州县九分者阳曲等二十八防州县八分有余者汾西等四县八分者保徳等五州县七分有余者万泉等三州县七分者永济等七县虽其中偶有雨水未能霑足分数不无稍减之处然合计通省秋收约九分有余等语晋省到京逺近与山左相等惟因归绥道所属逺在口外俟其报齐是以毎年奏报少迟而山左今年秋收仅报九分则晋省为过之矣】额手慰农劭节俭况唐风余三或可效
　　避暑山荘启跸回銮之作
　　驻跸山荘逮三月回銮京国又斯时柔遐抚近恩施遍罢猎怡神静觉宜健体谢劳微自愧乔龄遵养取羣咨雨旸今嵗胜昨嵗沿路仓箱待阅之
　　入古北口
　　去嵗入古北幸外悯内忧【去嵗驻跸热河晴雨应时秋禾畅茂虽口内外尚俱有收而口外较优多在八九分以上惟因保定河间天津等府有受灾处是以通省牵算只有五分余】今嵗入古北内外一律收【今嵗则口内外秋收一律普丰跸途周览崇墉比栉深为农庆】更值罕所见内竟较外优【常年口外收获每胜口内今嵗口内收获竟胜口外畿南竟有获至十分以上者合计通省奏报十分实为近年所罕遇】亦弗近畿然各省率有秋骈频阅佳音【各省奏报秋收亦俱在八九分以上日内频接佳音欣慰之余益増省惕】自愧遇何修盛满实可畏当欣却増愁
　　广西巡抚陈用敷奏报早稲收成八分有余诗以志慰
　　粤西嵗功报汉土例殊申各胜八分熟【陈用敷奏广西省汉土各属气不同早晚禾稲随宜播种现在早稲成熟所有汉属五十八州县内收成十分者六县九分者二十一州县八分者三十一州县合计收成八分有余士属三十土州县司内收成九分者十三土州县司八分者十七土州县司合计收成亦八分有余统计通省汉土各属早稲收成实共八分有余】同为一省民况多读书辈资益化风淳更喜桂疆晏详陈赐祭臣【春间因安南国王阮光平故降防令广西按察使成林赍勑前往赐祭并察看该国是否宁谧情形嗣据成林事竣后奏称该嗣王阮光瓉人颇聪明具述感激诚悃其陪臣等俱有悦服情形似能上下同心长承恩眷昨成林驰抵热河复命询得其详深为慰意】
　　回跸至御园再叠辛亥诗韵
　　銮旋六日御园至即景题词例合偿外逊内赢两弗论【前嵗各省普获丰收乃有廓尔喀侵扰后蔵之事筹画军务宵旰廑思去年福康安等统兵罙入七战七防廓尔喀旋即悔罪降顺蔵中绥靖而畿南数府被旱又以筹办赈恤不释扵懐至今嵗则雨旸时若均获丰收而邉境乂安逺人来觐内外俱可慰念仰頼　　昊贶益切兢兢耳】亥过壬度一何忙十分收获诚希遇【直地土髙燥每遇秋收八九分以上农民即欣幸逾常今嵗竟报收十分初非意计所及】各省频繁报率强【迩来各直省陆续奏报秋收多八九分以上者合普天下计之竟可称大有年矣盛满之惧更不敢少释】宴坐闲斋还自问忧斯盛满敢忘蘉
　　安徽巡抚朱珪彚报秋收八分诗以志慰
　　熟髙歉下府称异补短截长省计通【据朱珪奏安徽省今秋旸雨调匀所种早中晚稲及秫豆杂粮俱各有收虽安庆池州等府州属间有洼地积水之处现在委员查勘而通省尚属丰登计各属收成九分有余者休宁等七州县九分者太湖等十四州县八分有余者石埭等六县八分者望江等八县七分有余者宿松等六州县七分者桐城等六州县六分有余者懐宁等三县六分者芜湖等六州县五分有余者繁昌一县五分者铜陵无为二州县通省截长补短统计秋收约有八分等语】子嵗较来虽畧欠【去嵗该抚奏安徽省秋收八分有余今嵗以间有被水之处收成不无畧欠然统计得至八分自来亦称中丰】八分得至亦中丰幸逄收者衣食足廑被灾之老防穷设有应当接济处速颁实恵救哀鸿【该省歉收地方虽不遇十分之一二然既属灾区小民生计维艰朕心深为廑念当即降防令其确查如有应当接济之处速即据实奏闻妥协办理俾沾实恵以仰副加恵灾民至意】
　　重阳日幸香山静宜园即事叠去嵗诗韵
　　数【上声】来九九叶干阳今嵗秋长了不凉翠柏丹枫争助景紫萸黄菊弗孤香登髙例作七言体抚节何妨两鬓苍所幸胜扵壬子者有收民气昨全忘【去嵗畿南保定天津河间等府以被旱歉收今嵗雨旸时若夏麦秋禾俱获上稔市间粮价顿平已复恬熙之象矣】
　　栖云楼
　　向阳楼馆称幽栖每嵗先临例可稽【向来至香山必先扵此少憩宛如成例】云去我来景微异【去年重九至此方值雨过云开兹来天气清朗景趣稍殊其为应此佳节则同耳】昨过今至事原齐间迅影谁驻也笔底流隂且付兮幸遇有收诸事顺却増惧念敬惟跻
　　欢喜园题句
　　以近如来殿遂名欢喜园两言岂易得今嵗偶逢恩【今嵗各省秋禾率称丰稔而直更报十分收成兼之西洋咭唎逺来朝贡覩此园名颇觉称情而盛满之惧正自难忘】却切盛满惧不安夙夜烦愧防调御坐无语付三幡
　　静室口号
　　静室由来称最髙嘉隂数息试清遨恰当重九为造极畏在此中那论餻【静室为园中最髙处兹来虽以酬节然昔人谓居髙可畏予意有会扵此非斤斤数典于题餻也】
　　陕甘总督勒保奏报秋禾收成八分有余诗志欣慰
　　今年收似昨年收【勒保去嵗奏甘省秋收八分有余兹据奏报今嵗秋禾约收分数内十分者陇西等十州县九分有余者华亭等十四防州县九分者河州等十二防州县八分有余者宁州等九州县八分者渭源等五县七分有余者合水等二县七分者平畨等三县六分有余者靖逺等三州县六分者臯兰等八州县以上六十六防州县牵算约收八分有余等语是仍与去嵗秋收无殊该省地瘠民贫秋获屡报中丰小民衣食可以无虞尤堪欣慰】一以为欣一以愁愁或饰言娱望嵗欣扵惬愿又登秋本来地瘠民贫苦何幸寒衣饥食优展阅报章多喜信【各直省奏报今嵗秋成多在八九分以上即间有一二被水之处而以通省合计仍属中丰然予之所喜在是所惧亦即在是耳】是宜惧耳慎身修
　　香山还跸小憩静明园作
　　四日香山清跸旋大都佳处戒留连泉明静宜小憩雨若旸时胜去年似此实应心慰矣畏盈每觉意怔然浣花诗史吾常效懒咏无端又抚笺
