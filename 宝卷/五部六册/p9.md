<!-- { "loadSidebar": true } -->
楞严经云：不依正觉修三摩地，别修妄念，存想固形修十种仙：地行仙、飞行仙、游行仙、空行仙、天行仙、通行仙、道行仙、照行仙、精行仙、绝行仙。是等仙人，皆于人中炼心之法，不依正念，别得生理。寿千万岁，妄想流转。
如星翳灯幻，皆喻于无常。
漏识修因果，谁言得久长。
危脆同泡露，如云影电光。
铙经八万劫，终是落空亡。
十种仙人是色相，凡所有相皆虚妄。
幻色迷了轮回苦，迷了自己不见光。
成佛成仙生死路，有成有坏堕轮回。
有修有证生死路，无成无修绝轮回。
阴阳炼就还丹宝，有成有坏堕轮回。
有成有坏还有苦，不增不减绝轮回。
修成神仙小乘果，小乘之果云电光。
神仙寿限八万劫，坠堕诸苦落空亡。
大地不识矿中金，虚炼精气枉劳神。
不用（）炭收入矿，虚炼铜砂呆众生。
不修不证神仙路，不增不灭是神仙。
未曾初分先有我，本来无修大觉仙。
临命终时归家去，无边快乐自在仙。
不生不灭神仙路，不垢不净是神仙。
不增不减神仙路，本无修证自在仙。
本无仙佛本无名，本无古来本无今。
本来面目无今古，本无僧俗自在人。
破览集金刚科仪，布施咸悟菩提，重办重征，岂识觉性品第八
    大藏览集布施品第八
行世间檀心颠例，出世间檀圣称扬。
布施财宝世间檀，说法度人出世檀。
智度论云：出世间檀，清净不杂诸垢，智慧和合，是圣人之所称誉。世间檀，不清净，杂诸结，使颠倒心着，是圣人所不称誉。出世间檀有种种利益。檀为宝藏，常随逐人。檀为破苦，能与人乐。檀为善御，开示天道。檀为善府，摄诸善人。檀为安稳，临终不怖。檀为玅乐，能破苦贼。檀为大将，能伏坚敌。檀为玅果，人天所爱。檀为净道，圣贤所由。富贵安乐之林薮，得道涅盘之津梁。偈曰：
运心檀度契真常，福等虚空不可量。
无影树头花烂熳，从他采献法中王。
财施轮回非解脱，法檀出世永逍遥。
览集布施品，未曾有经云：布施饮食，济一日之命，施珍宝财物，济一世之乏，增益系缚，说法教化，名为法施，能令众生，出世间道。
大丈夫论云：财施者，为愚人所爱。法施者，为智者所爱。财施者，能与现乐。法施者，能与涅盘之乐。
法华云：比丘，比丘尼；优婆塞，优婆夷；教化人，若以纸墨，令人书写如来正典；然后施人，令得读诵，是名法施，过于财布施。
览集布施品，金刚经云：若菩萨，不住相布施，其福德不可思量。无住相布施，其福德亦复如是，不可思量。偈曰：
若论无相施，功德极难量。
欲知檀状貌，如空偏十方。
百千世界中，满中真金施，
不如一法施。
宝满三千界，斋持作福田。
唯成有漏果，终不离人天。
持经取四句，与圣作良缘。
欲入无为海，须乘般若船。
金刚科仪云：住相布施，犹日月之有穷。不着六尘，若虚空之无际。自他俱利，福德难量，豁然运用，灵通廓尔，纵横自在。
金刚经云：若人满三千大千世界，七宝以用布施，是人所得福德，何以故？是福德，即非福德性。是故如来，说福德多，若复有人于此经中受持，乃至四句偈等，为他人说，其福胜彼。又曰：善男子，善女人，以七宝满所恒河沙数，三千大千世界，以用布施，得福德多不？佛告须菩提，善男子，善女子，于此经中，乃至受持四句偈等，为他人说，而此福德胜前福德。不应住色布施，须菩提，如来说一切诸相，即是非相。又说一切众生。须菩提如来是真语者，实语者，不诳语者，不异语者。须菩提如来所得法，此法无实无虚。若菩萨心，住法而行布施。如人入闇，即无所见，若菩萨心，不住法而行布施；如人有目，日光明照。
有为布施人天福，百年光景剎那间。
修福犹如过山岳，受福好似眼前花。
宝积山王算莫穷，还如仰箭射虚空。
箭射尽力还坠地，临了落在阿鼻狱。
无为福胜广无边，山河有坏福长远。
无为福胜无穷尽，无边快乐在其间。
科仪云：无为福胜，世间无比
无为法，福又胜，世间难比。
胜似他，苦娑婆，一切之人。
无为法，福又胜，世间难比。
胜似他，满天下，富贵之人。
无为法，福又胜，天上难比。
胜似他，三十天，一切天人。
无为法，福又胜，天上难比。
胜似他，忉利天，一切天人。
无为法，福又胜，天上难比。
胜似他，化乐天，一切天人。
无为法，福又胜，天上难比。
胜似他，非想天，一切天人。
临危归家，无为福胜云：
临危福，福又胜，无边快乐。
无边境，胜境界，现在身中。
临危福，福又胜，无边快乐。
无边的，诸佛境，现在其中。
临危福，福又胜，无边快乐。
无边的，诸菩萨，现在身中。
临危福，福又胜，无边快乐。
无边的，真馐味，现在其中。
临危福，福又胜，无边快乐。
无边的，香风境，现在其中。
临危福，福又胜，无边快乐。
上方境，下方境，现在身中。
临危福，福又胜，无边快乐。
大千界，胜境界，现在其中。
临危福，无量寿，不生不灭。
无三灾，无八难，快乐无穷。
临危福，无量寿，诸佛聚会。
又难量，又难测，胜境无边。
诸天法乐奉虚空，昼夜常闻赞莫穷。
满眼天花飞散乱，无边快乐在其中。
天上天下无物比，无边快乐在其中。
不是聪明伶俐汉，愚痴众生不得惺。
洞明四句超三际，绝胜僧祇万倍功。
直饶修到非非想，也则不如归去来。
金刚经云：若三千大千世界中，所有诸须弥山，王如是等七宝聚，有人持用布施。若人以此般若波罗密经，乃至四句偈等，受持读诵，为他人说，于前福德，百分不及一，百千万亿分，乃至算数譬喻所不能及。又曰：若有人以满无量阿僧祇劫世界七宝，持用布施，若有善男子，善女人，发慈悲心者，持此经，乃至四句偈等，受持读诵，为人演说，其福德胜彼。云何为人演说，不取于相，如如不动，何以故？
一切有为法，如梦幻泡影，如露亦如电，应作如是观。
若以色见我，以音声求我，是人行邪道，不能见如来。
布施人天有漏果，有漏之果堕轮回；
无漏之果长生道，永无生死证菩提。
铜佛铁佛是色相，凡所有相皆虚妄；
木佛纸佛色相法，凡所有相皆虚妄。
僧相俗相色相法，凡所有相皆虚妄；
禅相定相色相法，凡所有相皆虚妄。
三教经书色相法，凡所有相皆虚妄；
要见诸相无一物，觉照自己见如来。
要见诸相非相无，即见自己是如来。
有相无相生死路，有无不住是如来。
科仪云：正信希有，一念无差。心外休取法，心若取法，凡圣皆差。心若无念，却被云霞，圆明一点，春来树树花。
金刚科仪作证，细分一遍，咸悟菩提，流通天上人间，普遍微尘剎海。太虚无际，法施何穷。以斯般若功勋，总报四恩三宥。
咸悟菩提流通法，流通人间普度人。
太虚无边法无尽，法施度人无穷尽。
法施度人功德大，总报四报（）西方。
救济三宥生天去，无来无去放神光。
重辩重征，其义晓如白黑。义随文而文随义，左右逢源。珠走盘而盘走珠，纵横无碍。
重辨重征晓白黑，左右逢源圆上源；
珠是盘而盘是珠，不生不灭大觉仙。
纵横无碍无地狱，自在纵横无阎君；
作急寻着出身路，十八地狱化清凉。
岂识菩提成正觉，个个圆成。争知般若善根，人人具足。莫问大隐小隐，休别在家出家，不拘僧俗，而只要辩心。本无男女而何须着相。未明人，妄分三教，了得底同悟一心。
岂识菩提成正觉，个个圆成休分别。
在家出家个个有，人人具足本现成。
不分僧俗证菩提，本无男女显金身；
分别在家出家谤，毁谤分别不明人。
    金刚经云：
无上正真本来无，甚深妙法本无踪。
微妙神鬼又难测，妙法法王显神通。
发明心地无一物，阿耨多罗独为尊。
三藐永断生死路，菩提自在得纵横。
七宝布施满三千，不如施法福胜彼。
财施三千还有尽，布施妙法永无穷
七宝布施满三千，不如施法了上根。
真性元是诸佛祖，永无生死涅盘门。
金刚经云：
应无所住，不住有，不住无，不住佛。
不住相法是无为，无佛无人证菩提。
布施玅法人天好，布施妙法福胜彼。
布施心法福真常，福等虚空不可量。
无影树头真人现，自己元是法中王。
破受戒品第九
    庞居士云：
斋须实相斋，戒须实相戒。
有相持斋戒，到头归败坏。
败坏属无常。从何免三界。
真戒是本性。本性是真戒。
真戒本无修，无修是真戒。
元初真戒应无方，应用全凭自性光。
有念念中忘我相，无为为处体真常。
执心守静茅包火，住相参禅雪见汤。
欲要相逢真净戒，必须亲悟法中王。
十二部经兼戒律，执相依文常受持。
生生获得有为果，堕在三界无出期。
若能离相真入理，理中无念亦无斯。

若行十善业，闻道得生天。
天人生灭福，来去如车轮。
有为接梵世，不及一毫真。
不生不灭是真戒，无修无证真戒人。
不增不减是真戒，本无善恶真戒人。
不垢不净是真戒，不生不灭真戒人。
无受无破是真戒，长生无犯不坏身。

破无修证傀儡金刚经四果罗汉人天往返轮王十善化道品第十
传灯二卷云，
见道方修道，
不见复何修。道性如虚空，
虚空何所修。遍观修道者，
拨火觅浮沤。但看弄傀儡，
线断一时休。如何是傀儡？
为僧为俗，坐禅受戒，诵经食斋，拜五台、游方，修寺建塔、塑佛像、拜佛、戳火、炼魔、印经造像，这便是弄傀儡。断了气，一时休，寻不着出世路，生死轮回几时休，这便是线断一时休。
传灯云，道本无修，大德强修。道本无作，大德强作。道本无事，琼森多事。道本无知，琼森多知。道体本无修，不修自合道。若起修道心，此人不会道。弃却一真如，却入闹浩浩。
金刚经云：须它洹果，斯陀含果，阿那含果，阿罗汉道。
科仪云：人天往返，诸漏未除，道果双忘，无诤第一，超过凡圣。
人天往返执着外，返着诸漏有轮回。
执着道果生死路，道果双忘放光辉。
四方八面无诤战，无诤第一超凡圣。
罗汉道果都扫了，执着罗汉有漏失。
诸漏不除生死路，执着果位堕轮回。
一切都是心外法，道果双忘无轮回。
净土指归集永明智觉禅师，偈曰：
  有禅无净土，十人九错路。
  无禅有净土，万行万人去。
不生不灭天生净，执着坐禅误了人。
不垢不净天生净，执着坐禅误了人。
不增不减天生净，执着坐禅误了人。
无量劫来无欠缺，不生不灭到如今。
荡荡巍巍烁太虚，本来无欠亦无余。
无量劫来长生境，不生不灭自如如。
