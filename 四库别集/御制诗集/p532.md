<!-- { "loadSidebar": true } -->
　　向爱倪瓒狮子林图南巡时擕巻再至其地摹迹题诗昨于长春园东北隙地规仿为之即仍狮林之名初得景八续得景亦如之皆系以句然其亭台峯沼但能同呉中之狮子林而不能尽同迂翁之狮子林图兹于避暑山荘清舒山馆之前度地复规仿之其景一如御园之名则又同御园之狮子林而非吴中之狮子林且塞苑山水天然因其势以位置并有非御园所能同者若一经数典则仍不外云林数尺巻中所谓言同不可何况云异知此则二亦非多一亦非少不必更存分别见嬾道人画禅三昧或当如是耳既落成名之曰文园仍随景纪以诗或有以同不同为叩者惟举倪迂画巻示之
　　狮子林
　　倪氏狮林存茂苑传真小筑御湖濆既成一矣因成二了是合兮不是分爱此原看鸥命侣胜他还有鹿逰羣水称武列山雄塞宜着溪园济以文
　　虹桥
　　一再仿渉园虹桥驾波起若论武夷曲在此不在彼
　　假山
　　塞外富真山何来斯有假物必有对待斯亦宁可舍窈窕致径曲刻峭成峯雅倪乎抑黄乎妙处都与写若顾西岭言似兹秀者寡
　　纳景堂
　　面临清浅背孱顔廓落虚堂静且闲景纳四时无尽藏我来每爱夏秋间
　　清閟阁
　　吴工堆塑图名画了非殊有一寜无二仿燕仍忆苏究安能閟彼欣雅足清吾欲问云林子可知塞外乎
　　藤架
　　藤架石桥上中【去声】矩随曲折两岸植其根延蔓相连缀施松彼竖上縁木斯横列竖穷与横遍颇具梵经説漫嫌过花时花意岂终絶
　　磴道
　　砌石碪跻攀羊肠萦达云闗莫笑小许胜大峭蒨颇傲塞山
　　占峯亭
　　塞山雄浑其固然峯岭恒将亘数里倪家结撰本江南小景一伏旋一起是惟假山乃得之叠石仿为遂有此侧峯上覆一笠亭玉冠栖霞颇可拟【栖霞山有玉冠峯类此】亭占峯乎峯占亭炙毂之辩将穷矣
　　清淑斋
　　春光艶觉秋光飒林有阴还砌有蕤若论园亭清淑景吾云当属夏为宜
　　小香幢
　　狮林实梵宗善吼度羣品香幢作清供迂翁佞佛甚缀景效其为匪图福田稔人情以为田吾方事懃恁
　　探真书屋
　　书屋据横岭迥然清絶尘倪子既非主黄氏原为宾借问研精者谁诚得其真
　　延景楼
　　万石丛间覔进歩壶中小楼欣始遇因塞得通景不凢理境文津胥可悟可悟其妙未可言天倪道筦契性存林枝扶壁态閜砢瀑水落涧声潺湲潺湲入池清且泚佳丽四围一镜里忽闻隔嶂鹿呦呦欲傲金阊未有此
　　画舫
　　武陵何必舍溪头烟屿云涯漾以周不是舫中收古画却因舫在画中逰
　　云林石室
　　石为云复石为林十笏石室云林心四家为首昔由昔千秋一瞬今非今忽然棐几铺藤纸又似田盘防笔吟【田盘静寄山荘亦有云林石室】
　　横碧轩
　　碧鲜横一带近逺乃相殊近水波清澈逺山林翠铺坐来叅合相望去讶分图却忆嘱因语王防有是乎【倪瓒自题其画巻云与赵君善长商搉作狮子林图真得荆闗遗意非王防所梦见如海因公宜寳之云云兹用其意】
　　水门
　　石墙洞跨溪清门扇不置五明【崔豹古今注称舜广开视聴作五明扇后世因扬雄方言扇与箑并称遂以五明为扇数典佘以华嚣之事必非舜所创盖扇本门扉礼记所谓修闿扇是也豹承广开视聴而言则作五明即辟四门之意曽为説以辨之】画舫随出随入镜月疑半疑盈即此探竒问景亦堪悦目怡情忽尔中心忸怩似忘无逸篇名
　　热河文园狮子林成因再仿倪瓒狮子林图贮清閟阁中并曡御园仿狮子林图韵
　　石曡竒峯水引渠文园题景各分书依稀茂苑境移彼一再狮林图仿予真似望洋叹河伯祗同嗜古事钞胥嬾迂雅爱参佛偈如是欲询可是如
　　驿致苏州所弆仿倪瓒狮子林图再题以句
　　岂不狮林宛在兹【御园所仿已成有诗】偶懐南巻驿观之漫言是一已非一应识离斯乃即斯境里倪黄胥幻若【图旧为倪瓒作今为黄氏渉园】图中燕塞又纷其【既于御园仿吴中狮子林题以十六景复于塞苑仿其景为文园亦系以诗兹驿取南巻欲证笔境若何仍书其后而还之】题成仍付北风去亲爱民情逺繋思


　　御制诗四集巻二十二
　　钦定四库全书
　　御制诗四集卷二十三
　　古今体一百三十首【甲午七】
　　雨【五月廿二日】
　　税驾犹晴热酷旸蒸云过午亟凝望遂施晚雨緜八刻真到山庄第一祥掣电兴雷纷霅霅极妍尽态势洋洋土墀积水不计寸渥矣仍怀京报偿
　　题曲洧旧闻四首
　　留金弗纪金间事曲洧依然纪旧闻二帝播迁虽自取祸縁新法变更纷
　　建隆端拱政堪徴绍圣宣和百事兴设使子孙守祖制何愁万世不绳承
　　汴都掌故颇传真説部非同耳食伦何事临安安半壁氷天雪窖忘【去声】君亲
　　清浊渭泾本自殊操戈同室若为乎因翻汝瑮独蔵本略恨尔时程与苏
　　溥仁寺瞻礼
　　兴州最古寺毎到礼应亲防马河桥度垂鞭农务询即防优泽霈实胜小霑频【热河一带近毎霑三四寸之阵雨然不似此畨十分透足也】屏息法云地溥仁真溥仁
　　河滩
　　河滩地可耕或农或为圃矮者韭与菘高者禾及黍一雨总回苏菁葱满志覩亦有麦堆埸颗粒非甚饱【叶】地寒种已迟半收青黄补盈虚理有恒艰致绥丰普或云时宜晴砻面入仓庾所望实奢哉我亦略同汝
　　石城
　　高下石城将廿里【山庄石城周回计十七里半】曽无七十里延长文王台沼犹民力鸠筑山庄发帑偿
　　力役之征古所不废惟本朝则无其事凡河工城郭
　　郊庙宫殿偶有修饰工作皆动正帑雇夫匠至于园亭并不用正帑率以内府余帑给价或贪官污吏罚其出赀助值山庄石城即康熙年间令噶里脩筑者即事纪实亦
　　家法万年所宜守也
　　山水
　　骤雨必致发山水挟石冲沙当者毁山庄谿壑视为常雨过铲除无事矣沟浍其涸可立待孟子之言深物理声闻过情君子耻虚誉颂圣寜止彼偶然对亦瞿然耳
　　题冷谦竹溪琴友图
　　丛篁深处两仙翁佺羡精神黄绮风横膝焦桐不须抚琅玕清响正相同
　　题桄榔木盂
　　竹节类行鞭木根剖曲卷盛盂辞粤土置几缅
　　尧年尚质内含藻蕴文外谢妍葛灯如比似抚已只慙然
　　闻京师得雨志慰
　　喜近于骄慰近钦钦哉切切永铭心此而渥幸逄昨彼亦霑霖报到今【廿二日热河得雨深透今留京办事王大臣及顺天府奏至京城亦于是日自未至酉宻雨霑透晩田得以及时翻种为之欣慰】谢雨祠官
　　方泽啓【礼部以二十日雨已三寸余尚在　　方泽七日之内例应报祭因遣裕亲王防代行礼】望秋农父大田临百忧都以消
　　嘉贶一意惟应盼捷音【前此以盼雨盼捷两事交萦于懐今甘优渥已惬所愿惟专望阿桂捷音耳】
　　游狮子园有作
　　布达拉西狮子峯【普陀宗乗之庙在狮子园东是日瞻礼路便一游畨语布达拉华言切音谓普陀译之则灵鹫也】旧园游憇一从容青山万古标灵鹫碧水当年起
　　跃龙闻礼闻诗
　　恩昔缅曰干曰惕已今恭那辞双鬓星星防只防鳞苍阶下松
　　乐山书院
　　书院依然在乐山题柍桭
　　放勲亲赐额尼父昔诠仁雨后峯姿濯风前林态皴偶凭堪体騐欲去且逡巡
　　草房
　　瓦房依旧草房名楣梠朴淳笔研清新构御园斯数典【今熙春园抱朴草堂之旁亦构草房盖取法于此】承
　　先示俭总闗情
　　妙高堂
　　妙高所以妙高处更谁同万景无遁象太虚有不空【不空之空出梵典】身将心共适机与物皆融奋迅蹲狮子如闻善吼雄
　　松柏室
　　东沟书室更清竒栈道溪桥厯访之栢翠松青镇如是翘瞻
　　霄汉引清悲
　　护云庄
　　夏山能出云云出山还护庄在万山中护云此其故容容幻高低霭霭纷布濩膏泽既已霑继霑岂辞屡分明防笔处回望失归路
　　题宜照斋
　　回马遵﨑栈便途入石城岩斋恒此憇芸座恰怡情隔嵗如昨日宜旸值放晴能待夕照得句便教行
　　却炎榭口号
　　避暑庄中榭却炎片时徙倚爽而恬虽然转语应宜念美善由来忌并兼
　　属霄楼
　　山楼虽不髙而名曰属霄其故可得言以据山嶕峣星斗俯堪数【上声】云霞近相招榱题称数【去声】尺得志弗为豪寸木置岑楼孟语仍解嘲
　　就松室有防
　　松无就室理室有就松道老干那可移新宇原易造及至室对松相得益彰好我闻贤比松贤实君之寳贤岂自来就君善求为要【叶】所以白驹篇风人示怀抱
　　夜雨【五月廿四日】
　　傍晚四山云复生入夕萧萧雨随作是诚霖矣恰其时浸润悠扬非搏跃不雷不电亟餍饫或疾或徐真洒落了知优泽渥田畴无虑冲波壊谿壑檐声断续眠醒聴彻夜清懐自斟酌弗忧少亦弗忧多岂不农人同此乐然余逺念缱军营彼处宜旸定何若
　　晴六韵
　　夜雨既已渥朝晴良复宜云收天宇净风落晓凉披栈路湿非泞笋舆行以迟何妨十歩憇真觉六情怡画意随方揽诗词着处摛山田墙外见蔚绿晃而滋
　　题説文篆韵谱
　　徐锴说文兄铉序依然朱氏曝书蔵【卷前有朱尊印记盖曽为曝书亭所蔵】制文遵古见诚卓作趋今辨以详许慎特嘉研六篆贾鲂何事变三仓成编割裂异大典【此书以韵相次音训简明便于检阅实为小学津梁非若永乐大典之依韵采辑将各书割裂散见者比】因字区分述旧章惟是微传资训诂信堪小学示津梁即防绣谷勤收弆【绣谷乃吴玉墀家蔵书防】意在尊闻实所臧
　　咏痕都斯坦白玉杯六韵
　　莹比截肪薄疑镂翼质轻且美五铢机若仙成制巧而精十合规由神运磨水既泯兹圭角贮氷自彻彼中邉徕逺足珍咏怀非宝
　　稷翼出竒质良工心运灵作杯成照世映斗见明星【礼含文嘉曰玉石得宜则太白常明】耳叶翻而拱身花匀且停磨砻泯楞角攅簇锁珑玲在手疑无物定睛知有形自应生穆瀣那可酌湘
　　题唐棣山水即用其韵
　　高楼对坐正谈深亦弗勤劬説惜阴却爱开窓聊纵目一庭翠影落遥岑
　　出丽正门防迎
　　皇太后至避暑山庄喜而成什
　　嵗嵗兰衢迓
　　鳯銮十朝翘企一朝寛
　　高年养
　　志奉游豫衷愫颙
　　躬祝适安近驻缓行斯莅止明山秀水总承
　　欢谆谆
　　慈谕期恒例【毎承　　慈谕以年年如是为例钦奉之外实无可言也】只有钦遵无别端
　　咏和阗玉如意
　　白玉和阗富产良春秋包匦羾天阊岂无窃食生鱼似颇有遗珍盈尺长错石器成仍或贡讥闗网漏正何妨【和阗产玉回人采充嵗贡其碎小者聴与商民市易稍大之璞则例禁本严其地虽有卡伦稽查不能禁其透漏也前因臣工所进白玉如意毎有盈尺以上者知系新玉大材致自西域然啇贾牟利逺致原以赡内地玉工而既琢成器仍以上贡则固可无庸深究耳】不为圭璧为如意薄古慙今好【去声】吉祥
　　穉松
　　穉松种庭前不觉随年长纵无拏空枝自具凌云想山中有乔柯少计以十丈阿谁为我植宜此付他赏况我托怀别良材要作养
　　砌石
　　砌石作岩磴近斋便屧歩崇山峻岭间那尽开平路图易毎好新畏难率失故人情因可騐天理胡不悟谁能袪有为与尔言太素
　　河南巡抚何煟奏报得雨诗以志事
