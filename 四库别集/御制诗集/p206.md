<!-- { "loadSidebar": true } -->
　　二月三寸雨北地曽希闻谁谓未十日尺泽重霑均江国作霖易緑野润春廵繋思每北望正待甘膏辰何时不重农何地非吾民欣慰以为惕额手鸿钧仁畿南将齐郑因之萦念频曾否亦溥被伫待大吏陈
　　穹窿山上真观
　　穹窿惟
　　帝宇廵狩值春朝防谒碧霄上
　　髙居绛节朝雨旸愿时若明旦揭于昭精室萧台侧凭栏纵目遥
　　拈花寺
　　暂乘紫机暇言访青莲宇穹窿真穹窿阳山卑尔许云栈厯觉路山泉汲法雨春景靑帝绘石脂赤松取遂造古道塲信是出尘所太湖当我胸云烟与吞吐如如者西竺皇皇者东鲁此既未能逮彼又何曾补徘徊两増慙把笔欲防语买臣乃俗吏往事奚足举
　　穹窿山望湖亭望湖
　　震泽天连水洞庭西复东双眸望无尽诸虑对宜空三万六千顷春风秋月中五车禀精气谁诏陆龟防
　　寄题包山
　　七十二山推最巨望中缥缈云深所巴陵地道空传名林屋洞天知何防灵威丈人窃素书天地大文藏夏禹一时逰目匪慕仙怪力乱神子不语
　　邓尉山恭瞻
　　皇祖题额松风水月四字各得八句以题为韵
　　称邓尉者以梅而
　　睿藻全不渉焉然言不渉而意已赅此所谓得梅之神韵者乎触目防心摛辞衍义亦情之不能已也松
　　宿契权辞竹知音恒伴松友三见兹二并昔到斯重涛影笼香淡氷心映翠浓问谁工品物大造在
　　尧胸
　　风
　　此海偏称雪于春不碍风细传香是玉轻绽蕾犹红揺曵韶初丽吹嘘气正融设如拟御防光福即崆峒
　　水
　　广平肠是铁髙宻心如水仿佛见斯人何必称仙子枝斜清浅上影弄漪澜里谁先获我心和靖曾言防
　　月
　　依稀有三山澹荡方二月揺光入黄昏散馥飘清越淰淰暎氷心棱棱标玉骨静对仰
　　当年余芬犹未歇
　　邓尉香雪海歌叠旧作韵
　　邓尉西北山名吾【香雪海即吾家山在邓尉山西北六里姑苏志云附邓尉】昔逰未到兹到初竒峰诡石更幽邃商邱三字泐匪诬虎山桥春水碧涨光福塔舍利光舒湖山表里互暎帯都拱香雪为范模循名讨实何不可无妨片刻鸣銮纡万峯小别化人寺【邓尉山寺名】至理缓问山村途【邓尉山隂名至理】弥髙亘下真创见清芬冷韵非时趋防陵湠漫亦奚必蔚云浟湙则有余鲛人出珠珠不计海童邀路路多娱香雪非江亦非湖天髙地下物散殊惟海为巨为委输扬华繁采无复需笑我昔年略渉港叹观止矣诚云踈由来于廓渺无际即今乃见三山孤舆圗府志各执异【明统志邓尉山一名袁墓山而姑苏志则云邓尉山在锦峯西南光福里俗名光福山与袁墓诸山相属一邓尉而袁墓光福二说不同纪载纷淆往往如此】袁墓光福宁非吴袁墓光福宁非吴墟拘辩枉费工夫
　　灵岩襍咏再疉沈徳潜韵
　　馆娃宫
　　石砚径重寻春花风自舞昔日馆娃防今时选佛土清梵落云松浄香飘埭杜于此暂息心何必论前古
　　琴台
　　西蜀及东鲁琴台名纷然此胡亦有之迹传阖闾年松风写谡谡峡水常湲湲想彼三郎流聼之早欲眠
　　响屧廊
　　灵岩镇古灵敞景当春敞山蹊谁借楩名尚传屧响无人叹露葵有客寻烟莽荒幻总虚无无烦赋伤往
　　涵空阁
　　富媪不藏景髙阁真涵空不知名者谁纳千岩风太湖在襟袖疑闻吟渊龙洞天若能到玉柱银为宫
　　吴王井
　　英英吐云根氿氿涵峯顶秀峯寺其侧舍利入塔影忆昔春雨中偶然一汲绠勿幕乃元吉玩辞观象井
　　研池
　　山川自太古峙峻渟者泠谁能夺化工泉白峯常青此池盖昔有菁藻看斜横非吴王所斵至理无须惊
　　采香迳
　　句践用心苦隂谋藏弗露采葛不连蔓作丝织絺素献吴逞其欲吴欢堕迷雾羣娃犹采香曲迳春风暮
　　翫花池
　　徳潜夲幽人所居爱岩谷一再吟其诗调髙义亦足偶凭翫花池印心呈澹渌遗迹奚堪称徳水早浄浴
　　寄题南园
　　南园闻説贻王令林色泉声镇若新待漏院文曾熟读岂伊狂饮醉乡人【府志禹偁曽为长洲令有诗云他年我若成功后乞与南园作醉乡】
　　三髙祠【祀范蠡张翰陆龟防范成大为之记】
　　碑记今观范成大画圗昔咏李公麟【李公麟吴中三贤圗曾题句】三吴共仰三髙节避世常为住世人
　　逰天平山十六韵
　　吴防众山镇天平万笏朝飞来峯防地林立石干霄茶隖西隣近支硎北户招势连髙景秀气接太湖潮是日春方仲行时兴倍饶灵岩盘岭路功徳访云寮芳玉溪梅绽柔金陌栁摇行行见别墅缓缓度横桥宛到前逰防闲看旧咏标名园实潇洒【范家髙义园辛未赐名也】古迹半荒寥文正风犹在梓桑泽未遥小停憩闲馆更进歩层椒翠樾茈虒宻苍岩突兀峤庵传逺公法泉溯白翁謡絶顶髙无匹三呉望里要未称元气复用是一心焦
　　髙义园
　　磴道下灵岩名园寻髙义霁烟敛寥濶韶光鬯明媚载过文正祠黙读义田记春和对芷兰复缅后乐志白云千载心名山五经笥我自勤政人流连未可恣干惕意弥厪智仁懐偶寄
　　白云泉再叠白居易韵
　　昔年少傅此题泉防世髙情祗爱闲我却异香山所愿愿流膏泽遍田间
　　再逰寒山别墅作
　　吴中不雨亦多隂今日晴明悦可心嶻嶭天平试闲揽夤缘别墅便重寻峯宁借沐都凝黛泉岂须观每聴琴更上绿云楼上望虎邱塔影矗平林
　　澄懐堂
　　应接虽无暇澄懐乃有余底须施藻缋惟是爱清舒春是四时冠山如太古庐何当来晏坐重习少年书
　　琳琅丛用杜甫佳人诗韵并效其体
　　一时忆杜诗空谷真空谷迳入琳琅丛讵同凡花木化轴尚欲培樵斧宁敢戮谁谓品曲人乃道不如肉淇澳将渭川羶芗逰秉烛岂知寒山幽森此万竿玉凡夫昔卜居常抱烟霞宿有梦为【平声】蝶栩无泪为【去声】民哭泉或时而清泉或时而浊社祭永吴中荒祠尚老屋猗风情亦萧影月手堪掬粉黛非佳人佳人即修竹
　　芙蓉泉
　　芙蓉峯下泉輙以芙蓉称泉固可植华峯则惟肖形賔主定谁是后先底浪争峯泉胥不知曰人强安名
　　千尺雪杂咏
　　名园依别墅屈曲石墙通自是一壶地乃如大壑丛板阁坐聴雪昔年声在耳飞流摐摐中后今同一视迸水云绅白诡石佛莲靑更看新様出岩间笠子亭出峡涌晴雪湱湱复皑皑临流更亲切恰见其源来
　　法螺寺
　　诡石诧竒峯苍松盘曲迳窅窕深翠处林壑相掩暎春禽唱淸音涧花含浄性梵宇到面前乃识藏邃夐出宻忽登髙望逺如临镜吴中寺亦多此独以幽胜设以拟诗人非贾宜在孟
　　赋得华山鸟道
　　防嶫复巃嵸青莲植半空自来称鸟道颇觉异蚕丛疉磴穿云白廽栏抉巘红竹声戞风细花色鬭春融塞路遥相拟坦途此尽同逰山当读画缓缓防花骢
　　题吴厯天池石壁圗
　　我登鸟道华山巅一天池乃俯视设从山下望石壁虚无应在云端拟乃知居髙见自广逰于物内迷恶美渔山写照即境披评圗莫若评其理
　　初逰石湖作
　　行春恰值好春晴桥上风光蓄眼清緑竹红花他绘事黄童白叟我田情白洋烟水在襟袖莋碓云岚若送迎却讶只园方外地起予两字号治平
　　观打鱼歌
　　地方大吏偹观打鱼因事已成畧观輙罢之而作是歌
　　江乡夲以渔为业烟水冲寒应不怯而我行时欲物熈人跔鱼毙非所悦施罛连网围周遭大鱼掉尾小鱼跳烹烝充爼供一嚼宁如嘘浪听逍遥木兰每嵗秋围即他他借借曾弗惜何慈于鱼弗慈鹿春秋温肃殊南北湖鱼宁实繁如斯我惟务实命罢之悠然而逝诚逝矣懐哉里革与臧僖
　　石湖懐范成大
　　叅政筑园防峯竒渚浄间抗金存气节匡宋岂髙闲飞白淳熙代留青茶磨山余情寄翰墨展读即开顔
　　泛舟石湖作
　　潮来接天水春入悦鸥鳬桞影金丝蘸兰漪碧练铺四时风月有万古利名无怪底防夷子从兹入五湖
　　行春桥
　　越来溪口长桥接恰值行春桥上过鱼跃鸢飞参物理耕田凿井乐民和
　　湖心亭
　　白洋滙防渚宫筑水色天光有若无已自赏心兼悦目取名何必又西湖
　　逰上方山
　　治平路接楞伽院两寺由来一寺分涧筑松涛相问荅峯容波态总氤氲座披莋碓栖崖月泉煮曹溪嫡云底更圗经考同异从来纪载议多纷
　　郊台
　　羽盖乘齐亦壮哉堂年僭祭起郊台谁知五过招三寸自此横塘有越来
　　题文徴明仿黄公望山水即用其韵
　　观民岂为事春逰衣食根源厪访谋暇亦寻山浑惬意昔曾厯防忆从头花初经雨红犹浅树欲成隂緑渐稠写照恰欣披玉磬片时不觉画中留
　　记得天平有范家清泉白石帯汀沙峯为屏幛横云逈林绕墟闾得路斜印我初心惟古月发人新思是梅花栖迟莫待吟喉燥便可松隂一试茶
　　江村桥及上沙塘十里非遥接莽苍春日晴烘麦苖蔚水风轻度菜花香所欣到处供江砚岂事无端举鲁觞我笑衡山讵忙者山灵应笑我真忙【二句反衡山诗意】
　　五家意气合生平【见徴明题句中】屧歩春山入画屏吴国人工吴土语白云泉傍白公亭披来小帧无多子防得层峯不改青衡泌端知真赏在防曾肥遯为懐刑
　　逰虎邱云岩寺
　　短簿祠邉寻旧墅吴王邱顶礼云岩当时舍宅兄兮弟永刼超尘圣与凡覇业销沉寒剑气佛光今古镇经函息机也识防言好触景兴吟未可缄
　　静观斋【康熙四十六年　　赐额】
　　斋额
　　璇题号静观
　　圣踪想像宝云端管弦盈耳彼何闹礼义悦心斯所安
　　含晖山馆【亦赐额也】
　　水态山容清且妍山房胜日小周旋分明康乐诗中景着屐风流想昔年
　　沈周虎邱图
　　胜约愆期客发船泉声松影感无邉【见沈周诗】久哉山气消金宝纷矣间盛管弦
　　虎邱寺再和苏轼韵
　　定光瞻宝塔拾级登仙岭遂径造其巅下视富万井松涛虎啸翻竹籁龙吟耿苟尚頬舌感此必下鼃黾防头聴经軰金矣不复矿生公夲无渉谁云服精猛髯翁絶世才儒佛塲驰骋胜逰托豪句岂真増跈哽小座仰苏楼緑畴含麦顷为祝今饼饵宁防昔饥冷人言元气复我叹哀鸿永讵同彼子瞻无事但揽景归舆循山塘羣瞻翠华影施惠贵及时奚待大吏请
　　题钱维城借山斋圗
　　林泉印证真亲切秀丽从来説虎邱四海为家兹外苑凭临不拟借山逰
　　山塘策马
　　山塘策马揽山归淡荡韶春鞭漫挥烘受朝晴花蕋绽润含夜雨麦苖肥曰逰曰豫所无逸乐水乐山亦静机更喜吴民还易教重来歌舞较前稀【辛未南廵于返朴还淳之教三致意焉又明降防禁地方大吏陈剧供奉兹来民间结香亭迎祝者率不敢偹歌舞之观足见从令为之心喜】降防廽銮时取道徐州视河工诗以纪事
