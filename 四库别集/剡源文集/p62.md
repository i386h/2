<!-- { "loadSidebar": true } -->
　　舎南舎北种田郎唱得田歌曲曲长莫学傍村游侠辈茜红抹额臂擎苍
　　送陈养晦谒阆风舒先生四首
　　嚼雪餐冰二十年空山日月自风烟从君识尽搜诗法不透芗岩不是仙【芗岩山名】
　　其二
　　大篇无法须自悟小语有益最难寻秪今人嫌此老谑后来追忆直千金
　　其三
　　大冠襜袂走纷纷对面可容三斗尘便令眼识天下士此子巳胜寻常人
　　其四
　　无诗莫入阆风里到却阆风那有诗拾取松风作新曲归来时向梦中吹
　　同曹泰宇赋寳化凤花二首【曹名说字习之】
　　花开难得年年看住近须还日日来古壁危阑自顔色不烦髙筑凤皇台
　　凤皇不出几何年莫怪山花惜杜鹃一様春风好毛羽回头曽管蜀山川【凤以杜鹃花为之】
　　过鄮山祠塾作
　　沧江城阔三义口白日歌数亩宫犹有祠官旧杨柳向人离立管春风







　　剡源文集巻三十
