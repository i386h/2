<!-- { "loadSidebar": true } -->
　　到官逾年初亦粗健自秋冬来足疾发动不免废事经界初不敢请适防议者及之被防相度不敢不尽其愚而事乆不决浮议纷然遂力求去又竟不得今虽得防而农事已起不可复为正当少俟秋成又未知贱迹能复防时于此也世路如此唯得早去乃为幸耳刘荐论事不阿近所未有亦恨太疎果堕语穽耳周南之防亦粗闻之然不能如来喻之详邪説肆行而士气不衰此乃为可贺者然前辈清议在下之説又为可虑奈何
　　向伯元
　　到官半嵗前月忽苦脚气手足俱痛至今未平郡计不足循例措画无非殃民害物之事初谓经界若行欺隠自露则可以供嵗费而能去诸色无名之赋今乃闻有隂沮之者至今未有成命次第且中辍矣在此既无所为衰病复尔交攻欝欝度日殊无聊赖已上归田之奏矣未知进止如何万一未遂须再请也
　　向伯元
　　某之贱体自四月初感风湿之气足疾发动一卧两月屡至危殆亟上告休之请近闻未得可报今虽未死然衰頺日甚自度不能复有补于县官势须再请耳辞职亦竟未允当并力恳庶必遂也时论一变非复意虑所及忠贤奔播防于空国而无君子矣吕子约经由曽进谒否江陵近収书否章茂献闻欲徙居城中必时相见子卿想归乆矣杨丈书已领不知其已趋召否今日之事凡曽在赵子直处吃一呷汤水者都开口不得只有此老尚可极言以冀主之一悟不知其有意否已作书力劝之万一肯出经由更望一言此宗社生灵之计非小故也
　　林井伯【成季言以下井伯之外孙方之泰家藏刊帖】
　　余干乆不得书日月愈逺令人伤叹山谷语云归来兮逍遥西江波浪何时平真可以泣鬼神也
　　林井伯
　　某向来一出畧无补报罢逐而归只以自愧还家初亦粗遣至此夏初痼疾复动遂大狼狈意必不全亟遣告老人行已五六十日尚未有处分然病躯却幸少苏未知竟何如也余干屡得书处之甚安亦殊不易择之昨日自彼归过此尤能道其曲折始者风波甚可骇愕今却少定不知事且止于此耶或更未已也相看狼狈不能仰首一鸣深负忧愧子约一举却甚竒特令人叹服也
　　林井伯
　　衡阳之报令人悲痛所幸便归骨之恩今当次第在道矣前日走寒泉与韬仲父子聚哭之极不能为懐也既无廷试从者归期想亦不逺莫须更为过余干否子钦后来相见否防道亦当赴部今或已到必相见也某词职得请私义粗安若命悬庖厨则非人力所能避矣乡枢相见有何言句耶因遣人上谢表附此草草
　　方耕道【耒】
　　某来此已八阅月自觉得不成行止亦不成政事徒然坐食俸禄使人惭愧然累求去不获近又再请未知如何来喻云云极感忠爱然此意已决虽欲自强而不能又安能承命而改辙耶其曲折之详已具南轩书中此不能多及想燕谈之际当必及之耳皇甫路分意趣极不易得想同僚必相好也
　　陈子真【莆阳方楷家藏】
　　休致文字已申本郡尚未得保眀申发万一更有迟疑即不免径申省陈乞矣比来论议似稍寜息未知竟如何正恐不削者以耳卫公计时相见闻欲徙居盘涧若不得去相近也开正晴暖欲拏舟南下又惮经由富沙不免见诸人一畨露头面可厌更俟计度若幸无疾病即当扶曳冒昧一行思欲见石佛悬泉之胜也
　　刘徳脩【光祖　以下后溪之曽孙曽元家藏】
　　钦闻徳义有年于此中间入都虽尝蒙枉顾然稠人中不暇交一语至今为恨如未始得见顔色也前年窃闻进登言路有识相庆继读邸状又得所上章疏分别邪正眀白剀切三复然为之汗下盖乆矣莫有以此謦欬吾君之侧者矣然于是时窃已深为执事者忧之顾前此未尝得通声问无从效其区区且又意其骇机之发近在旦暮虽欲言之亦已无及然犹懐不能已窃窃私为同志一二君子道之盖不唯欲以少效慕用之诚亦冀转以闻于左右而求所以善其后也曽未防时果闻去国时在临漳无可与话此心者燕居深念抚几浩叹而已呜呼此岂吾人一身之休戚而造物者之意乃不可测知如此哉兹承不鄙逺贻教墨所以抚存之意甚厚自视卑薄何以克堪因便布谢适有土木之扰言不尽意伏纸増防
　　刘徳脩
　　今春既辞桂林之役幸复续食祠廪而自夏初一病迄今未愈中间防致委顿者数矣幸而获免然今余息奄奄未能复常呻吟少间谩读旧书姑以系思遗老耳不足为左右道也昨闻诸公于门下数有里言而羣贤亦有彚进之势作镇防门是为东来之兆而问者所闻乃若小异虽贤者所居而安无适不乐然当典戎榦方之任以蕃卫王室为心亦岂能恝然于今日之事乎相望数千里无由一见倾倒此心引领乡风浩叹而已某所为大学论孟说近有为刻板南康者后颇复有所刋正今内一通暇日一观为订其谬并以质于东溪翁因风见教千万幸也
　　刘徳脩
　　相望数千里既无防面之期而声问亦不得数往来每懐道义驰想亡已不审比来为况果何如统内军民计自宁谧但前此时事传闻多端想不能不深根本之虑今虽小定然诸公书来似已便谓无事否耳所幸仁贤萃集未至空虚朋来彚征犹有可望如门下者恐终不得辞此责也某多难余生近日复有季妇之戚长沙除目未之敢承其间盖有小小曲折非敢决然忘此世也因风寓音不究懐抱伏纸恨恨
　　乡人江泰分教大府得亲诲范甚以自幸其人眀敏有志于善尝为邑宰以平易恻怛甚得民和不幸遭谗遂至罢免窃意髙眀当自有以察之収拾教诲亦或可以备使令也
　　刘徳脩
　　某衰晚废学守藩亡状忽蒙収召已不知所以然旋被除书尤非所据力辞未获冒昧以来则承门下到阙已乆且拜螭坳之命矣正人得路羣议交庆此不待説而悉也区区只一两日便当入门对罢方得修敬诸容面叙以罄鄙懐
　　刘徳脩
　　生平慕用昨幸为僚荷相与倾倒之深盖同世道之忧而非尔汝之私情也别去恰一月矣每懐徳义乡往不忘某扶曳驱驰幸已税驾道间忽拜江陵之命罪疾如此岂堪复出不免上奏力辞计必可得自此杜门当日有趣但恨虚辱招延无所裨补犹不能忘懐于吾君进学之浅深也因人往记目盲愈甚不能多及正逺唯冀以时珍卫勿忘致君行道之本懐缉熙光眀以扶庙社区区至恳
　　老先生必且宿畱后便拜状子夀千里茂献想时相防前幅所云仆于二三公亦不能无厚望幸宻为言之勿以语他人也逺近人材必更有可与共賛王业者不知为谁亦望并见告也文叔行后时得书否北闗之集风流云散甚可叹也
　　刘徳脩
　　忽闻去国深为怅然盖有识之士无不同此叹息而昨日机仲经由相与仰徳尤不能忘懐也今日之势政使羣贤悉力交辅犹惧不济顾乃为是以速之耶不审能便归蜀耶或且宿畱江湖间耶即今已到何许也某前日始拜祠命不免复辞近职小赎前日失职之罪耳因便寓此托季章致之目昏不能多作字要亦无可言者但祝眠食之间千万自爱耳天若祚宋彼将如我何哉东溪先生乆欲寓书今复未暇附此致瞻仰意文叔郎中前途必相见亦告为道鄙懐也集贤益孤势难复乆然亦有以自取也
　　刘徳脩
　　两辱惠书承且暂寓京口诸况便安足以为慰但比来时事大变殊骇听闻流窜斥逐下及韦布近年以来所未有也国事至此是岂细故而身逺病衰不能一言以悟主聴愧恨悲痛不知所言伏惟执事爱君忧国当同此懐也比日不审台何似神相正直起居当益轻健也某前月之初曽约机仲会于一山寺中为两日之欵时未有近日事也然已不胜忧叹懐抱抑欝又感风湿归来旧疾发动证轻于往时而气体积衰遂不能当药未有効而传闻愈甚病势遂进不可支吾今虽未死然必无复全理已上告老之章只从本州保眀别无陈乞文字次第诸公见之意其已死必遂其请也因定叟有人在此得附此书臂痛不能作字口占亦觉气乏不得尽所欲言自度此生决无再见之期千万为天下国家厚自爱重乃所深望东溪先生体何如得季章书闻亦不快深以为念文叔已别附书欲作传之数字而建康人畱此已乆不能复俟异时相见幸为深道此意也
　　刘徳脩
　　昨大病中奉状告诀今未成行且复宿畱亦可笑也然病亦气衰终难扶持未知复有后会之期否耳单守人还奉告之辱乃闻贤兄东溪先生遽启手足而令女亦不起疾为之怛然此在徳门固为不淑然前辈沦没使一方学者失所依归所系尤不细也区区乡慕之乆去冬尚幸一见虽不及欵承教约然亦足以粗慰平生矣遡峡定在何日相望益逺非独吾党无以慰离索之懐未知世事终何所底止耳病中痊发狂疾欲舒愤懑一诉穹苍既复自疑因以易筮之得遯之家人为遯尾好遯之占遂亟焚稿齰舌然胷中犹勃勃不能已也余干数日前得书处之甚适亦甚不易只去嵗忙乱中得其书字画言语皆晏然如平日固已服其有定力矣时相恩礼一新季章超迁甚美论功第赏固自有次序耶正则请祠竟如何相见烦为致鄙意此两日来右臂方能屈伸未暇奉记也向见焦山瘗鹤铭侧有谪丹杨工曹掾王瓉题诗诗词甚佳字亦絶类鹤铭疑出一手瓉字已阙但据题徳夫金石录云尔而文选诗中亦有此人名姓不知便是一人否近年乃絶不见不知今尚存否暇日试为访之属正则摹数本寄及为幸某挂冠之请人尚未还而小报已不允势须再请但得冷撰旧秩亦可以已矣不敢必其悉从也定叟人来因得寓此残暑未衰万万以时自重不浸近而愈疏临风惘惘
　　王瓉诗首句云江外水不冻今年寒复迟者是也或正则已得请即以属陈安行可也
　　刘徳脩
　　昨闻当有房陵之役盖甞因便拜状不审得逹几下否但一向不闻声问驰仰不自胜耳不审比日台何似窃惟以道自胜无适不安神相忠贤起居万福某衰晚疾病去秋以来足弱气痞遂为废人然而罪戾至深防亦不能自脱兹幸告休得请人谓庶防少安自料则亦未敢保也东方事宜计悉闻之子夀近亦通书自云颇安然士友见之多云亦觉衰瘁也从之遂为古人尤足伤叹于越得书寄示涪刻亦能道示众语不审比来闲中何以阅日老来始觉读书有味所恨来日无多光隂真可惜也建昌陈刚正已旧见吕伯恭称之实竒士也不知曽相识否因其便人寓以此书所欲言者非幅纸可既
　　闻房州山水自佳向见张巨山集说有微王峡乃微卢之微不知有传记可考否因风幸笔示聊为广异闻耳文叔季章想时通闻问冯校书极佳士遽尔殂殒深可惜也
　　刘徳脩
　　某自去冬得气痛足病之疾涉春以来益以筋挛不能转动悬车年及不敢自草奏又懒作羣公书只从州府申乞腾上乃无人肯为作保官者近方得黄仲本投名入社亦不知州郡意如何万一未遂即不免径自申省矣机穽防茫不容顾避姑亦聴之而已去嵗数月之间朋旧凋落类足闗于时运气脉之盛衰下至布衣之士亦不能免令人怆恨无复生意然此岂人力之所能为也哉
　　刘徳脩
　　某屏处如昨近以乡邑不静挈家入城扰扰逾月今且归矣间读邸报幸复聨名而贱迹区区乃先众贤为不称耳侧聴乆之未有行遣势不能免姑静以俟之耳度君周卿来访志趣不凡知甞出入门墙固应如此虽已不敢隠其固陋然磨砻浸润之功尚不能无望于终教之也
　　刘徳脩
