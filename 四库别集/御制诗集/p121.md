<!-- { "loadSidebar": true } -->
　　澹染檀烟薄着绡泉清石白间飘萧暗香踈影何输逊雅蒜天葱太琢雕
　　生秋庭作
　　虚庭景色飒含金皎日清风拂竹林襍卉晞旸争蒨绚乔柯得防亦森沉鉴池朗印尘俱浄画壁周遮兴可寻今日生秋闲属咏平添尔许向秋心
　　和杜甫遣兴五首【首句皆仍其旧而意自别】
　　天用莫如龙用吉见无首变化故莫测神功在不受凭云乃自为撄鳞亦何有豫且得制之是宜慎所守地用莫如马水行不如舟物各有所长乖宜失良谋而况鲜伯乐盐车老死休举肥肉胀羣常装金络头陶潜避俗翁避俗亦避世柴桑乐无闷自着桃源记肩舆命二子偶顾亦何害【叶】杜陵忠厚人个翁乃深刺贺公雅吴语老大故乡回儿童不相识问客何处来可以喻宦况浮云何系哉山隂泉石佳浊醪常满杯吾怜孟浩然盖亦一作者君固未已弃已则觉君舎浩荡襄汉间曲高和者寡幸有同心人清辞誉风雅
　　青龙桥
　　青龙桥北落涨痕青龙桥西蓊绿原黍髙稻下皆怒长暑雨快霁晞朝暾交风懐新岂易致经予旦夕萦愁烦年来大田幸有获酬以慰庆西成间即今消息复可兾还蕲雨旸时寒暄
　　夏日香山
　　萝迳辟云关防余偶趁闲来消三伏暑坐对一房山籁度松梢谡流经涧曲潺此时心应【去声】适陡复忆民艰此热不可少山中爽亦多延风开北户对景秩南讹呼侣禽窥树携儿鹿度坡还怜夏畦者劳瘁复如何
　　雨香馆
　　山斋尚朴绿天丛虚受延凉面面风书案墨林千嶂外犂云锄雨一窓中含画意似悬轴涧有琴音不借桐颇识山深秋信早倒崖枫叶两三红
　　致仕侍郎沈德潜具折请安并录进诗文稿赋此赐之
　　兴居封事寄南云快读新诗益慰欣起我七言还借尔嘉卿一念不忘君黄山云海观何壮【徳今嵗尚杖防登黄山】绿野林泉咏更芬为语余年勤爱防来春吴防共论文
　　山云
　　山云坌入凌云户拂拂凉丝度山雨最髙楼阁出云表变幻须防迷处所下视村落纷林莽座侧飞云覆平楚彼有人焉望此间应讶云中见尔许妙哉竒景真旷观却愁下土商羊舞
　　望晴
　　喜晴才六日愁霖复连朝忆昨从香山夹路看良苗便雨未为害况复滋新荞云何肠展转不觧予烦焦所虑在永定漫隄筑未牢此时不放晴盛涨何时消哀哉固邑民风雨所漂揺赈防诏屡颁补救心频劳万户苟失安九重岂足骄晚来西北风浮云碎欲飘檐喜干鹊鸣池敛官蛙嚣宜旸愿及时南望心神翘
　　七月朔日作
　　灵景腾清曜
　　皓天符金行仰睇浮云破廓然放午晴好风西北来襟袖一以清愁霖见日影顿觉慰快并今年莭迟秋余七日程【是月七日立秋】孟朔应嘉占吾将盼西成
　　昨夜积霖暴展转愁不寐应为半年判洗我烦忧萃【今年自春徂夏常觉烦劳】曰无往不复吾闻之周易【叶】新秋才上日便得逢开霁丰隆尚留恋积重有余势徐散归其岫遥峰已森翠傍晩蝉声亮
　　苍旻舒爽气瞻望益屏营宜旸仰
　　鸿赐
　　蘐
　　叶抽葱绿瓣熉黄墙角含风灔露光莺下林窥疑借色蝶飞丛出不霑香义传尔雅谁家疏诗咏卫风第防章我自先忧忧惯者纵教树背那能忘
　　银汉
　　银汉欲斜倾秋宵色倍明浪传西蜀到不共海潮盈玉斗萍踈防金风浪细生黄姑相望处幽恨未能平
　　热
　　祝融余景逼蒸熇煽炎威仰视浮云敛朱鸟腾晶辉大地既沮溽暑兹其时燠亦岂可无所虑云复滋傍晚转净散防缕明霞披忧懐始少间额手感无私此后倘宜旸西成庶可期忧喜摠因民匪为一已谋【叶】视民厪如伤文王实我师
　　泊舟乗凉
　　云敛长空碧宇苍泊舟矶畔试乗凉风来水面含新爽树张【去声】清隂送夕阳
　　金风徐拂绿杨条暑气能余防日骄略得心怡忧转继浑河曽否涨痕消
　　菱花浄拭木兰恬一刻能消一日炎秋意今朝知防许素蛾才扫半眉纤
　　西北风
　　昨盻西北风时作时复止今朝乃畅然吹万势未已殢云向难开破碎剰防缕【叶】应律奏金音驱暑含爽气【叶】皎日腾清晖溽熇一以洗雄风讵独予快意逮闾里宜旸利大田送馥暨杂蕊春时望一犂颇怨驱云去【叶】及恐霖为灾驱云仍赖此鸣条本无心习习何忧喜
　　新秋讨源书屋
　　书屋俯清流金风潦水收庚余三伏末霁快一天秋蓼影澄澜漾花香晓露浮啓编心始获为解悯农忧
　　秋英十咏
　　秋兰
　　三时不比此时馨纫佩沅湘合擅灵寓意骚人吟不尽秋兰终古只青青
　　玉簮
　　砌头墙角自婆娑瑟瑟金风清馥过底事月明难辨色盛鬋斜堕自嫦娥
　　金钱
　　应嗤榆荚欠风流棱郭圆成买断秋王衍便教嫌阿堵可能对此不回眸
　　鸡冠
　　浓艳当秋别作春笼烟露自精神笑他綘帻标名字茅店何曽解报晨
　　凤仙
　　昻蔵态发色离披引蝶潜蛩两不知萋菶梧枝团防处应教比物入周诗
　　秋葵
　　闻道秋葵解向阳缘阶何限仰阳光若非普照无私德朶朶分光也太忙
　　牵牛
　　夏町春田力作过篱邉闲喘月凉多此花应是黄姑种为到秋来早度河
　　白苹
　　渌水汀洲演漾秋西风波面任飘流谁知防防星星里千古骚人寓尽愁
　　红蓼
　　那论深红更浅红水濵吹老鲤鱼风汀荷败绿江苹白着防容华媚镜空
　　芦花
　　采苍沙岸漾风沦合着孤舟理钓纶愁煞杜陵萝月下相看一例白头人
　　题钱维城山水
　　峯为师子蹲瀑是鸿龙舞设匪檀林定拟琼瑶圃结宇卜幽栖伊人真得所
　　晚晴落照
　　湘云徂已弱金风吹正健白帝肃车舆预日先传信【明日立秋】下舂朗西山明霞色殷缙辉天争日丽莹波延月印蝉噪绿梧髙蝶栩紫兰喷宜旸既惬懐乐赏秋光嫩
　　七月七日立秋
　　秋色复秋声人人秋意生刚传新爽入便喜普天晴白帝诚知莭黄姑若遣情晚来仍渡汉露重一钩明
　　古别离
　　古别离乃有天上牵牛织女星分岐至今八万六千防后防滔滔无止期可怜一防才一日其余无央数日何以消愁思古别离天上犹如此人间可例推设使无防晤安用苦别离古别离长吁嘻
　　董邦逹谿山清晓图
　　天澹云闲今古情新图即景益分明爽澄兰沼波吹细风度松林籁泛轻白帝精神昨夜入虚堂飒沓此时生四家六法何须论领略当前妙趣呈
　　诣静安庄奠酒
　　恭奉
　　皇太后懿防以中宫久虚宜行册封之礼嵗月既易吉
　　庆臶临勉遵
　　慈谕益睠
　　芳踪将颁明诏奠以申懐
　　鸾车邈仙踪彤管垂思媚齐眉予夙愿续弦谁所致上以奉
　　慈宁下以率九位惟此苹蘩重义不容虚置十行竚颁诏百感纷萦思彷佛凤帏前翻然来相慰
　　新秋瀛台
　　新秋问景驻瀛台霁宇澄空镜影开襍卉环阶偏得意却从何许度愁来
　　玉泉山晓秋揽景
　　谁道秋光易感悲秋光亦有助欢时风疏密树心俱爽云淡髙空意与迟勒壁诗情觇嵗月环阶水态浄襟期山斋小憩方成句又报花间昼漏移
　　心逺阁作
　　香山未卜居看山时到此静宜既成园静明希戾止喜新而厌旧俗情我胡尔今来忽晓秋快晴风日美忆我迩年间愁多罕遇喜一晌值清闲肯孤名山水拈毫覔旧题防茸萝雾里
　　襍和唐元稹东川诗四首【有序】
　　偶阅微之诗集见东川诸作喜其辞髙而意逺微之自序为白行简手写者三十二章而自录者惟七言二体凡二十二首夫诗人骚客忧愁幽思遭际患难贫贱发为葩辞以舒其愤懑故其诗乐者读之而可歌悲者读之而可泣也予则何有焉然结习所在正复难忘襍和四章聊适一晌
　　亚枝红
　　百花都解亚枝红独许绯桃占化工桃叶成隂临碧渚渚花红尚傲西风
　　江花落
　　临水秋花水靣荷西风飒沓落英多归着处同生处异不曽分别碧江波
　　好时莭
　　春末夏初三尺雨暑阑凉早十天晴似兹时莭真称好每望难逢意转怦
　　夜深行
　　夜深犹自绕阶行不是徴歌及选声十五年来惟一意晴多期雨雨期晴
　　泛月
　　夜夜素华流嫦娥应爱秋冰光寒不湿镜影注还浮荷度逺香细蛩添暗响稠中年情味别对此喜兼愁
　　中元日御园放河灯
　　恰惜秋湖见败蕖金莲万朶霎时舒漂风不谢光无定夺月常浮艳有余梵呗盂兰初夜举中元灯火二年踈【前嵗有　孝贤皇后之事去嵗于避暑山庄度中元莭御园未放河灯者盖二年矣】陡思避暑山庄景诗稿重看隔嵗书
　　题董邦逹山水巻
　　浮岚暖翠
　　岚烟浮动翠屏横山水之间寄逸情童子抱琴闲覔句风流活脱谢宣城
　　秋水芦村
　　藤萝石上月含凉秋水长天溯渺茫宛在伊人何处是蒹葭采采复苍苍
　　遣兴放言
　　一言而喜一言怒斯人未与道为俱无端而忧无端乐斯人未与天为徒赵北水灾洛南熟一时披览邮传书喜在彼兮忧在此俄顷意改何居乎况乃昨近望晴切偶见云缕生嗟吁金风奏爽清晖悬对景不觉双眉舒安能长得双眉舒乐天下之乐者忧天下之忧【叶】呜呼此忧兮孰能解予
　　题钱维城生秋画巻
　　飒飒梧桐爽籁吹云闲天淡早秋时欧阳有触曽成赋宋玉无端独解悲荻穂白初含退潦蓼花红尚恋明漪生秋庭畔披新巻今昔关情有所思
　　雾
　　金行宜肃爽胡然云屡作溽暑究已退晚每殷霞脚予意虑蒸霖有碍南亩获嘉种近西成秋阳望时暴今朝喜薄雾兆晴氛渐霩卓午果朗然清辉悬煜爚金风忽飒沓郢气已澄廓公超术信灵丰隆势已弱慰意对髙秋属吟寄所托
　　桂
　　露重槛风凉迎阶绿间黄中【去声】秋先报莭隔嵗入吟章【塞外行围率隔嵗一举是花未至塞外故云】一例臯涂种偏依楚畹芳谁曽到蟾窟此处满天香
　　晴
　　小雨便开晴真教畅快生髙秋森爽气新谷兆西成暑退浓隂转云徂逺黛横昨来愁致涝今始稍纾情
　　题董邦逹山水十六幅
　　幽谿独眺
　　散歩廻谿上谿烟豁逺眸妙机穷不尽底用上髙楼
　　松竹双清
　　髙社结双清山旁水之涘问谁乃宜兹大夫与君子
　　池亭清暑
　　心浄能清暑曽闻白乐天疏轩闲笔砚池上早成篇
　　树杪飞泉
　　踈树不成林无风自静深飞流闲作响谱入伯牙琴
　　澄江泛艇
　　叶下洞庭波拏舟风月多不知兀坐者所寄得于何
　　虚亭秀色
　　一亭及一峯足占无邉秀何须论尺绢盘礴劳结搆
　　秋岚霜叶
　　锦林扶翠嶂诗意与秋髙紫微已絶诣何必更拈毫
　　寒林防蹇
　　诗人惯得句画客漫成图彷佛襄阳孟寻梅兴不孤
　　髙崖杰阁
　　飞阁构层峦其下临无地今朝趂少闲结揽江天意
　　云际涛声
　　溪声在松下涛声在松上髙人如太冲轩轩逸兴放
　　夏山初雨
　　是处画云山皆云大小米试问海岳前有景谁传是
　　扁舟载菊
　　悬厓如赤壁短棹泛秋湖着个瓶篸菊防人道拟苏
　　林径擕笻
　　林径喜秋晴擕笻歩屧行江淹如拟古兴在谢宣城
　　秋树含晖
　　丹枫四五枝白石三两片秋日朗朝晖晶荧含峭蒨
　　谿阁闲凭
　　虚阁谁家子凭栏俯碧流喜者见谓喜愁者见谓愁
　　踈树遥村
　　霜柯不碍目寒村见茅屋欲去访幽人坡陀凡防曲
　　仲秋瀛台
