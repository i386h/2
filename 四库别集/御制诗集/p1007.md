<!-- { "loadSidebar": true } -->
　　归藩拭泪别枫宸【庚戌八月阮光平入觐祝厘偹加恩礼迨陛辞归国之时依恋不忍至于垂涕屡奏俟至庚申嵗圣夀九旬大庆再当恭觐阙廷情词实为恳挚】回首频称觐九旬嘱令西湖以身妥示依北阙志心亲【又据成林奏阮光纉既受恩封并告称阮光平弥留时谕以升隆地处安南疆域之中可以控制各镇西湖风水佳丽即可于此安葬况西湖较义安地方距天朝镇南闗近十数站我感受大皇帝深恩庶几魂魄有知亦可近依帝阙以表始终依恋之意等语阅之深堪怜悯伊以外域藩臣竟能如此忠纯立志深知大义洵宜褒恤耳】似兹乱命同治命忍谓外臣诚世臣藻什七言勒琬琰桂疆千载识忠纯
　　晓凉
　　孟夏之下澣【廿六日也】喜晴继复霏畏霖怯已甚即霁慰犹微【廿八日也】自此消云宇竟能凉晓衣五朝心畧定縁冀麦收肥【目下二麦渐次成熟得此晴霁曝晒子粒更可饱绽而气晓凉亦麦性所宜于收获尤有禆益】
　　咏汉玉龙首觥
　　龙尾多看龙首鲜【上声　内府蒇旧玉龙尾觥颇伙龙首觥祗此一器制古而质淳洵汉时物也】似初九或是重干戒觥勿用同饕餮刻体无妨现半全珍此嵗陈出炎代非他年贡自和阗玉河良质频曽仿【近年频用和阗贡玉仿此式为之】旧胜新惟器亦然【末句反迟任语意】
　　端阳节作
　　去嵗端阳亦曽度却因逢闰日为长【去嵗自春入夏望雨徬徨至闰四月廿九夜始得甘霖入土五寸继于五月初二日复得雨滂沛较之往嵗夏至后尚殷盼泽者已为幸是以端阳日仍举竞渡庆节盖不欲过于矫情且俾众役得邀赏赉也然去嵗遇闰四月节虽甫交夏至而以日计之得雨之期已不啻五月杪矣】夏初春末彼愁甚旸若雨时此幸偿【今嵗春夏以来晴雨时若不特较上年回不相侔并为北地近数年所罕觏而各直省奏报麦收又多称稔予夙夜劭农之念为之慰喜兹值佳节所司依例陈值正宜庆赏施恵不必止之耳】那可矫情弗酬节亦惟识畏略成章顾名一再思其义止以金柅羲象详
　　浙江巡抚长麟湖南巡抚姜晟各奏报麦收分数诗以志慰
　　湖南收早浙收晚奏异近遥到却同【湖南气较暖于浙江二麦收成亦早且湖南距京四千五百余里浙江止三千三百余里是以姜晟四月初十日所发之折与长麟四月十八日所发之折却同于五月初六日奏到】统以八分有余计【据姜晟奏湖南省宜麦之区向正湘隂茶陵等三十一州县该处地方旧腊今春雪泽雨水优霑入夏后晴霁经旬二麦大有裨益现已刈获登场查收成九分者沅陵等二县八分有余者茶陵永明等八州县八分者湘隂道州等十八州县七分有余者华容等三县通省麦收计八分有余其大田禾苖益见芃发农民争相莳插田功大起歌声四野气象恬舒等语又据长麟奏浙江省春雨充足二麦菜豆长发畅茂现俱一律收成内九分有余者宁波府属九分者绍兴金华衢州温州四府属八分有余者台州严州处州三府属七分有余者杭州嘉兴湖州三府属通省春花计收成八分有余等语二省春收均在八分以上洵可谓之中丰民食得此接济当益寛裕矣】虽非上稔实中丰浙嫌寒畧惜蚕逊【又据长麟奏称杭州嘉兴湖州三府属蚕丝均约收七分有余因四月初旬天气稍寒是以未能十分丰盛虽衣食俱闗小民生计而食尤重于衣幸麦收不致有减为之欣慰耳】湖喜雨霑起穑功曰食曰衣总民要殷殷孰不切闗衷
　　午热
　　八朝晴定晓欣凉【自廿八日晴霁至今已阅八日颇喜晓气凉爽今午甚热虽云晒麦为宜又虑蒸郁云起即此见为君之难无时可释萦缱耳】却以炎薫热异常农谚纵称催麦熟夏时又恐逗云穰细旃广厦虽避暑下隰髙原切益忙因识逮佳更愁失为君难那易言详
　　制玉熨斗铜胆因成是什
　　玉斗失铜胆乆曽诗惜之【是斗仅有玉匡而无当不可以盛火盖原有金炉胆置其中久失之矣凡未咏此器有斗熨犹看玉炉盛早失金之句以惜之】爰循汉防例【是器増之以铜胆即可化无用为有用亦如玉防头缾内置铜胆方可插花也】可用熨衣施补废为成者得全因半其自思措诸政絜矩讵如斯



　　御制诗五集巻八十一
　　钦定四库全书
　　御制诗五集巻八十二
　　古今体八十首【癸丑六】
　　江苏巡抚竒丰额奏报麦收八分诗以志慰
　　麦佳蚕逊奏杭州隔日江苏亦报收虽不中丰却非歉【据竒丰额奏本年江南雨泽较多髙区田畆颇获有收洼下之处未免稍有积水以致二麦略减核计收成九分者常州府及海门□属八分者松江太仓通州等三府州属七分有余者二寕苏州镇江淮安扬州徐州海州等七府州属通省合计麦收约有八分等语】祗因春雨惜过优幸防此地竟逢霁再以旬朝可获秋逺近吾民胥赤子九畴那免一心忧
　　仲夏万夀山清漪园作
　　十日开晴心畧定名山欲一揽清漪半宵又报云生片侵晓防逢雨落丝佳景虽供目嫌伇碧霄凝望意难怡时霏时止不成寸快霁宜旸切系思
　　鉴逺堂
　　清漪一片无涯鉴逺因而堂额之披望即时生别防详遥忽近亦堪思
　　治镜阁有防
　　铜镜及玻璃胥借人力为若水之称镜澄照自然披力为者有欲自然者无私故此湖中阁治镜昔名之勑防敷政间大公顺应施庶防如水乎吾犹日亹斯
　　袖岚书屋
　　岚固山之气【气为山气故字从山霭为云容故字从雨谢灵运王维诗皆以岚气为夕至李商隠始有徒望朝岚与夕曛之句盖以岚属朝向驻跸避暑山荘以朝夕风信騐之晚风息后夕则有岚若遇终风则夕无岚是岚当为夕无疑也详见辛丑岚霭诗】世乃用之山谢【灵运】王【维】言之眀【谢灵运晩出西射堂诗夕曛岚气隂王维送方尊师诗夕阳彩翠忽成岚是皆以岚为夕】皮【日休】杜【牧】混以峦【皮日休诗桃枝竹覆翠岚溪杜牧诗云紫岚峯伍伍是皆以岚为峦矣】一従名象起如斯者实繁京兆咏爽气【韩偓诗西山爽气生襟袖□京兆万年人】云在襟袖间我谓其语佳题额书屋顔襟袖寛防许山气容非艰悟同方寸中万物备以闲
　　澹防轩
　　有情能无防其防不一矣防于动逐物防于静近理澹者静之类防于斯为美曰美亦絮言试观轩前水顔渊事四勿盖合澹防防
　　无尽意轩口号
　　轩面明湖背好【上声】山诗情画格肖都艰设询予意无尽者却在祁寒暑雨间
　　藻鉴堂自警
　　藻鉴顔堂以水清而吾取喻用材惊最宜先戒执已欲实不易知御众情似此澄波方淡沲任他浮叶自菁英其难惟帝垂禹训思义恒因恧顾名
　　夕佳楼题句
　　防爱陶家诗趣闲向西楼率额题顔【避暑山荘及此清漪园中皆有之】遥其塞上翻林叠近此园中印水潺在彼在斯宁有隔为双为一却无闗然于游每戒留恋骋目何曽对夕间【每逰此不过辰至已返未曽用晚膳待夕景故尹继善有驰驿登山之谑不怒之而更以为是也】
　　斜阳落照
　　消云倬午快晴申落照斜阳万树均此见山荘秋首况何当御苑夏初臻【每嵗驻跸避暑山荘当夏秋之交时雨既足率以晴霁为快今年京师甘泽应期优渥目前喜晴光景竟与山荘秋首相似以视往嵗夏至前后犹殷盼泽者奚啻霄壤耶】诚资宜晒满饱饼兼惬无泥畅发轮【是月望后一日将唘跸幸热河日来得此晴朗不特二麦更可曝晒饱满而发轫首涂轻装利便扈従人等尤深欣惬耳】曰慰便虞心近放竟艰一刻得怡神
　　西直门外作
　　北郊临祭进宫斋清晓轻舆厯石街麦已逮收禾黍茂往年实鲜见斯佳
　　见佳更切戒盈衷晓日轻云色作红细缕全消碧天浄宜旸乃得释忧忡
　　未曽田况见斯前望霁心殷刻企然苟患失之无不至仲尼语获我心先
　　养心殿斋居
　　夏五此斋居厯年颇觉炎春末夏之初幸逢
　　膏泽霑虞过弗虞欠气清爽亦兼朗照蒸溽消凉飔拂筠帘肃意祝宜旸穑事勤筹占
　　广西巡抚陈用敷奏报麦收八分有余诗以志慰
　　粤西虽弗麦为重颇赖青黄接夏秋各属不齐以统计八分亦得有余收【据陈用敷奏粤西汉土各属土性不齐二麦随宜播种冬春以来晴雨应时所种二麦均极饱绽兹查汉属内收成十分者马平县九分者临桂养利等十二州县八分者阳朔全州等三十三防州县七分者凌云县土属内收成九分者果化罗白等六土州县八分者归徳罗阳等二十八土州县司七分者上下冻土州统计通省汉土各属麦收实八分有余等语】民诚足食有何虑我切祈年无外求近逺率称香饼饵西成遥矣敢忘忧
　　咏旧玉谷璧
　　较寸虽防欠【同礼春官典瑞子执谷璧又寳椟记谷璧径五六寸云云是璧以周尺较之虽寸有不足而质制均极古穆洵旧物也】春官一例传星如霄宇照月实望时圆那得非刚刻恒看阅永年不闗圭瑁説【汉唐诸儒注疏周礼口传耳食龂龂于圭制之长短瑁防之圆邪臆为之説纷若聚讼向作圭瑁説以正其谬误至璧则其制圆而肉倍于好子男所执判以谷蒲不闻有异説也】子执自应然
　　四川布政使英善奏报麦收分数诗以志慰
　　督臣驻蔵未旋省【四川总督恵龄于前嵗冬问命赴西蔵军营办理粮务迨廓尔喀降顺上年大兵凯旋后又以议办善后事宜留驻前蔵今已全竣有防令回四川省现尚未到是以此次藩司奏报麦收亦成例也】例合藩司奏嵗功麦竟八分之上获【据英善奏三月以来各属禀报二麦葫豆有已刈获登场者有现在扬花结实者均各颗粒饱绽其刈获较早之处即已翻垦稲田撒秧泡种兹于三月初三初六至二十六七等曰屡得透雨普遍充盈不特新泡秧种青葱出水即豆麦等物并加升浆助秀且夜雨昼晴晒晾有资农务尤为有益察看通省春收约有八分以上现在粮价轻减人民乐业等语】雨仍各属以时充润暄昼夜曰惟若稲黍髙低可冀丰畨役武成兵事蒇与民休息信无穷
　　夏至日
　　方泽礼成述事
　　夏初春末际膏泽被
　　恩稠晴朗防奉
　　祀安宁
　　鉴锡求躬承余二载心感志千秋设幸符颙愿付儿三曰忧
　　安徽巡抚朱珪奏报麦收七分有余诗以示予宿志
　　各省今年奏登麦中丰之上者居多【今嵗各省奏报麦收中稔者多如直河南福建云南俱九分以上山东江苏浙江江西湖南四川广东广西俱八分以上其余山西陜甘等省因刈获较迟尚未奏到然该省旸雨时若定亦稔收也】歙徽却以雨滋甚髙下牵惟七少【上声】过【据朱珪奏安徽各属春间雨水绵渥兹二麦已获约收八分者婺源广徳等七州县七分有余者潜山和州等十二州县七分者桐城无为等三十一州县六分有余者懐宁夀州等九州县通省牵算计七分有余等语】弗至稔犹弗至歉既资黍亦更资禾农功恒戒为讳饰因报少收肯饬诃【予于外省水旱田功夙夜闗心无时或释每谕地方大吏据实陈奏毋少讳饰其或有报水旱不时者必命以尽心抚恤断不肯责以政治不佳所致若稍渉训饬必益讳灾矣】
　　启跸幸避暑山荘
　　晴雨洵时若唘行趂晓寒九重可耽逸一意在求安避暑幸林籞搜秋待木兰东门仍防马【上年启跸日因值雨未御骑今晨仍防马启行精力尚觉从容一时扈从送驾及安南回国诸臣下逮村民瞻觐者无不同深欢幸】望副众情欢
　　过清河桥即事襍咏叠去嵗韵三首
