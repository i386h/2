<!-- { "loadSidebar": true } -->
　　迩来催漕力无遗竟得如期效见之北运抵通先起卸【仓场侍郎蘓凌阿等奏东省先进徳州卫并豫省通州所及东省续进济宁前帮等共二十帮粮船于二月初十十三等日俱过津闗兹于二十九日徳州卫首帮业抵通州其后接各帮亦俱衔尾而至已择吉于三月初一依次起卸将来南粮四月初间亦可抵通维时东豫二省粮船早经卸竣回空正可专力起卸南粮】南粮过卫不稽迟【恵龄前奏南粮首帮于二月初七日挽入东境兹又据奏运河水势充裕微山湖水足敷定志粮船挽运极为顺利现据临清州禀称大河前帮粮船二十二只已于二月二十四日行抵州境当即防同营泛照料过闸其在后之泗州扬州二三等帮亦俱跟接前进节次委员催儧自可不致稽迟】早来速返事胥顺军逸民安利普贻【近年整顿漕务粮艘遄行竟复冬兊冬开旧制不但帮丁可免稽延守冻之苦即江蘓浙江漕粮防多之处向为弊薮年来严饬该督抚加意清厘去年江南据孙士毅长麟访拏句容金坛二县滋弊之漕书毛永年等提省审办并将该县等解任质浙江据福崧奏饬藩司归景照亲赴嘉兴等处拏获漕总五十二名各用重枷枷号俾新充漕书共知儆惧以是该二省花户人等俱各踊跃输将争先交纳不致复有包揽浮收病民情事】更报春霖渥三寸【又据恵龄奏山东省城入春以来雨雪调匀兹复于二月二十七日密雨淋漓入土约有三寸现在尚未止息而浓云满布霑泽必广等语当比东作方兴春膏优渥益堪欣慰】衷诚慰矣倍増寅
　　小游田盘启跸之作
　　春暖合游敖幸盘发跸旄八余仍防骑【是日出圆明园大东门仍防马】九望不知劳栁陌烟连霭麦田雪宿膏塔标云罩迥【云罩寺塔为田盘最髙处晴明日于香山即可望见】待我兴吟豪
　　汤泉行宫八咏
　　温泉
　　泉性由来总是凉温泉其性乃殊常设如告子持斯问答在七篇第几章
　　栁色
　　前嵗色黄今嵗青【前嵗三月初旬至此栁初染黄盖以其年遇闰立春在正月九日节气既迟虽地近温泉生发较早而物亦不能违也今嵗立春较早前嵗八日故栁色已含青矣】半因地暖半时丁可知万物自具识不待教之各赋形
　　池塘
　　空室中池引水温多年备浴尚斯存存而不用亦久矣却笑华清烦躗言【按明皇杂录载华清宫汤池以白玉石为鱼龙凫雁有奋鳞举翼之状文人侈言工巧记载荒唐往往如此祗宜疑信相半耳】
　　玉兰
　　花开花卸亦寻常春暖春寒适所当【玉兰本以三月盛开今嵗虽春寒花迟而地近温泉究属气暖兹正当花开合宜有句】琐琐其间频有咏笑予者个未能忘
　　山亭
　　平野横湖突出山全身竒石碨孱顔设如蓦遇僧恵理认得飞从灵鹫间
　　游鱼
　　潜为其静跃为动湖水那知冻与融【汤泉之水虽沍寒弗冻】识得南华不材意泳游终日任汤中
　　书室
　　到处行宫书室多简编岂不此骈罗畧惭芸馆如相问三防董言可忆麽
　　官鹤
　　偷翦鹤翎索鹤粮曰勤官实利私方【园丁借饲鹤可以窃取鹤粮故仍剪鹤翎不任其飞去名曰勤公而实为私而已此弊虽知却可弗问】无微弗照聊弗照家语水鱼寓意长
　　河南巡抚穆和蔺巡漕内阁学士和琳各报得雨诗以志慰
　　孟春优雪霑仲春甘雨未明知时可待而吾早厪意先忧每急性后乐艰怡志江南淮北报齐东秦西暨【前据江蘓山东陜西各抚臣奏报各该省俱得雨泽意豫省亦必均霑随即降防驰询】因以盼河南今日佳音至【穆和蔺尚未接到谕防先已具奏该省归徳府属之永城河南府属之洛阳孟津南阳府属之南阳南召唐县泌阳镇平邓州内乡新野浙川裕州舞阳叶县汝宁府属之汝阳上蔡确山正阳新蔡西平遂平信阳陈州府属之项城许州属之临颍郾城汝州暨所属之鲁山寳丰陜州暨所属之卢氏光州通属各州县等二月内各得雨自一二寸至四五寸不等又开封省城于二月二十七日自夘至已得雨二寸尚未止息等语同日又据和琳奏东省运河一带汶上济宁钜野鱼台等州县亦于二十七日各得雨三四寸不等览奏深慰缱念】兼之巡漕奏运路一带被是则待防
　　佑惟在畿辅地迩日屡作云颇有酿霖致清明昨无风【北方农谚有清明风刮土牵连四十五之语昨初三清明节幸值天色晴和竟日无风】麦苖润陇际【跸途周览麦田实属霑润足见冬春雪泽优霑】频起望隂晴庶几霈时恵
　　雨【三月初六日】
　　昨朝频惜云晴晦半夜才闻雨灌斟跋泞那嫌千乘滞膏【去声】田真获一犁深春霖似此诚艰致盘谷饶他称幸临麦陇芃芃凭绿润慰哉増益惕然心
　　喜晴
　　春雨既叨渥春郊恰喜晴自来遇兹鲜【上声】却益凛吾盈【北方春雨最艰致盈尺深透今既霑优渥之后又即晴和无风农民得以及时耕种似此　　昊恩胥称大顺转觉益増惕若耳】潦水全消涨山途任旅行怀欣讵在此欣在利新耕










　　御制诗五集巻六十三
　　钦定四库全书
　　御制诗五集巻六十四
　　古今体九十七首【辛亥四】
　　驻跸静寄山庄因成二律一韵
　　驻由白涧莅山庄避潦修治大岭长【向由大新庄一程即至盘山昨因初六日之雨泥潦颇甚中途大岭髙峻兵夫修治劳苦堪□因命取道白涧今早方驻跸山庄葢予之春巡本为者视农田幸得渥泽又即放晴兹覩道旁耕作方深快慰即多驻一宿亦所欣然】既免已劳图众逸防嫌身老累心强千峯雨后濯秀嫩万树风前发净芳便每吟诗总因静懋勤伺笑他忙
　　早年静寄以名庄每此居之思义长静者心身存那息寄如嵗月挽谁强一时潇洒非躭乐老景婆娑偶玩芳松石无言还有意笑予依旧万防忙
　　引胜轩六曡前韵
　　胜如号所当引则为能允二者弗相离譬筠之与笋然而二胥幻本乃无定凖试看石涧瀑后来继前尽应任其自然夫有谁为引
　　题畅逺斋
　　前为斋室后为楼楼弗遮斋景并收昔日因以名曰畅然而吾畅那易求必也九防调玉烛加之四海巩金瓯兢兢业业寸衷里难期畅意惟増忧未归政忧不可去归政近矣得畅不
　　韵松轩
　　载种松已入观【向作乔松叹有廿年畧入格年始成象之句静寄山庄成扵乾隆丁卯距今四十余年彼时所种之松固当葱欝可观】龙鳞作矣翠云盘百年后更佳何若付与他人仔细看
　　韵因响亦非因响非响之标其韵长试向无风看老干静饶丰格动嫌忙
　　接要楼有防
　　层楼对碧山接要名久矣斯以赏景言万事胥一理有凡亦有要得要乃契旨舎要而逐凡纷驰无穷已絜矩于为君敬勤两字耳
　　雨花室庭梅四絶句
　　昨经淳化咏庭梅十日春风此迟【去声】开前后虽殊同咏句女夷巧待术竒哉
　　可知髙士亦权衡待我今朝勃发英未免田畴冁然矣趋时畧异始终清
　　谁云隠不计显晦试看花犹识疾迟每至山中疎影对得教巻末续书之
　　卉中孰合住斯山芳耐春暄静室闲着弗着胥非所识文殊摩诘两无关
　　云林石室
　　借石可为室倩云常作林云林互賔主石室恒幽深何当忘万虑于兹究梵音咄哉言失之倦勤时未临一日未歇肩无逸应朂心
　　对山亭口号
　　亭子山中号对山孰为賔主辨诚艰东坡设使昔曽到豪句当能破此悭
　　题延春堂
　　延春延得八旬春隔嵗风光故与新设使书堂如致问依然山苑对斯人夙兴夜寐廑无逸泉韵姿助有神所学如何忽耄耋只慙编简面前陈
　　静夜吟
　　罢叠前吟以十全【向日诗至九曡韵以成十全不复再曡如中秋帖子涿鹿行之类皆是静夜吟自丁未已九叠韵故己酉来此即别拈韵矣】却难若是而旋如斯静夜如斯处暂息万防可宴眠
　　按说文引孟子作而丁公着读孟子作恝朱子因之注无愁之貎夫无愁则喜也与孝子之心何渉予以为同介不若是谓不介于懐如俗所谓不存于心也仍当以孟子本文为是
　　晓
　　长【上声】年率善醒五鼓睡兴穷不欲进尚衣劳伇虞怱怱破曙亦即兴暧然碧宇空叠苍影分诸泉白色通深林才昒昕髙岭忽曈昽寥萧冲漠间百虑于是融子舆言旦气清宜在山中
　　留京王大臣报雨诗以志慰
　　有雨无不报未若此畨优雨自东而西所经处更稠盈尺实一犁辎重或滞留京师霑六寸再南三寸酬【昨初六日之雨自东而西跸途所经足有盈尺据留京王大臣等奏报京城同日得雨六寸懐柔昌平蓟州通州三河香河房山永清等州县各四五寸不等其自良乡涿州以南亦有三寸北方春雨多艰得此实为及时甘泽】总为知时甘志满农夫讴禾即堪种麰麦可卜收人言胥若斯吾犹虑逺谋慰矣仍惕懐期长盼登秋
　　题心镜斋
　　闲斋临碧水故用号心镜镜以喻其明心实言其定定乃明之基舍是斯纷暎此不设妍媸彼任来照证而斋付黙然是谓安心竟
　　潆文榭
　　盘谷富于水而毎流弗停叠石埭为壅颇得数畆渟三间池上榭泌然俯澄潆【叶】潆以言其动澄则其静宁静本动为用挈要文之灵舍是以为文逞藻去迳庭【叶】如曰请进之昌黎有正型
　　题崔彦辅溪山烟霭图九叠前韵
　　溪山色也霭烟空空色胥归幻则同九叠十全当阁笔再来别韵岂知穷
　　留云室有防
　　石为云根所共知室之留石或未晓朴屋架之顽石上顽却为灵増窈窕留石即所以留云额室之义略可表春云作雨利农兴夏云作霖恐成潦云之留春恒愿多云之留夏则欲少而我游盘每在春坐室但知云之好云乎石乎付不知我之较量笑増扰
　　游天成寺漫题
　　昔游天成寺始终都乗马【在三十四十嵗间】既游天成寺舆出入山舍【在五十六十嵗间自行宫乗舆出入山路险峻乃易马】今却始终舆忽忽八旬者青山与古寺何曽略易也恰似迦叶笑释迦花在把
　　万松寺二首
　　摇刖岩冈寻径登到来心境廓然澂漫成七字还自问半属相应半不应
　　相应年老尚能游身体康强众望酬其不相应即在此人劳已逸亦知不
　　寄题云罩寺
　　万絶岭栖云罩险可防骢弗可舆【昔年来盘山必诣此寺一游至险峻不可乗舆处即防骑上下亦不觉劳】昔勉今诚不必勉问心尚觉愧何如于游辞老或犹当勅政依然励自强迟待五年倦勤后罢一切可独相羊
　　西甘涧
　　云罩中顶弗登驾言旋龙脉据正降谷分东西沿今朝游西谷行宫乃东邉回跸途从西甘涧路实便梵宇无事多茒屋才三间佛岂较相好僧亦不习禅是谓饶本色徳水涤万源过门弗入室内外典占全过岭涧则东试甘何如焉
　　东甘涧
　　西既甘知东亦甘古松待我隔年探于泉可耳他弗可疾也之言忆尚谙
　　往返游山御笋舆弗如昔矣畧慙予拈吟终日不渉景七字聊当注起居
　　游山回入千尺雪门有作
