<!-- { "loadSidebar": true } -->
　　右熹昨具状辞免新除荆湖南路转运副使恩命近凖尚书省劄子奉圣防不许辞免仍依已降指挥疾速之任熹己于当日望阙谢恩讫仰戴皇慈容覆之深恭体圣训丁宁之切极知臣子之义不当复以家事为辞便欲起发前去祗服职事以称明诏顾窃惟念昨者防恩假守漳州伏值圣防行下臣僚申请乞行本州经界令熹相度闻奏熹窃见本州绍兴年中经界良法方行遽罢贫民产去税存不堪追呼之扰富家业多税少益长兼并之势后来朝廷节次欲再举行皆以豪右浮言沮挠而辍积至于今苦乐不均公私受有害国家发政施仁之实日甚一日无有穷已是以不胜愤懑即以已见论其当行本路诸司审此曲折亦已条具申奏伏防圣恩特从所请贫民下戸欣幸方深而乡官土豪已惨然不乐怨谤蠭起矣今者果闻已行住罢静惟厥咎由熹愚昧思虑不审上误朝廷得逭诛夷己为幸免更叨宠擢益紊彛章熹虽不才粗识廉耻诚无心复效奔走无顔复临吏民无宜复当委寄輙冐万死自劾以闻伏望公朝特赐敷奏收还除命重行黜责以为不度时势生事扰民之戒谨具状申尚书省伏钧防
　　与宰执劄子
　　熹輙罄愚再干洪造熹昨以私家丧葬未毕恳辞湖南之行伏防圣恩未赐俞允仰惟诏令督遣之严俯念臣职驱驰之贱不敢更以家事为请自求便安惟是伏思见识迂疎思虑浅短中间被防相度经界不量事势上误朝廷负犯已深何以复堪一道耳目之寄輙已具状申省自劾欲望钧慈俯垂听察特为敷奏收还成命重赐黜责使得退省前愆免罹后咎则熹不胜千万幸甚
　　辞免湖南运使状三
　　右熹今月二十日凖尚书省劄子以熹具状自劾前任漳州相度经界不合妄乞施行上误朝听乞赐敷奏收还湖南转运副使除命别行黜责奉圣防漳州经界议行已久湖南使节事不相关可依己降指挥疾速之任者自罹罪戾当伏重诛上赖皇慈曲加容覆不唯赦其万死而又申以训词慰喻丁宁趣令之任葢虽慈父之于爱子其恩勤闵恻不过如此在熹一介疎远疵贱何以堪之是以闻命拜恩至于感泣便欲即日就道祗服厥官以称明诏而熹命穷福薄灾病相挻旧苦脚气今春发动肿痛寒热倍于常年目今困重未能步履设使从今便得减瘥更加休养三数月间亦恐未堪上道旷日弥久既乖承命之恭而本司阙官已是数月恐亦不无废务在熹愚分尤所未安欲望朝廷特赐敷奏令熹补满旧任宫观差遣庶几得以深省前愆免罹后咎不胜幸甚谨具状申尚书省伏钧防
　　与宰执劄子
　　熹輙输贱诚上渎钧听熹昨以前任妄议经界罪戾自劾乞罢新除湖南将漕恩命伏防圣慈赦宥洗雪趣遣之官训喻丁宁反复勤至疎贱小臣何以得此所宜即日引道以称所防而脚气发动异于常年晓夕呻吟不能履地委实不容起发前去窃虑久稽诏命仰触雷霆之威已具状申尚书省陈乞祠禄外区区愚悃欲望钧慈怜闵早赐开陈得谐卑愿以活余年千万幸甚冐昧威严俯伏竢罪
　　辞免知静江府状一
　　右熹十二月十九日凖尚书省劄子奉圣防除知静江府熹闻命震惊窃自惟念孤贱寒远碌碌无闻伏自圣主临御于今累年又未尝得羣下士仰望日月之光而圣恩厐鸿不间幽隐擢自闲散付以名藩在熹感激诚无以喻谨已即时望阙谢恩讫再念熹性本至愚学无所就自其少日己不如人矧今衰残宁复有用又况静江守臣实兼帅司职事有数千里边面军民之寄举措得失所系不轻自度无能决难冐处加以所患脚气之疾作止不常春夏二时尤难将摄万一前路发动却致稽留朝命在熹愚分尤所未安欲望朝廷特赐敷奏寝罢已降指挥令熹依旧宫观实为大幸谨具状申尚书省伏钧防
　　与宰执劄子
　　熹輙有危恳仰扣公朝熹伏凖省劄恭奉圣防除知静江府事区区感激葢不胜言顾以罪戾之余疾病沉痼不堪任使而内自揆度迂疎悖谬又非边帅之才实不敢冐当重寄以累君相知人之明輙具公状申省辞免欲望某官特赐省览曲为开陈许其逊避以安愚分熹冐渎威尊不胜皇恐战栗之至
　　辞免知静江府状二
　　右熹正月二十三日凖正月七日尚书省劄子以熹辞免知静江府恩命正月六日奉圣防不许辞免依已降指挥疾速之任熹闻命震惊陨越无地窃伏思念罪戾孤踪误防收用命轻恩重感激难胜向使自量粗能供事岂敢輙有辞避以速刑诛实以材质凡庸识虑浅暗向来假守支郡非有繁难然犹不能审度时宜以致上误朝听虽幸曲防寛贷获免谴诃然而内自省循未忘忧惧以故前年防恩将漕湖南尚且不敢拜受况今除授实专西南一面军政边防之寄责任至重非它帅比则熹又安敢冐受而不辞哉前状所陈恳切详尽不谓未防照察申命益严熹虽至愚亦岂不知微贱之臣分义有守不当再有烦渎然反复以思区区所言非止自为身计实恐边境事宜或有缓急全頼帅臣区处镇压而熹乖缪妄发又复如前必将有以仰贻国家南顾之忧者非细事也是敢昧死复有陈述至于忧悴蚤衰足疾时作目昏耳重心气短乏凡此种种于熹私计有不便者则皆不敢言矣伏惟朝廷曲垂矜闵再为开陈收回误恩俾还旧秩熹不胜祈恳激切俯伏俟命之至谨具状申尚书省伏钧防
　　与宰执劄子
　　熹輙布诚恳仰扣公朝熹昨具状辞免知静江府恩命今凖省劄备奉圣防未赐允俞闻命忧惧莫知所措然区区愚虑犹有未能已者已再具状申尚书省伏乞丞相少保国公参政相公详赐省览曲为开陈收回误恩复畀祠禄千万幸甚千万幸甚
　　小贴子
　　愚虑终恐疎拙不足以当一面之寄或有缓急必误使令欲望知院相公枢密同知相公深加照察曲为开陈收回误恩以安愚分
　　辞免知潭州状一
　　右熹十二月初十日凖尚书省劄子奉圣防差知潭州者伏念熹疎谬不材试郡无状解罢之后方知循省所以中间两防圣恩皆尝力陈愚悃竟荷从欲尚叨祠禄以尽余年不意今者又防记怜有此除授三年之间三被抆拭自惟何者有此叨逾假使衰病支离不堪扶曵亦当闻命奔走不敢复有辞避实以区区愚虑前已控陈而昨来已曾辞免知静江府又不能无辞远就近之嫌在熹私义尤难冐处所有降到省劄内圣防指挥窃缘熹见遭大功之丧凖格未该除服未敢望阙谢恩已送建阳县库寄收讫欲望朝廷检防前此两番辞免申状详酌事理早赐开陈令熹仍旧补满宫观考任实为大幸谨具状申尚书省伏钧防
　　与宰执劄子
　　熹輙有诚恳仰干朝听熹幸防陶铸备数祠官窃禄养疴方以愧幸忽防恩命假守长沙仰戴鸿私伏深感涕重念熹赋性迂阔处事乖疎昨试偏州已无善状所以两年之间再防除用力陈悃愊得遂退藏不意今来复此叨冐载循涯分实所未安又况昨来已辞远戍于今未久复玷近藩择地顾私人言可畏谨已具状申尚书省乞赐敷奏寝罢欲望某官曲垂矜闵早赐开陈使得仍旧奉祠苟安田里则熹千万幸甚冐犯威尊不胜战栗
　　辞免知潭州状二
　　熹昨防圣恩差知潭州即已具状申乞补满宫观考任今凖尚书省劄子奉圣防不允依己降指挥疾速之任熹闻命震惊即已望阙谢恩讫伏念熹自惟灾患日觉摧頽唯有疎顽略无悛改所以前此再辞误恩皆荷天慈俯从人欲不谓今者尚閟俞音窃自省循决难黾勉是敢冐昧再有控陈欲望矜怜特赐敷奏曲从所请或畀偏州改命通才往奠南服则不惟衰晚无状获逃戒得之讥亦足使处置得宜益壮维藩之势熹不胜鞠躬祈恳引领俟命之至
　　与宰执劄子
　　熹区区愚悃前屡控陈天听未回日深恐惧今复有状披告朝廷若防矜怜许归祠馆别咨时彦往布上恩则贤否公私各得其所而为幸大矣万一未防体察必使复效驱驰亦乞别与陶铸远小州军或充以次闲慢差遣则于私义虽或未免冐昧之讥而为湖南一道军民之计犹为莫大之幸再干威重弥切战兢伏惟髙明俯赐财幸
　　乞放归田里状
　　右熹叨被圣恩滥分民社兼领一道事任非轻顾尝窃谓天下国家之所以长久安宁唯頼朝廷三纲五常之教有以建立修明于上然后守藩述职之臣有以禀承宣布于下所以内外相维小大顺序虽有彊猾奸宄之人无所逞其志而为乱不然则以一介白面书生彊而置诸数千百里军民之上彼亦何所慿恃而能服其众哉熹虽至愚自知甚审而亦粗尝窃窥古今治乱安危存亡之变矣诚恐朽钝之余不堪今日方面之寄兼以近者伏奉大行至尊寿皇圣帝遗诰攀号不逮迷闷陨絶自觉精力亦难支吾欲望朝廷特赐敷奏放归田里速选民牧以济多虞则不唯下保衰残亦庶几不至上误国家建设藩屏之意熹不胜幸甚谨具状申三省枢密院伏钧防
　　辞免召命状
　　右熹凖七月十一日尚书省劄子奉圣防令熹赴行在奏事者闻命震慑不知所为谨已望阙祗受称谢讫恭惟圣上受禅之初一新庶政寤寐俊杰协图事功宜得超异之才以承付托之重而搜扬之失下及凡庸是葢不惟无益于时亦恐适足重取嗤诮况熹衰晚疾病摧残方以不堪治剧为忧故敢輙以投闲为请又以未防开允未敢再干朝听诚不自意误恩猥及俯仰踧踖无所逃避若使区区之精神筋力稍堪勉强亦岂不愿及此际会效其涓埃以卒平生爱君忧国毕义愿忠之志顾实支离不堪扶曵政使得至殿庭亦恐颠沛失容增益罪戾是以不免控沥肝胆冀防哀怜俾还香火之班以终蝼蚁之命则熹不胜大幸今亦不敢仰稽朝命久留军府已将职事牌印交割本路运判何异迤逦前路听指挥外谨具申尚书省欲望钧慈特赐敷奏伏钧防
　　与宰执劄子
　　熹輙有诚恳仰干朝听熹衰病迂疎不适世用防恩补郡并以一道军民为寄到任未久已觉疲惫方恐仰孤任使輙敢便请退闲岂意非常之恩使得赴阙奏事熹虽至愚窃自揆度荒陋不学顽鄙无闻不惟无以仰禆嗣皇访落之初政而目疼足肿不利进趋使造殿庭必致颠踣除已详具曲折申尚书省一面起发前路听指挥外欲望某官察其悃愊曲赐矜怜特为敷陈俾谐私愿则熹不胜幸甚干冐威严伏增震恐
　　辞免焕章阁待制侍讲奏状一
　　右臣昨任潭州日防恩令赴行在奏事方以迂疎疾病力具恳辞已歴两旬未奉报可今者东归道中忽被省劄误防圣恩除臣焕章阁待制兼侍讲者臣闻命震惊罔知所措恭惟国家设官分职以熈庶事其迁进之序选用之方虽甚细微莫不有法而况次对之官班通禁近其自内而除者犹有岁月之限在外而擢者必以劳效而陞从昔以来未尝轻授至于经帷则又仰关帝学在今初政尤所当先必得醇儒使任其职然后有以发挥道要感格君心大明谨始之规以为出治之本尤不可以不遴其选也如臣疎贱久以病废比叨试用又复罔功固已不堪超躐不次之除闻见甚浅记识不彊妄意本原亦未知要则又无以仰副招延自近之意在臣非敢自爱实恐不免冐昧之讥有累维新之政加以盲瞆跛躄不利走趋昨防收召之恩已伸辞避之恳所有今来恩命臣实不敢祗受欲望皇帝陛下察其悃愊特矜赐怜俯徇愚诚曲全素志则臣不胜千万幸甚臣无任瞻天望圣激切祈恳之至谨录奏闻伏勅防
　　与宰执劄子
