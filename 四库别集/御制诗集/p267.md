<!-- { "loadSidebar": true } -->
　　虚窓置大食玻璃万壑千峯座里披独是未能忘物我兴来輙复有言词清风眀月食无尽近景遐观揽莫遗却慙【去声】三间如致问怱怱去者竟奚为
　　盘龙山行宫作
　　盘山晓别驻盘龙华盖【盘山最髙峯名】廻瞻翠郁浓此是于田聊一见已教气象压诸峯
　　朴宇雅堪一宿居庭花今嵗不孤舒消闲底觉便宜处到处芸香置有书
　　夕隂
　　田盘雨优渥西来觉不逮曽无百里隔何致顿尔异因悟云依山賔主自殊势傍晩云低田设雨必滂沛又不能无望惟是殷祈嵗
　　晓行
　　夜雨不成寸晓行仍复隂了无尘染袂且喜麦抽针野水浮前渡村烟暗逺林清眀节已近负郭杏花深
　　顺义县行宫叠戊寅旧作韵三首
　　忽作轻隂忽作晴由旬半日望中行离宫过午霏雭额手今畨料雨成
　　郊树春烟酿薄寒新题旧什检无端那堪事定忆未定曽此军书丙夜看【前嵗驻此有伫待邮函报防看及繋颈有待献回渠之句】
　　宻云傍晩低空宇澍雨中庭满细渠成武兼欣兆农庆天恩益厚益兢予
　　夜雨【二月十七日】
　　春雨田盘足迤西未渥霑何期三日隔又喜一犂占刚盼即防泽稍愁顿觉忺
　　天庥骈叠被栗栗奉流谦
　　廻跸诣
　　畅春园问
　　安
　　十日东廵濶问
　　安起居趋奉
　　寝门欢春郊雨泽诚欣意仙苑韶光已畅观可报农占足称美定知
　　慈虑亦因寛然予切凛盈虚理祗觉为君果是难
　　御园仲春即事
　　春郊快揽緑牟廻更值园花雨后开姹紫嫣红珠露缀含苞缬蕋信风催水増新影涵白芷山改常姿防翠苔却为畴咨疏十日畧无余暇赏登台
　　春雨轩
　　雨歇园花总濯然轻风暖日泮朝烟禽音带润飘林外蝶影含香到埭邉春色谁云无实相轩名今识不虚传独予慰每兼忧切夏长秋收敢定前
　　含韵斋玉兰
　　琢玉雕琼已鬯开是何清馥袭人来雅能防笔能无语似道欣逢翠跸廻
　　腊雪春阳培养佳弹苞擘蕋六株皆竹溪想像潄芳润比并人惟者个谐
　　闲庭过雨濯瑶姿畅好清明骀荡披便是来朝鸣跸去一年春阅椀茶时
　　鹤安斋
　　朴室水之裔嘉树为其屏方蓬岂必楼心疑即斯境幽禽翩然翔彳亍步顾影斋前性所安露下韵愈警我来惟片时难值静以永明月与清风合付胎仙领
　　题金廷标画
　　水阁曝书芸帙开奚奴延望小徘徊船头更有招呼者为报主人载鹤来
　　山将欲雨水先波景可行看事可哦便是画家工别裁【去声】等闲不较法如何
　　北逺山村
　　山村迩嵗畧稀逰雨后偷闲试泛舟桃李清溪穿一带诗吟摩诘雅相投
　　清明时节自年年何必虚名说禁烟榆叶杏花交隐暎鸣榔声里又前川
　　拍隄新水浪纹涵緑栁红花天蔚蓝记得南廵好景在行春桥接石湖南
　　青蒲白芷碧溪湾入影新螺过雨山有喜近臣许知得那知喜在稻田间
　　仲春含经堂
　　我爱含经名更绎含经义汲古缅韩绠佩文企邉笥延清披扆香行春返旌翠于时月之仲快值雨初霁羣芳既骀荡韶光复眀媚宁惟寸隂惜兼观万物备
　　题钱选三蔬圗
　　黄花翠叶满畦芳伴食无过此味长寄语青绫被底客谩须虚饱大官羊
　　右菘
　　试防善知识应同便忆韬光山下重此路中能寻解脱底须更问葛陂龙
　　右笋
　　风霜经惯祗如如沙壤金城根叶舒绘事讵工味须识早曽小帧仿三蔬【舜举别有三蔬小帧向曽临抚一过】
　　右萝卜
　　清眀日
　　安佑宫行礼
　　东陵廻待谒
　　西陵冷节偏逢感不胜
　　神御拜瞻思
　　色笑宗藩陪叩视甞烝【近支诸王及皇子等并随行礼】冷淘槐叶诗传好春雨杏花绘比能敢向园亭酬景物对时惟是凛绳承
　　二月廿一日恭谒
　　泰陵唘跸叠乙亥韵纪事
　　东归既蒇
　　祀西来縁上
　　陵唘跸叠旧韵往事廻忆生【旧作有命师奠西极有事告　　二陵之句】逆者毕扫穴顺者胥来庭展谒叩
　　黙佑首顿驻翠旌拓疆万余里告功五易星郊劳循祖典即看举囘程【将以二十六日　　告功礼成旋跸黄新庄时将军防赞大臣等凯旋至郊即于翌晨诣良乡县南迎劳其筑坛张幄列纛拜　　天诸臣以次行礼觐谒一遵　　祖制】将军兆富徳差乾清门侍卫来请安诗以赐之
　　数年万里未为遥遥在将逢隔五朝却为劳仪待旋跸【时将军等凯旋近郊拟以二十七日上　　陵回程具仪迎劳】如三秋念转无聊
　　麦色
　　麦色西来蔚似东陇干觉畧有尘防问知霑未一犂土为望泽殷方寸何地非民非稼穑祈年是慎是初终大房山作英英矣好雨应资緑野芃
　　半壁店行宫作
　　背山面水渠行馆似村居栁叶当春护杏花今日舒闲来谁问彼西望祗悲予底事消烦绪还翻要道书
　　夜雨【二月廿二日】
　　傍晩微云无雨望四更山雨凑云来麦畴自利芃抽节黍陇还期润到荄隔牖不妨侵薄冷问途早是净纎埃今春膏泽随人愿实觉欣哉益惕哉
　　永慕斋
　　待漏行斋一宿居頋名思义怆愁予讵云皆可志希舜却是知非年似蘧雨后春云犹防岭夜深岩月迥含虚无生大防承
　　提命到此终难万虑除
　　恭谒
　　泰陵
　　质眀峯树辨
　　陵园趋谒
　　松宫冠劔存敢曰
　　志成荡盐泽亦云功定靖花门凡兹万里遐宣武总荷九天黙佑恩二十五年如一瞬
　　鼎湖廻忆痛难言
　　秋澜村
　　新波曲岸栁垂丝信宿闲斋小憇迟底事春来亦秋意为予西望每凄其
　　二月廿七日郊劳出征将军兆富徳及诸将士礼成纪事
　　京县郊南亲劳军
　　圜坛陈
　　纛谢成勲出师本意聊甞试【西陲之役始以厄鲁特诸台吉率众欵附请兵甚力我喀尔喀牧圉势不可以错处滋患无宁及其锋而偏师甞试特计因其地以抚之故　祃旗命将之典槩未举行语具乙亥告成碑记兹凖夷既平而回中诸部以次戡定寔荷　　上苍　　宗社鸿庥非敢谓先时逆覩及此也】奏凯今朝备礼文释甲弢戈罢征伐论功行赏筞忠勤膝前抱见询经历【国朝旧制凡出征将领成功还者行抱膝跪见礼以示优异今即遵行】一瞬五年戚以欣
　　同心万里那暌违毕竟欢言赋采薇勇将归来兼福将黻衣着得解戎衣漫称偃武修文日恐即嬉文恬武机饮至宁夸畅和乐持盈益励慎防微











　　御制诗三集巻三
　　钦定四库全书
　　御制诗三集巻四
　　古今体一百二首【庚辰四】
　　三月朔日御殿定邉将军兆副将军富徳等率成功诸将士朝谒诗以纪事
　　黄麾簇仗正衙排奏凯来朝乐孔皆脱劔释冰摇玉佩巻班按队叩金阶幸逢耆定干戈戢况值熈和风日佳范士燮言予敢防惴矜保泰是长懐
　　上巳日同豫轩作
　　西苑将凯宴南轩先憇驾【轩在瀛台之南】正逢祓除莭韶光蔼相迓红紫入花迳葱蒨笼岩榭同豫信同豫耆定筹邉罢然予敢肆志敬怠不少借髙谢晋永和宁云关治化
　　静柯室
　　古树扶踈户外罗春风秋月镇婆娑漆园未悟知鱼者祗道无端静在柯
　　上巳日凯宴成功诸将士【有序】
　　筵开饮至刚逄祓饮之辰苑启瀛台恰奏蒙瀛之绩扵时上公晋斝青郊解甲初还蕃长敷茵黄幄纒头列侍宫悬陈百部将回中乐府齐登锡爵遍三廵以阁上圗形为次讵因诩挟纩投醪之期得抒推心造膝之忱且食刀阗璧偕来包匦宜酬其效顺而绮朱提并赉签名合第彼成劳从兹凯宴遐宣足使天堂知乐是用寅承永切毋忘月依光非矜七徳升歌爰借八章纪实
　　出劳嘉勲蒇礼旋升平凯宴液池壖辟疆扫逆诚资众助顺成功总赖
　　天筞绩林林恩予厚询劳一一命来前宁惟云不重生望祗觉廻思越悚然
　　日丽风和春未深奨庸备礼有壬林试看偃伯灵台上讵数流觞曲水浔命预绮筵排伯克也陈夷乐奏任禁笑聆蜀技无情者那觉西悲动乃心
　　圎幕髙张榆栁垂犒筵喜值禊脩时筞勲舎爵竟今日鬯武书常允不期谁拟浯溪泐崖颂我歌灵夏出车诗紫光将画凌烟像【西师蒇成大功自元臣及在事将军防赞禁卫统领诸臣第其勲绩懋著者命工圗形紫光阁以崇奬劝】穆棣同叨
　　干贶贻
　　成功将士锦衣旋日月光辉军气蠲借我虎臣典宿卫笑他杯酒解兵权【将军兆副将军富徳既以酬庸晋爵均命为御前领侍卫大臣宋艺祖权术驾驭夙所鄙故戯及之】八旗子弟心如石万禩国朝龙荷天宣看疮瘢犹未愈【三等侍卫绰克圗巴圗鲁恩特骁勇过人临阵不避锋镝今预宴赐酒时抚其额伤犹未痊复为之恻然】能无一体恫瘝连
　　栁舒花放正良辰上日前期福履申【三月三日为上已然是日始戊申故云】卸甲韔弓尽鳬藻凹睛丰额集鱼鳞千秋难遇太平宴百战归来义勇身独忆储胥宣力者【故大学士黄廷桂综理军储调遣诸务备殚忠勤未及武成溘焉先逝故前赐诗有夺我贤臣何太剧不教留看凯歌廻之句】凯廻未见惜斯人
　　敦烝栗允堪怜二万何期竟拓邉逺愧周王兴六月迟过殷帝克三年依杨霏雪凡经防立帜登弧尽陷坚此日征夫真迩止皇州春满七条弦
　　拔逹山人献馘归三军饮至蔼晴晖劳心幸我纾宵旰公道凭伊论是非紫绮朱提颁渥泽前歌后舞迓鸿禨欢来忆不同来者【军兴以来我大臣将弁等咸以荩忱自奋其间有遇阿逆之叛如将军公班第防赞伯鄂容安遇噶尔蔵多尔济等之叛如宁夏将军和起而追色楞之者如副都统唐喀禄误听沙拉斯吗唬斯之诈者如都统满福至遇酋和卓木之叛如副都统阿敏道前锋统领鄂实副都统三格侍卫特通额总兵髙天喜而奉命在途猝遇乱贼如将军伯纳木扎尔防赞侍郎三泰其巴圗鲁侍卫中之竒彻布巴凌阿宁古礼富锡尔璊绰尔圗等并能以死勤事秉莭捐躯虽加恩优予旌卹而当功成饮至时廻念义烈炳然尤不胜雪涕云】劳爵手持泪暗挥
　　芳莭延禧淑气清禊歌声是凯歌声元戎允合躬承衮勇校均教手赐觥借众力兹疆地戒勑予心永奉天行从来悟得受招理防巩流谦慎捧盈
　　凯宴毕乗舟至恱心殿
　　上已从来合宴逰似兹凯宴得曽不良辰盛典还多暇耐可新波漾防舟
　　春融琼岛翠嵚崟别殿防龙憇恱心绨几兰亭观定武恍同逸少防山隂
　　土润新芜緑到阶春光今嵗识真佳旧题粘壁闲吟过始觉筹邉恱释懐
　　紫翠房
　　漪澜堂畔室假山围蒨峭偨池互罗落嶙峋入窅窱紫翠幻万状朗朗延曦照生色画屏张谁能观徼妙
　　画舫斋
　　芸斋临镜澜涵漪清可爱仰观俯而察古稽文与佩顔之曰画舫讵学襄阳再譬如亘大地咸知水以载何屋而非舟舟宁独此在谁能具达观于斯悟津逮
　　题唐寅山水
　　访幽野艇泛清渟水阁遥知待发硎识得六如真面目石渠幸早弆兰亭【巻内无名而有六如居士圗记圗记虽可赝鼎而笔法与石渠寳笈所蔵唐寅兰亭小巻气韵无少差别故知为的系唐寅真迹云】
　　三月吉亥祭
　　先农坛
　　吉亥将耕借
　　先农致祭崇载兴耒耜始实賛地
　　天功泽润青郊溥春和
　　赭幕融休嘉锡砰隠愿与万民同
　　耕借拟禾词四首
　　沃涂膏壤司空掌缥轭绀辕农正陈率稼供粢胥要道敬遵
　　家法嵗躬亲
