<!-- { "loadSidebar": true } -->
　　纪胜非关纪胜游纪我军中胜功絫永绥解围遂进攻兰草【坪】黄【寨】苏麻【寨】垒是均速克各志诗【福康安和琳自防合一路抵楚觧永绥围后即乘胜直攻兰草坪黄寨苏麻寨三处所至克捷痛殱贼匪奏报到时均即有诗纪事】确知三逆实四矣务皆生获靖根蘖待之以仲今季是【五月至六月】一月三捷兹已四嘉我三军敌忾美迩日心神实弗宁正值望捷兼望雨【叶】然而早作夜思间万几庶政勅勤揣小捷虽曽四度闻分咏无兴兹统纪一为克上下西梁首逆巢穴深藏委断贼后路过前河超冈焚穴奔羣宄是时逆首受伤逃恨致伤轻未即死【此畨逆苗滋事初闻首恶祗石栁邓石三保吴陇登三人继而福康安和琳自攻克黄寨后拏获苗匪陇老供陇老向讯知又有吴半生自称吴王现居苏麻寨石栁邓等皆服其管束福康安和琳随即宻跴路迳分兵四路沿途剿杀务将四逆全数擒获及攻破苏麻寨后吴半生等复逃至上下西梁福康安和琳于四月二十八日先令额勒登保等带兵由雷公山一路预断贼匪救援之路达音泰等带兵由山沟小路过小乌草河直上山梁连克贼卡数十处下至滥泥塘后有贼苖数千蜂拥赶到我兵乗势下压贼匪抵死抗拒福康安和琳令达音泰等一面与贼对敌一面派令将弁分路抄入上西梁及中西梁下西梁等处同时放火焚烧贼寨贼匪正在拒敌回頋巢穴被焚即时溃散达音泰等督率弁兵尾随剿杀殱毙贼匪不可胜计额勒登保纶布春等带兵分投设伏贼匪见官兵无多出卡迎撃官兵佯退贼匪追赶伏兵突起痛加殱戮额勒登保复带兵由小路绕上山梁夺卡七座拏获活贼三十余名讯得吴半生所聚黒苗屡被官兵打败支持不住吴半生受伤又窜至猿猴寨现在伤而未死或其罪恶贯盈不能幸逃显戮亦未可知】二为剿大乌草河山险巢多峯萃起四甄分路各进发两督率众相机使沿途破卡不计数鎗礟声闻数十里木柴石城克及百惜逢大雨军停止【按卡字不见经典查字彚补音杂楚属闗隘地方设兵立塘谓之守卡今征楚苖其字义恰合又清语卡纶亦分界之义卡读若喀自系方言音各不同耳　四月廿九日攻克西梁寨后中间大山险峻苗寨极多贼匪或绕抄后路或分扑营卡甚为诡谲福康安和琳于五月初四日三更派令侍卫色灵额等带屯练降畨为一起总兵达音泰等带贵州官兵并乡勇降苖为一起侍卫纶布春等带四川官兵为一起侍卫巴兰等带滇黔官兵为一起额勒登保徳楞泰带巴图鲁将弁官兵往来督催福康安和琳带兵相机防应于初五日各路官兵将沿途苖寨之贼痛加剿杀随剿随进数十里内鎗礟之声相闻不絶贼众望风逃窜迨官兵追至悬崖坎之上将弁兵丁争先攀陟奋勇穷追连克大新寨等大小苖寨共六十余处木城四座石卡三十五处鎗箭所到殱毙不可胜计其中豹子陀雷公寨赤河营一带为贼人藏贮火药之地我兵放火焚烧烈焰冲天声振山谷维时对岸聚集贼匪约有万余而大乌草河对岸山梁屯聚者更多福康安和琳复挑选劲勇直抢上大树坡山梁殱毙无算并于田坪地方排立大礟轰击贼匪不支纷纷溃散酉戌之间大雨盆倾遍山雾气昬黒不辨人马因即于大树坡一带拏卡驻劄】三为刬取沙兜坎大乌河西岩峻峙宿将分兵绕道前帅臣正路不旁诿巴图鲁侍卫超羣黔川劲旅率臂指并力奋勇一当百随刬盘喇独盖址直抵沙兜罙入雄仍拒官兵聚贼匪二将绕至力夹攻利箭神鎗贼难抵密林乱石分投窜所克巢穴都焚燬【大乌草河迤西有大山一道地势险峻苖寨更多所有鸭保鸭酉各寨逺近山势约畧可见贼匪俱于沙兜寨聚集福康安和琳随于二十四日丑刻酌留弁兵驻守大乌草河宻派额勒登保等分兵两路绕道前进而亲率达音泰等带领川黔劲旅由正路进攻额勒登保等至四路口地方该处山坡窄贼匪筑卡守御官兵左右围绕并力夹攻随将盘啭独盖等寨石卡悉行攻克福康安和琳直抵沙兜寨贼匪呐喊迎拒不下五六千人官兵无不奋勇争先鎗箭所及殱毙不可胜计适额勒登保等亦即赶至贼匪因见声势甚大不敢结队抵敌犹在密林乱石之中分布放鎗抵御官兵用大礟撃毙无数余匪始行潜遁此次约计杀贼三四百名拏获活贼石老稞等二十七名审明后均即正法枭示其石老稞一犯石三保封为军师亦即寸磔枭示是时花连布所住之葫芦坪亦有贼匪攻扑该镇奋力追剿并将上竹排下竹排各寨悉行焚燬诸神保所驻之兰草坪等处贼匪间出滋扰亦即随时撃退】四为攻得盘基防逆卡固守注力此敢复乗间【去声】扑军营分班设伏伺其至【叶】贼果虵行曲径来遇伏蚁散纷奔徙滚崖落坎数难穷火其五寨军营启获俘讯是首逆侄亲见受伤幸生耳【二十六日攻剿沙兜寨后见对面又有盘基防大山一座贼匪因大兵注力此间据险设卡乗夜分投来扑福康安和琳严饬弁兵毋得轻动必须见贼匪将近看凖放鎗撃打并宻探贼匪出没往来路径于六月初一日夜间派巴图鲁侍卫纶布春等各带降畨屯练分路设伏福康安和琳督同额勒登保等严整兵力俟贼匪遇伏惊窜出其不意并力进攻贼匪果于初二日丑刻成羣结队由左右山沟虵行曲折而来将及上坎我兵四出鎗箭齐发贼匪彼此不能相顾纷纷逃窜额勒登保等分兵两翼超上山梁各卡贼匪正思背负器械粮食奔逸不料官兵三面骤至四散惊逃滚崖落坎者不可胜计巴图鲁侍卫将备等一面追捕一靣将科荣科爱仍渥俄戴撒罕五寨概行焚烧官兵随移营于盘基防山梁驻劄此次拏获活贼吴老坝一名讯系吴半生之侄供称吴半生前在西梁地方打仗左膀右腿两处受伤未死等语现在贼势穷蹙大兵逼近巢穴贼匪谅亦无路可窜福康安和琳亦自急欲蒇功以慰悬念指顾将首逆四人一并生擒以正典刑而扬国威惟盼奏章飞逓喜音至耳】凡此四战树竒勲我兵劳甚休息拟【又据福康安和琳奏官兵驻劄盘基防山梁非不思急图进取惟日来雨水过大稍晴即蒸热异常各兵于崇山峻岭之上画夜奔驰雨淋日晒甚为劳瘁宜令稍为休息并查兵丁帐房衣履因积雨日多亦须另制以资更换俟稍加整顿即当设法前进以期早获渠魁殱除余党断不致稍有迁延等语批览之下方深切嘉怜亦何忍更加催迫也】分识合奬扬国威怜弗遑肯催弗已扫穴捉生想近哉伫待飞牋报捷喜
　　山东巡抚玉德奏通省甘雨霑足禾苗畅茂情形诗以志慰
　　麦収早报六分纎稍幸时甘继被霑各府霶霏次第【玉德奏济南省城自五月十六七日得雨之后已经旬日田禾正需雨泽兹于二十九日自子至已大雨霶入土深透并济南东昌泰安武定兖州沂州曹州等七府属临清济宁二直州暨所属各州县亦均于五月二十四五及二十八九等日先后各得雨三四五寸及深透不等均已一律霑足】迤东节续膏【去声】闾阎【至迤东登州莱州青州三府距省稍逺当即飞饬查覆旋据各该府陆续报到五月二十二三及二十八九六月初一等日先后亦得雨三四五寸及深透不等】黍禾苖长【上声】尺以计【现在各府州所种髙梁已长至四五尺粟谷亦长至二三尺即东三府得雨稍迟获此甘霖禾苖亦皆一律长发】六七【月也】泽优秋可占【又称东省此次得雨极为普遍髙下田禾均极畅茂如六七两月再得应时雨泽秋禾可期丰稔等语览奏深为欣慰】正值山庄望霖际批章曰慰更慙兼
　　出丽正门
　　祈雨观稼即事有作
　　昨夏此地雨旸时口外田功胜口内今春京畿雨旸时口内田功胜口外到之翼日即霑霖【前月十二日至山荘即有防雨尚未满望次日午后复沛优膏入土四寸旱气顿解苑中树姿草色亦即改观众人皆谓随车之雨无不欢恱】众喜带来泽深濊树姿草色胥发蘓鹿多育子领游快【鹿之育麑率待雨后口外之人皆知之山庄内多鹿雨后见其领子以游真所谓草木鸟兽咸若也】无何荏苒度居诸甫喜利农旋恐最【农家以五风十雨为时若唯北地夏日又有三日一小旱五日一大旱之语前月十三日雨后至十八日又得透雨旋即放晴二十日因有喜晴之作及廿六日又雨于农功固大有禆益未免又虞其过是以二十九日复喜晴有诗幸月朔及次日并晴朗有符农谚不谓今已半月不但农田日殷望泽即居民稠宻亦虑炎热已甚】即今又复霁旬半依然望泽炎歊逮亲诣
　　神祠为【去声】民祈山云冀行施霈调燮无能过自责代
　　天济物惟
　　神赖回舆因便阅田功发苖结穂似可待或者地吏饰予观【今日因亲诣　文庙　闗帝庙　城隍庙防心祈祷并乗便沿隄阅视田禾现已结穗甚为畅茂似尚可待有谓地方官勤加灌溉故能若此是亦冀慰予懐之心而予之盼切不觉日甚一日矣】未经见者苶必倍靡不宗兮思云汉心焦待
　　沛恩宥罪过午阵雨不成寸谓诚感哉滋愧大
　　阵雨【六月十三日】
　　昨日不成寸【十二日辰初防雨至辰正一刻时作时止申正一刻复雨惜未乆并不成寸】今朝寸不成【十三日午正三刻作雨旋止申初一刻有雷雨一阵云势颇觉寛广然至申正一刻即止亦未及寸】谓是诚之感益惟慙愧増广仁岭迤西双塔如盆倾持来禾黍穗与翼将尺盈【昨谕承德府庆章驰赴喀喇河屯一带查騐是否得有透雨兹据覆奏一路訽之土人佥称从广仁岭迤西至喀喇河屯俱于昨十二日得雨二寸畧接土湿该府回至双塔山大雨如注等情兼称髙梁谷子等项长发极为茂盛并摘髙梁谷穂呈騐已长至尺余其非伪饰可知】设云特饰观遍野假奚呈岭东雨膏欠闾阎炎气蒸虽闻左近霑【又据热河道全保称差人由二道河探至郭果斯台一带本日未刻得雨二三寸不等雨势浓厚现尚未止又探至中闗一带昨十二日辰刻起得雨竟日其东南僧防峯至正东红石栏一带本日未刻亦得雨二三寸不等由红石栏至六沟八沟一带查探亦于十二日得雨竟日是四处俱已霑霈惟此间十数里之内尚未深透不能不为慙切】独兹泽偏轻是则谁之过腆顔五字赓
　　晓行【六月十四日】
　　一再叩琳宇实无神不宗【晴已半月农田亟待雨泽日昨曽诣札什伦布庙　文庙闗帝庙　城隍庙防心祈祷而昨日雨势甚小今日因再诣布达拉庙躬叩黙祷可谓无神不宗唯冀仰邀神恵即霈优膏耳】轻舆晓行爽遍野露光浓【此时田中尚不至旱旱则无露昨雨】
　　【虽小今晨见草间露水甚浓为之略慰】昨雨诚可惜今山顿改容【昨日午刻云气颇厚所惜雷雨一阵并不及寸而四靣山色浓青已觉改观仍得优霖大霈是所盼切】仍希盈尺霈塞畋宥吾农
　　山西巡抚蒋兆奎报五六月雨旸及麦収禾黍情形诗以志慰
