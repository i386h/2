<!-- { "loadSidebar": true } -->
　　塞外秋多丰早霜逢昨嵗以此逮实时未能饱结穂市粮价因髙平粜命畺吏何处弗勤民为筹衣食遂然吾更深思盈虚消息义享豫讵能恒逢否有必至即如防古人育四畜生计【防古人不事耕稼以育牛羊马驼四畜为生计】无须饲养劳野草资食馈长此孳息富谷量应不啻亦或遇疫年合羣尽倒毙徒頋救无方生计亦告匮乃知循环道往必复斯致絜矩保泰难怵惕深盟志
　　招凉榭
　　夜雨霁将旬【山庄扵廿一日夜得雨后晴霁已逮旬虽农田不致望切然亦兾得甘膏续霈矣】郁炎迩日盛朝暮虽爽凉午暄特蒸凝长此恐致旱先忧已怲怲思量渥佳驱暑叶农庆或云利收麦【二麦登塲后防忌雨多恐致霉浥生芽是以农家每以五月晴多得资曝晒为喜今二麦收刈已毕正宜雨泽滋润大田不得尚谓利扵收麦可以不雨也】是故恶夫佞
　　总督李世杰奏三省麦收诗以志慰
　　徽歙麦登早悉知【五月初据书麟奏安徽晴雨应时麦收丰稔统计通省收成约有八九分等语】江南江右报丰随【兹据李世杰奏三江麦收分数称江苏省麦收九分有余江西省亦八分有余粮价日见平减民人乐业披阅之余殊深欣慰】市廛粮价日平减髙下田功普沃滋驰望能无増慰庆盟心惟有励防寅迩来左近炎歊炽思得甘霖渥润之
　　雨【五月晦日】
　　清晓山云霏细雨时晴时晦盻心烦氤氲弗借丰隆鼓霶霈遂倾玉女盆不疾不徐厯午未盈沟盈浍积山原塞田胥兾秋成卜驰问京都可被恩【前据留京王大臣奏报京城十七日得雷雨一阵与山庄情形相同而较早数时今日雨势霶霈亦似从西南来因即驰谕询问或可仰邀　　鸿贶一律均霑耳】
　　荷二首
　　春光六月正逢时芳锦低霞布满池三十娶而四十仕由来君子不嫌迟
　　忆防龄经读爱莲濓溪义解
　　圣人前景光尔日如今日瞥眼六旬有五年【余十一二嵗前读易书诗三经古文百余篇俱能成诵时扈从　　皇祖来山庄曽扵观莲所　　命诵爱莲説并陈义解　　皇祖深喜之今余年七十有七荏苒时光已六十有五年回忆仰承　　恩眷之日犹如目前云】
　　山东巡抚长麟奏通省得雨秋禾普种情形诗以志慰
　　晋豫江南雨早霑为【去声】齐望泽每忧添奏来五府霈优【前据长麟奏东省惟济南东昌泰安曹州武定五府得雨未能普霑不胜悬切兹据奏到五月十九日戌时起至二十日丑时止济南省城得雷雨一阵又扵二十三四等日细雨连绵通府所属均得透足又泰安兖州东昌曹州武定等府亦各扵二十二三等日得雨自二三寸及深透不等时当小暑晚谷黍稷豆子等项均可赶种齐全民情深为欢庆】趣【读如促】种晚田及始炎【小暑节始炎也】虽是麦收歉饼饵【济南东昌等府以春雨未能霑足麦收未免歉薄今大田得此透雨西成尚可有望仰防昊贶益増防惕耳】庶期禾稔济闾阎应思筑圃西成逺防巩
　　戒盈慢自忺
　　题澄观斋
　　观者目之用澄者心之体体用实相资一二二一耳然使心弗澄目观斯乱矣又当澄为主则观咸中【去声】理圣题恵迪吉亦如是而已
　　翠云岩
　　真云作雨堕滂沱雨后岩云幻翠罗乃识真为幻之主舍真求幻是为讹
　　岩树若云则云耳云而生翠翠呼之安名立字何穷极拟欲忘言付静思
　　对山斋读书
　　翠云岩畔搆书斋分得岩云翠亦佳一二二而一且置画诗诗即画胥谐虽然长短什吟口都赖雨旸时称【去声】懐设曰读书读岂易言之易耳行多乖
　　迟云榭口号
　　迟【去声】迟【平声】二义昨吟诗【初夏扵静宜园作迟云馆绎义诗以迟有平去二音平音训徐去音训待究之因徐方待其义亦自相通维时农田望泽正殷亟待肤寸之合作为霖雨因有迟者祝其疾迟者愿其至之句兹来山庄旬日之间甘膏曡霈而山榭亦有顔斯额者转思其义云既不须扵待则亦可任其徐也】山榭扵斯亦额楣膏雨优霑农况好云之聚散可听之
　　虬翠楼
　　昨嵗筑小楼恰依古松畔因名曰虬翠嘉防布修榦傍复种稚松乔梓义堪玩而何匠弗慎伤古松根断頽然致树萎良材惜成叹将吟稚者虬那能待一旦
　　西峪
　　朝爽宜山行轻舆问山峪【按字典峪有欲裕二音而韵府都未收尔雅释文注谿曰谷或从山则此字扵入声似为近之】涧叶与林枝菁葱濯新沐风送能言禽露饱食苹鹿一雨万物滋心怡景自淑然惟戒满盈方寸盟幽独
　　碧峰寺
　　招提碧峰对奚必别名征守戸常教鹿闲房弗住僧法原无二相黙已示三乗成句傥然出不期所与能
　　味甘书屋
　　书屋筠罏宜茗香味甘因以额楣匡寄言有事受言者疾也应当思赵良
　　有真意轩
　　本以山林有真意成轩即用是题名然而太古山林此名之有无那繋情山惟恒峙林自静覔意了不得其萌识之仍由人意耳我意实不在此惟在四海之民生
　　对画亭
　　是画非凡画引诗每得诗髯仙评句际摩诘防毫时六法不拘矣五言那尽之而兹相对处只以黙为宜
　　题秀起堂
　　悬居迥占【去声】诸峯表据榻悠然万景披旧句分眀成隔嵗新题辐辏又今时陈言欲去浑难去理趣细思无射思遥望山田秀以起可知吾意与如之
　　静含太古山房
　　髙标降秀起【堂名】幽閴入山房爱此清閟处堪称委宛藏近看鹿踪逺和【去声】鹤声扬太古原如此拈来味觉长江南河道总督李奉翰河东河道总督兰第锡各报河湖水势骤长工程平穏情形诗以志慰
　　仲夏下旬来迤南雨特渥自豫至江淮涨増盈壑谷清则拆坝宣黄则巩隄束幸而脩防坚南北叨平福【据李奉翰奏五月二十后连日大雨邳宿运河及黄河均各长水丈余因即将双金闸盐河闸杨家庄三坝及唐家湾坝峯山第四闸各等处预为启拆分泄水势至二十六七日旋即消落平定各处扫坝分投抢防平穏其洪泽湖亦长水丈余将束清御黄二坝各拆展一百余丈得以宣泄畅利又据兰第钖奏黄河节次长水四五六尺不等埽工间有侧趋蛰塌之处逐一加镶工程已臻平穏两人同日奏到深慰悬念】两处各誊章一日至开牍额手谢
　　神恵慰更増防肃既思涨夏中汛势或减伏然益应敬慎自铭更分嘱
　　捕鱼
　　捕鱼扵闸外放鱼扵湖中虽云网罟试而非口食供闸外将他逸湖中养不穷外廐还内廐荀息语原同逰戯不忘学寸隂惜以躬
　　逰狮子园
　　狮子峯隂狮子园
　　两朝奎画万年存一逰敢不思扬觐昔日那能忘清温却已皤然望八袠幸防忽尔见元孙惟徯归政后来此诸虑都消究梵言【如狮子吼出梵典】
　　妙髙堂
　　舆陟层巅居若悬妙髙名义黙然诠髙斯迥出尘之表妙则不为物所牵水逝山停道标永鸟啼林静理包全陡懐辛丑重阳况瞥眼六旬有六年【康熙六十年辛丑予年十一随侍皇考九日于此登髙瞥眼已六十六年触景追思依依如昨日事感慕之懐其何能已】
　　乐山书院志愧
　　乐山仁者事即境堪思理理趣与境合斯非玩物矣况乎为人君必有所应止而物未尽熙则当愧抱已圣言与
　　祖训【匾为　　皇祖御笔】不约同申防五言志此逰宁渠【去声】逰山耳
　　草房
　　跃龙邸第草为房
　　意托幽栖称物芳却是
　　尧心一斑见可知所乐屋非黄
　　宜照斋
　　逰山未日中园门进西北岩斋近园门扵斯例憩息大都佳赏处未可留恋亟斯理讵止斯亦宜照以黙
　　就松室
　　就松每喜老松存虬翠惜防被劚根【园内虬翠楼亦以依傍古松得名奈匠氏弗慎劚伤其根遂致树萎近亦有诗既惜良材之难成而覩兹松乔榦凌云森森在目是亦有幸有不幸】一例童童千嵗者此何幸也彼何寃
　　含青斋作歌
　　肩舆陟降出谷口含青之斋近路右取便奚妨一揽胜翠逻緑围延戸牖翻风晃日荡金光露与晶之珠万斗欣扵所遇乃最竒责实循名诚不负拈笔作歌如剏逢然而此景太古有
　　挹秀书屋
　　岩廊一两转书屋更清便坐合留新什闲还揽古编日知则何有隂惜乃诚然却讶拈须际数茎白胜前
　　松霞室
　　宇之霞为赤松之霞为青赤或时有无青则常亭亭然而赤实体青乃幻喻名名恒实反偶此理孰晰精
　　雨【六月初六日】
　　午热今朝剧西南云阵来细丝方势作急防倐飞催积潦祗顷尔驱炎实快防优霑欣遂霁夕照擘霞开陕甘总督福康安奏报甘省得透雨诗以志慰
　　甘省连年率有收夏初春末泽非优奏来章疏称殷望遥为【去声】闾阎甚缱忧兹幸时膏霑逺近【前据福康安奏甘省春末夏初各属得雨多未能霑足正深厪念兹据奏到靖逺狄道渭源平番固原塩茶隆徳西宁碾伯大通巴燕戎格等防州县暨沙泥州判具报扵五月十七八九等日得雨二三四寸不等兰州省城扵二十一日亥初起至二十二日午正止得雨五寸余其附近省城之金乡安定得雨深透又据靖逺河州循化渭源狄道平番古浪武威防宁伏羗通渭静宁隆徳平凉固原陇西宁逺漳县西宁碾伯等州县暨庄浪红水县丞其报同日得雨二三四寸及深透不等是此次雨泽甚寛虽节候稍迟夏收不免歉薄而扵秋禾大有禆益为之欣慰】尚堪晚种起田畴借粮平粜仍详理【又据奏称飞饬各属督劝民间上翻犁酌借籽种以资补种或有需续借口粮及减价平粜者分别酌筹接济该督体朕勤民之意筹虑实为周至】体我勤民虑实周
　　雨【六月初十日】
　　不雨刚三日为霖喜一时既优还既渥无骤亦无迟洼阪潦胥积藂林露伙垂南瞻却萦念可普霈京师【山庄屡获甘霖旋即晴霁惟近京尚未透足兹甫逾三日又逢优渥南望浓隂布濩雨势必广因亟命驰询留京王大臣盼奏普霑以纾厪念】
　　清溪逺流曡去嵗韵
　　雨作溪源清流景缀园【此溪借园中西北诸山涧谷雨水流而成河实无泉源不雨则干盖缀景而已屡见旧诗】舆来冐霡霂窓俯阅潺湲观察兴同勃【谓溪也】咏吟性与存句成旋【去声】言返林下露珠繁
　　山近轩杂言
　　低而谷则溪髙而峦则山过溪山亦近数【去声】百步之间然而峯壑抱登陟殊觉艰数【入声】息舆人劳乃径【与竟通用】造岩轩山近向所名其义兹畧言强【上声】恕求仁近应审理欲关虑近而忘逺何以抚尘寰近山仍求近弗知止殆焉杂言虽不伦一贯勉慎旃然则吾斯防岂在赏孱顔
　　簇竒廊口号
　　以言山近则诚近待欲言竒转益竒画格诗裁两难尽惟应躩步此方知
　　养粹堂
　　壁立廊之后棱棱殊戍削盘旋侧迳攀亦复登垠堮其上有书室既幽更清廓万物无不备扵何识崖畧是谓纯粹精韦编义堪酌设问养之方无欲天攸若
　　古松书屋三絶句
　　宛转云廊拾级登缓臻书屋防髙层俯看王顺与长息据榻欣扵对老朋
　　养粹甫吟纯粹精【书屋下之堂名】个翁无语听闲评山庄老榦不一足却让童童独擅名
　　翠涛萧谡静中喧写出流光逝水翻满屋厯年长短咏去之概拟付陈言
　　夜雨【六月十五日】
