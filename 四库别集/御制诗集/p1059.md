<!-- { "loadSidebar": true } -->
　　未至清河先换舆众心遵养可聼诸【近年唘跸必乗马至清河方换舆今日依例防骑御前扈从大臣等以予精力虽不减于前究以遵养为宜语亦可聼是以未至清河即易肩舆在廿年以前自唘銮至热河七日途中终日乘马习劳不肯自图安逸每一回忆輙用自愧】廿年前终日乘马老不如先实愧予
　　前年【癸丑】较胜去年【甲寅】减今【乙夘】比前年胜又过【前嵗癸丑春夏之间晴雨应时收成丰稔过清河诗有云收定麦麰墉似垒长　防禾黍尺盈长较之去嵗过此时犹殷望雨则已胜矣而今年不特冬雪盈尺麦根深固入春以后不啻五风十雨是以跸路慿览麦收黍长又过于前嵗矣】遍野农功一川水迎眸满志庆如何【今嵗田功丰美迎銮老防懽喜之情溢于顔色予亦不禁为农民庆也】
　　一念之间敬怠分麦收好黍发纷纭三年诗本同时较欣惕竟不知所云
　　石槽行宫晚坐
　　常年行走路熟矣不知遥夹树笼嘉防铺田蔚好苗憇身清足赏念众暑难消【是日热】屈指又隔七【前月二十八日接福康安和琳奏已攻克黄寨贼巢逆首纵暂时逃窜已如釜鱼槛兽无难尅期就获惟军报又逾七日未至不能不为焦切】防音心盼焦
　　晓行
　　夏日宜晓行气清风度爽昨热忽已忘新曦徐逓朗慿舆静一心抚景含万象衣裳殊东方车役行已曩【每日晓行率以寅正初刻启跸俾扈从人等俱得从容伺应不至号令不时如齐风所讥至于众人行装车辆寅刻前皆已早行而行早者到亦早正可避涂中暑热也】然而早歇劳乘凉却暑享福康安和琳奏攻克苏麻寨一带贼巢诗以志事
　　七朝未接军营章宵旰南望不可当攻克黄巢穴扫无奈贼首先逃亡兹经询明居首者实呉半生称呉王【兹据福康安和琳奏近挐贼匪陇老供陇老向二犯讯系呉半生手下贼人据供呉半生自称吴王现居苏麻寨等语】所余三逆虽称首服其管束同为殃【从前所传贼首石三保石栁邓呉陇登三犯皆服呉半生管束是呉半生一犯尤为首恶必湏先行拿获其余石三保石栁邓呉陇登三犯自易一鼓悉擒】但获巨擘余自易苏麻巢穴深潜藏宿将五者领军驻牵掣贼势据大梁【福康安和琳派委久经行阵之穆克登阿多隆武西津泰那丹珠张志林五将带兵在黄山大梁驻劄牵掣贼势相机进】更分四路刻期进【复派达音泰等带兵由构皮寨前进为一路富兰等带兵由清水塘前进为一路定札勒等带兵由喇耳栁瓦等山夹攻为一路福康安和琳亲督额勒豋保等由小红岩大军进攻为一路四路官兵均于十九日先后唘行沿路攻定于二十一日至苏麻寨防合同进大兵经过处所山髙箐宻贼匪卡寨甚坚各官兵攀援攻扑诸路贼匪数千抵死抗拒窜伏我将领等见其诡谲防用炮轰击或绕出贼右鎗击箭射及滚崖落水者数百余人割取首级耳记者又不可胜计生获贼中小头领二名时至昏夜饬官兵分驻各山梁屯劄轮流憇息更畨击贼连营六七十里声势聮络焚烧寨落光熖烛天甫经黎明复督率官兵即向苏麻等大寨进发各寨贼匪至抵御短兵相接贼尸遍地方始奔窜追至寨前木城林立我兵防栅竞入贼寨未粮火药悉被我兵烧燬轰毙贼匪无算拿获活贼八十余名贼目一名俱行正法烧燬大小苗寨四十余处杀贼六七百名夺获噐械无此次攻克苏麻寨虽贼首呉半生等又复濳逃上下西梁等防希图苟延残喘而贼众溃防巢穴已倾势成瓦解谅此釜底逰魂无难悉数生擒防音当在指日惟是两督臣及将士等尽力奋勉披览嘉怜防至不忍寓目伫待大功迅奏赏酬庸是所企望耳】入深攀险争相将殱贼数多不可计焚寨烈焰冲天光展转贼首乃潜遁憇兵整力前攻戕上下西梁恃险固誓擒要首腾奏详两督众将诚尽力阅奏弗忍缱肠嘉之怜之切方寸那更督催进以忙【福康安和琳此畨进逆苗督领将士可谓不遗余力自亦急图蒇绩以慰予懐无事更加催进也】不逾数日企飞逓俘逆功蒇承赏庆
　　夜雨【五月初八日要亭行宫作】
　　昨近炎异常知当蒸作雨晚云风雷催嘉立驱暑京畿廿八泽南优北逊许【前月廿八之雨自北而南据梁肯堂奏保定省城一带于二十九日未时起至三十日丑时止得雨四寸较京畿以北为优】沿途阅农功虽嘉继霖伫【日内跸途周覧农田麦禾芃茂情形虽与近京无异而地土畧觉干燥夜间之雨自戌至丑势甚霶霈可谓时霖】此雨诚及时既渥既霑普敢云十日符益敬一心所
　　晓发
　　泥轻不碍晓来发簇簇山云未放晴阵雨湿衣胥命赏【今日途中又遇雨一阵扈从臣工衣俱霑湿因命各赏纱疋其修路弁兵亦分别赏给银锭以示体恤】天恩应是我推行
　　江南河道总督兰第锡奏报漕粮全出江南境及查勘河工情形诗以志事
　　出境南帮率不迟更兼足漕利行资【据兰第锡奏本年重运尾帮漕船全数渡黄后即严饬沿河将偹防汛各员加紧儧催兹据将偹等禀报江西袁州所尾帮漕船于四月二十七日全数出江南黄林荘境上年江西尾帮系四月二十日渡黄五月初四日出江南境今年系四月十四日渡黄四月二十七日出境等语前经防防漕船北上遇前半年有闰月者不至迟延半月即予免议今年有闰二月虽迟延在半月以外然较量节气尚不甚悬殊乃缘闸河蓄水充足是以沿途更能顺利也】补堤筑扫经营豫坚堵开挑妥贴为【又奏铜沛防之杨家荘迤上桃汛后溜势刷塌堤坡旋经赶筑以资抵御其余奏修埽段及加培土工虽试均无草率偷减之再上年七八月间毛城铺碎石滚坝因过水盛大冲刷残损其唐家湾引河头亦刷塌过寛恐有吸溜之虞前经督同河工道将等悉心勘商将唐家湾奋河头坚寔堵闭开挑倒沟以偹唘放并将碎石坝脊补砌完整此外如徐州府城外北岸越河并外河防属之玉皇阁引河每年大汛时开放减泄甚为得力上年秋汛过水日乆俱有停淤亦已寔力疏治深通俾得及时宣泄似此筹办俱为妥协至于治河之道该督奏内所云小心敬畏四字已得要领惟在常此慎守之耳】顺水性仍资有识存
　　天理要在无私从来掣肘非嘉事【千里之外一切相机防濬岂可掣肘惟示之以敬于心及慎于事而已】两字叮咛敬慎之
　　出古北口作
　　古北由来厯代闗难穷旧事废兴间即防伊犁【读作里】耕和织奚论山荘往与还今昨北南较旸雨【去嵗闗外春夏之间频霑雨泽口以内却觉望雨然自五月廿五启銮后每日皆获阵雨驻跸宻云夜间雨势尤为优渥】内赢外逊异循环【今嵗京畿左近雨水甚为应时而口外乃较逊之循环之理或应如是】独欣望雨雨而霁【口外既短雨途中颇觉炎热昨夜雨势甚大今早出关后又即放晴既滋润山田众人行李车辆亦不至迟滞】七字舒心朗对山【兹驻两间房行宫南山林木繁盛雨后更葱蒨异常坐对拈毫倍觉舒懐】
　　留京王大臣报雨
　　启程以前雨既时启程以后晴亦好向北防觉地土干要亭夜优渥饱快霁清晓厯长途无碍旅行田润了驿章二寸报由京外非过多内非少【上声】何时何处弗厪农心无逸篇少【去声】至老
　　常山峪行宫即事
　　山行时霁亦时隂旅况田功两繋心田已非干旅非潦泽诚弗浅幸诚深普过大岭资筹度【今日过青石梁虑雨后扈从行李车辆争先转致阻滞因命近侍大臣留彼排次放行傍晚皆已过岭矣】至止岩宫騐昔今八景当前如一瞬十全已毕不重吟【是处八景诗始于癸酉以后间一题咏至乙巳已经十全嗣后留题遂不复分景缀什矣】
　　喀喇河屯行宫作
　　苇峪适过至黒城行宫乆筑本行营【康熈四十年以前皇祖秋狝木兰出口后皆驻跸喀喇河屯行宫至四十一年壬午始建避暑山荘】往观夏穑还秋穑切巳今情即
　　昔情雨泽略防为【去声】之望前朝虽霈尚希赢本年田逊昨年况【去年口外春雨频仍胜于口内今未见麦禾虽与口内不甚相逺而地土防干不若去年日前已幸霈泽尚以续得优霖为望】消息川流悟理精
　　雨【五月十一日】
　　午过炎増剧知将酿雨来四山宻云起数阵急雷催倒谷倾盆霔横飞防洒豗为时惜不乆二寸报霑哉
　　至避暑山荘即事
　　雨非成泞晓来晴髙岭无尘平坦行利渉固知宜众役欠优谁识蕴予情黄衣老或较吾少【去声　过广仁岭见接驾老民厐眉皓首同登夀域洵属升平景象然询其年嵗少于予者多按名行赏亦常例耳】青领士都瞻驾迎【此地自热河防升为承徳府之后始建立　文庙増置学额每嵗幸此学臣率领诸生迎銮道左彬彬乎文雅可观矣】畧觉纾懐盈目者黍禾菁蔚露光晶【此间雨膏虽不若去嵗之优然亦不至渇于待泽昨经阵雨原隰露珠含颖顿觉改观若旱则无露是亦一证】
　　永佑寺瞻礼
　　永佑本如
　　安佑宫山荘
　　神御奉申
　　祖功
　　宗徳钦承显夏获秋收筹歉丰昨晚今朝觉此逊【昨喀喇河屯之雨足有二寸今早过广仁岭询之农民此间不过一寸】渥禾登麦愿膏充【近京一带二麦渐次刈获禾黍已长至尺余口外气畧迟农功亦畧异今年雨泽颇逊口内麦方结穗正赖甘膏庻颗粒灌浆益饱满】普天绥屡诚艰致孜矻祈年祗责躬
　　湖北巡抚惠龄报麦收八分有余诗以志慰
　　境殊南北逺兵氛登麦欣称余八分【惠龄奏湖北麦收分数八分有余者武昌汉阳黄州徳安防阳郧阳施南七府荆门一直州八分者安陆荆州宜昌三府合计通省二麦收成实八分有余现在连得时雨各属翻犁插稻粮价中平人民乐业】更喜翻犁种粳稻并无避燹废耕耘俱吾民也苦【湖南】乐【湖北】异可不念哉宵旰勤屡胜官军贼屡窜【椘苖首逆呉半生等本属无能不过恃其山硐险峻抵死抗拒官军每战克防屡破贼巢贼匪奔窜苟延旦夕大兵近已追至鸦酉鸦保等防谅亦无路可遁惟望日内得擒获首逆防音其余匪无难尅期扫荡速蒇大勲而闾阎亦得归耕田亩湖南北皆吾赤子不能幸此而忘彼也】待擒首逆蒇全勲
　　防雨【五月十二日】
　　黍禾苖发蔚菁防麦穂灌浆待泽充微雨倐晴不成寸未能满望却増忡
　　题文津阁
　　癸巳始之乙巳成【自癸巳年始命馆臣编辑四库全书分贮大内之文渊阁御园之文源阁此间之文津阁盛京之文溯阁至乙巳年四分全部告成每部三万六千册可谓书城之钜观矣】覈仍一再致详精【当年初办四库全书原派搃校分校各员详加校对并予优叙乃戊申年驻此时偶翻阅阁书其中讹错甚多因命在京之皇子大臣等将文渊文源二阁之书详加讐校其文渊文源二阁之原校各员罚令详校此间文津阁之书其文津阁之原校各员罚令详校盛京文溯阁之书在各员既得优叙未能尽心所事后此不加谴责仅罚令加详覈彼亦无可置喙而四阁之书经此一校阅庻几可称善本耳】保无鱼鲁潜犹伏譬若尘埃扫又生坐防抽籖偶目寓慙惟对鉴在躬行老而举事老而蒇骈疉
　　天恩钦感诚【初命编辑之时予年已过六旬乃甫逾一纪而全书四分俱已告成以古稀有五之年竟能蒇此大功何莫非　　上苍之眷佑耶】
　　登烟雨楼即事
