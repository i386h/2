<!-- { "loadSidebar": true } -->
　　晋杨方所作食共并根穂饮共连理杯衣同双丝绡寝共无缝裯坐必接膝行必携手如鸟同心如鱼比目利断金石宻逾胶漆也

　　大山小山
　　招隠词本楚声淮南王安所作大山小山拟诗之大雅小雅也

　　离合诗
　　孔融作离合其字以成文

　　薤露歌
　　田横门人为之其词曰薤上露何易晞明朝还复落人死一去归何时

　　○夏小正

　　雁以北方为居
　　正月雁北乡先言鴈而后言乡者见雁而后数其乡也乡者何其居也鴈以北方为居何以谓其居生且长耳

　　鱼负冰
　　鱼陟负冰陟升也负冰者觧蛰也

　　农纬耒
　　农纬厥耒纬束也

　　俊风
　　时有俊风俊者大也大风南风也何大于南风也曰合水必为南风解水必于南风生必于南风杀必于南风故大之也

　　豺祭兽谓之祭
　　豺祭兽谓之祭獭祭鱼谓之兽祭何也豺祭其类獭祭非其类也

　　小正
　　何以谓之小正以小著名也

　　万用入学
　　二月万也者干戚舞也入学也者太学也谓今时大舍采也

　　鸠言
　　鸠言始相命也

　　祈麦实
　　三月祈麦实麦者五榖之先见者故急祈而记之也

　　执驹攻驹
　　四月始执驹执驹者离之去母也报而升之君也攻驹者教之服车也

　　来降燕乃睇
　　五月燕乙也降者下也言来者何也莫能见始出也故曰来降言乃睇何也睇者盼也盼视可为室者也百鸟皆曰巢燕言室者操泥而入人之室也

　　斗柄正在上
　　六月初昏斗柄正在上五月大火申六月斗柄正在上用此见北斗柄之不在当心也

　　狸子肇肆
　　七月狸子肇肆肇始也肆遂也言其始遂也

　　栗零
　　八月栗零降零而取之非剥也

　　陟玄鸟蛰
　　九月陟升也玄鸟燕也先言陟而后言其蛰者陟而后蛰故也

　　黒鸟浴
　　十月黒鸟乌也浴也者谓飞乍上乍下也

　　养夜
　　时有养夜养长也

　　王狩
　　十一月王狩者言王之时田冬猎为狩

　　玄驹贲
　　十二月玄驹贲玄驹者蚁也贲者走于地中也

　　○輶轩使者絶代语【扬雄】

　　郁悠惟虑愿念思也
　　郁晋宋鲁卫间谓之郁悠犹郁陶也惟凡思也虑谋思也愿欲思也念常思也

　　眉梨耋鲐老也
　　东齐曰眉言秀眉也燕岱北鄙曰梨言面色如涷梨也宋卫曰耋言八十为耋秦晋曰鲐言背皮如鲐鱼也

　　餥飵食也
　　陈楚间相谒而食麦饘谓之餥注云饘糜也楚曰飵上音非下音昨

　　朦厖丰大也
　　秦晋之间凢大貎谓之朦或谓之厖燕赵北鄙凢大人谓之丰故燕记曰丰人杼首长也燕赵度物围大为丰朦音忙红反厖鸱■〈尨鸟〉也

　　娃娥窈窕艳美也
　　吴有馆娃宫秦有■〈木桼〉娥台秦晋间羙貎为娥言娥娥也美状为窕言闲都也美色为艳言光艳也羙心为窈言幽静也■〈木桼〉音七

　　奕僷容也
　　注云奕奕僷僷轻丽貎也自闗以西凢羙容谓之奕或谓之僷又好目谓之顺言流泽也僷与叶同

　　私纤■〈艹侻〉【音锐】穉杪策小也
　　自闗至梁益间凢物小者谓之私缯帛之细者谓之纤凢草生而初达谓之■〈艹侻〉言锋萌始出也穉年少也木细枝谓之杪燕之北鄙谓之策齐又谓之葼注云如马鬃也传曰慈母之怒子也折葼笞之其惠存焉耳

　　台敌
　　东齐海岱之间谓之台自闗以西凡物力同者谓之台敌

　　餬托媵【音孕】寄也
　　寓食为餬口传言餬口四方是也凢寄为托寄物为媵

　　厘孳僆子
　　东楚间凢人兽双产者谓之厘孳秦晋间谓之僆子自闗以东谓之孪生女谓之嫁子言往适人也东齐壻为倩言可借倩也宫婢女厮谓之娠女厮言妇人之供给使者也僆音辇孪音近患反娠与振同

　　亭公弩父
　　楚东海间亭父谓之亭公卒谓之弩父言主担弩因以为名也

　　臧获奴婢贱称也
　　淮海间骂奴曰臧婢曰获燕齐间民凢男而婿婢谓之臧女而妇奴谓之获又亡奴谓之臧亡婢谓之获丑称尔

　　褛裂湏捷败也
　　南楚凢人贫衣被丑弊谓之湏捷或谓褛裂注云衣坏貎也左氏曰荜路褴褛以启山林荜路柴车也褛音缕

　　■〈衤充〉■〈衤屈〉筩褹倒顿■〈衤交〉■〈衤了〉
　　秦晋间谓无縁之衣曰■〈衤充〉■〈衤屈〉江湘之间谓复襦曰筩褹大袴谓之倒顿小袴谓之■〈衤交〉■〈衤了〉音皎了

　　屝履屦
　　徐兖间谓之屝音翡自闗而西谓之屦中有木者谓之履舄麻作者曰不借

　　酢镏
　　甑自闗西东谓之甗或谓之鬵或谓之酢镏甗音言鬵音岑镏音溜

　　繘绠
　　闗东谓绠闗西谓之繘繘绠皆汲绳也繘音橘

　　渠拏
　　杷宋魏间谓之渠拏或曰渠疏又有齿为杷无齿为扒拏音诺诸切

　　特介
　　物无偶曰特兽无偶曰介传曰逢泽有介麋

　　铺颁索也
　　东齐曰铺颁秦晋抖薮铺音旉

　　魏盈怒也
　　燕之外郊朝鲜之间凢言呵叱者谓之魏盈

　　李父
　　陈魏间谓虎为李父江淮谓之李耳言虎食物值耳即止触其讳也又谓之于■〈虎兔〉音乌涂闗西或谓虎伯都

　　■〈旱鸟〉鴠
　　鸟似鸡色五色冬亦无毛常赤倮昼夜鸣音侃旦宋魏间谓之定甲或曰独舂言好自低昻也

　　飞鼠
　　蝙蝠自闗以东谓之鵩翼或曰飞鼠或曰仙鼠北燕谓之蟙■〈虫墨〉音职墨

　　守宫诸名
　　秦晋谓之守宫或曰蠦■〈虫廛〉又曰蜤易又曰蝘蜓其在泽中者易蜴楚曰蛇医又曰蝾螈又曰■〈虫虎〉■〈虫侯〉桂林大者曰蛤蚧卢纒斯侯荣原六音

　　舟楫诸名
　　江湖间大船曰舸小舸曰艖【音义】小艖曰艒■〈舟宿〉小艒■〈舟宿〉曰艇长而薄者曰艜【音带】短而深者曰■〈舟符〉【音步】小而深者曰■〈木蛩，木代虫〉【音卭】方舟谓之■〈氵横〉艁舟谓之浮梁■〈舟造〉【音造】楫曰桡或曰棹所以稳棹曰桨桨揺橹小■〈木屈〉也所以县棹曰缉繋缉索也所以刺舟曰篙维谓之鼎系船也首谓之合闾今江东呼船头为飞闾或曰鹢首今舟前所作青雀是也后曰舳今呼为舵舳制水也伪谓之仡仡不安也仡音五忽反伪者言舡揺动之貌也

　　蝼蛄曰社狗
　　南楚间名

　　笛师
　　蠭燕赵间名曰蠓螉【音蒙翁】其小者■〈虫医〉螉大而无蜜者曰壶蠭注穿竹木作孔有蜜者谓之笛师

　　鼻祖
　　鼻始也兽之初生谓之鼻人之初生谓之首梁益谓鼻为初或谓之祖

　　巨斧
　　兖豫间谓螗螂为巨斧

　　○剧谈録【康骈】

　　黄中君
　　窦庭芝与卜者胡卢生相善一日谓庭芝曰君家祸将至非遇黄中君鬼谷子不可救庭芝物色求之得李邺侯泌倾家结之未几朱泚之乱庭芝陥贼事平德宗命诛之泌以前事上闻特贷其死徳宗曰疑所谓黄中君盖是朕谓卿为鬼谷子何也

　　白龙皮
　　李德裕当盛暑会客以金盆注水渍白龙皮于坐侧湏臾凉飙爽气凛然如髙秋

　　玉蕋真人
　　唐昌观有玉蕊花甚盛一日有女子容色婉丽遶花而行观者如堵忽折花数枝曰昔有玉峯之约自此可以行矣飘然乘空而去

　　錬炭
　　洛下有豪子饮食鲜华有李使君亦尚豪侈为具召之曽不下筯至饭李曰试食此以炭炊豪子勉食一匙曰凢以炭炊先烧熟谓之炼炭方始无烟气此亦非也

　　白傅舟
　　卢简辞逰伊水别墅忽见二童操篷艇中有白衣人与僧偶坐后以铜甑而炊宛若神仙问之乃白傅舟往行香山也

　　御史滩
　　河南伊阙县前毎僚佐有入台者即水中滩出石砾金沙清澈可爱牛僧孺为尉一日报滩出僚共观之有老吏曰此必分司御史若是西台当有一双鸂鶒僧孺举杯祝曰既能有滩何惜鸂鶒言讫一双鸂鶒飞下滩中不旬曰间僧孺遂拜察院

　　天津老人
　　裴晋公微时羁逰洛中一日策蹇上天津桥时淮西不庭已数年矣有二老人倚柱立语云蔡州何时得平见晋公愕然而退有仆夫在后闻其语曰适忧蔡州未平湏此人为将仆遽告公曰见我龙钟故相调戱

　　谪仙怨
　　明皇幸蜀妃子既死一日登髙山望秦川谓髙力士曰吾听张九龄言不至此遣使祭之吹笛词号谪仙怨也

　　李贺却元稹
　　元和中李贺以歌诗著名时元稹年已壮以明经中第亦攻篇什■〈〈一上自下〉页〉与贺交执刺谒贺贺见刺却之曰明经及第何事见贺稹惭未几制策登科擢为礼部郎官乃议父名晋不合举进士时辈亦排之贺竟不第

　　○炙毂子【王叡】

　　百合履
　　二仪録云大厯中进五朶草履建中间进百合草履

　　八牛弩
　　汉初得八牛弩以射楚军矢达十里外

　　迎春髻
　　汉宫髻名

　　飞仙髻
　　汉武时王母降诸仙髻皆异人间帝令宫中效之号飞仙髻

　　芙蓉髻
　　晋惠时宫中髻様如芙蓉因以名也

　　红蓝
　　二仪録燕脂本阏氏所造而以红花为之中国红花为红蓝

　　水芝
　　莲花

　　○厯代画断【朱景玄】

　　转规成圆
　　吴道子画圆光最在后众观下茟如风落电扫转规成圆欢呼惊动坊市

　　道玄一日之迹
　　明皇令道玄往嘉陵观山水回奏云臣无粉本记在心乃令圗之一日而成是时李思训亦善山水帝复令貎数月方毕帝曰思训数月之功道玄一日之迹此并皆佳妙也

　　地狱变相
　　吴道子畵地狱变相都人惧罪两京人屠沽不集

　　应手生枝
　　张藻畵也云应手生枝则润如春泽也

　　长门怨
　　及乞巧图望月图皆是张萱畵也

　　翠彩生动
　　邉鸾善畵花鸟竒蜂异蝶等画孔雀一正一背翠彩生动

　　王墨
　　王伶善泼墨凢作图障先以墨泼脚蹵手扪随成物像皆妙絶故谓之王墨

　　畵辋川图
　　王维画此图山谷郁盘云水飞动意出尘外怪生笔端甞自题诗云夙世缪词客前身应画师

　　通神之佳手
　　开元中诸卫将军李思训得山水之妙明皇令画大通殿壁诏谕之曰卿所畵夜闻水声真通神之佳手

　　○拾遗记【王嘉】

　　华胥洲
　　春皇者伏羲之别号所居之都有华胥之洲

　　青虹绕神母
　　神母逰洲上有青虹绕神母即娠厯十二年生伏羲

　　丹渠
　　神农时陆地生丹渠骈生如车盖

　　豢龙圃
　　香露下流成池因为豢龙圃

　　霞浆
　　时有流云洒液名为霞浆

　　九穗禾
　　丹雀衔九穗禾

　　昆台
　　黄帝厌世于昆台乃鼎湖极峻处也

　　沉榆之香
　　诏羣臣受德教者先燃沉榆之香

　　沙澜
　　洹流如沙涌起成澜名沙澜

　　沙海
　　仙人宁封食飞鱼而死二百年后生世呼宁先生其游沙海颂曰青渠的皪千载舒百年暂死饵飞鱼

　　璇宫夜织
　　少昊母曰皇娥处璇宫夜织白帝之子降其室作歌曰驱光逐景穷水域璇宫夜静当轩织

　　浮金钟
　　颛顼有浮金之钟沉明之磬羽毛微物拂之则声闻百里

　　贯月查
