<!-- { "loadSidebar": true } -->
　　子牙忙令众将，同武王、东伯侯、北伯侯，共天下诸侯，齐上马出了辕门看火。武王在马上看望，见烟迷一人，身穿赭黄衮服，头带冕旒，手拱碧玉圭，端坐於烟火之中，朦胧不胜明白。武王问左右曰：“那烟火中乃是纣天子麽？”众诸侯答曰：“此正是无道昏君。今日如此，正所谓自作自受耳。”武王闻言，掩面不忍看视，兜马回营。那子牙忙上前启曰：“大王为何掩面而回？”武王曰：“纣王虽则无道，得罪於天地鬼神，今日自焚，甚为业障。但你我皆为臣下，曾北面事之，何忍目覩其死，而蒙君之罪哉？不若回营为便。”子牙曰：“纣王作恶，残害生民，天愁人怨，纵太白悬，亦不为过，今日自焚，正当其罪。但大王不忍，是大王仁明忠爱之意也。然犹有一说，昔成汤至仁，放桀於南巢，救民於水火，天下未尝少之。今大王会天下诸侯，奉天征伐，吊民伐罪，实於汤有光，大王幸毋介意。”众诸侯同武王回营，子牙督领众将门人看火，以便取城。只见那火越盛，看看起上楼顶，那楼下的柱脚烧倒。只听得一声响，摘星楼塌如天崩地裂之象，将纣王埋在火中，顷刻火化灰烬，一灵已入封神台去了。後人有诗叹曰：“放桀南巢忆昔时，深仁厚泽立根基；谁知殷受多残害，烈焰焚身悔已迟。”
　　又有史官观史，有诗单道纣王失政云：“女娲宫轩祈甘霖，忽动携云握雨心：岂为有情联好句，应知无道起叁商。妇言是用残黄，忠谏难听纵浪淫；炮烙冤魂皆屈死，古来惨恶独君深。”
　　又诗单道纣王才兼文武云：“打虎雄威气骁骁，千斤膂力冠群僚；托梁换柱趁今古，赤手擒过鸷飞。拒谏空称才绝代，饰非在道巧多饶；只因三怪迷真性，蠃得楼前血肉焦。”
　　话说摘星楼焚了纣王，众诸侯俱在午门外住扎。少时半门开处，众宫人同侍卫将军，御林士卒，酌酒献花，焚香拜迎武王车驾，并众诸侯，在九间殿；姜子牙忙传令，且救息宫中火。不知後事如何？且看下回分解。
　　
　　
　　
　　
　　
　　
　　
　　
　　
　　
　　
　　
　　
　　
　　第九十八回周武王鹿台散财
　　
　　
　　
　　
　　
　　纣王敛吸民脂，不信当年放桀时；积粟已无千载计，盈财岂有百年期？须知世运无真主，却笑贪淫有阿痴；今日还归民社去，从来天意岂容私？
　　话说众诸侯俱上了九间殿，只见丹墀下，大小将领头目等众，跻跻跄跄，簇拥两旁；子
　　牙传令军士，先救灭宫中火焰。武王对子牙曰：“纣王无道，残虐生民，而六宫近在肘腋，其宫人侍宦，被害更深。令军士救火，不无波及无辜，相父首先严禁，毋令复遭陷害也。”
　　子牙忙传令：“凡军士人等，止许救火，毋得肆行暴虐。敢有违令，妄取六宫中一物，妄杀一人者，斩首示众，决不姑息，好自知悉。”只见众官人宦官，齐呼万岁！武王在九间殿驻跸，与众诸侯看众军士救火。武王猛抬头，看见殿东边有黄色二十根大铜柱，排列在旁，武王问曰：“此铜柱乃是何物？”子牙曰：“此铜柱乃纣王所造炮烙之刑。”武王曰：“善哉！善哉！不但受刑者甚惨，只今日孤观之，不觉心胆俱裂。纣天子可谓残忍之甚！”子牙引武王入後宫，至摘星楼下，虿盆面蛇，上下翻腾，白骨暴露，枯骸乱滚，酒池内阴风凄凄。武王问曰：“此是何故？”子牙曰：“此是纣王所制虿盆，杀害宫人者，左右正是肉林酒池。”武王曰：“商天子无仁德之心，一至此也！”不胜伤感，乃作诗以纪之：“成汤开网德声扬，放桀南巢正大纲；六百年来风气薄，谁知惨恶伤疆场？”
　　又炮烙之刑，作诗以纪之：“苦陷忠良性独偏，肆行炮烙悦婵娟；遣魄常旁黄金在，楼下焚烧业报牵。”
　　话说武王来至摘星楼，见馀火尚存，烟焰未尽，烧得七狼八狈，也有无辜宫人，遭此大劫。尚有遗骸未尽，臭秽难闻；武王更觉心中不忍，忙吩咐军士，快将这些遗骸，检出去掩埋，无令暴露。谓子牙曰：“但不知纣王骸骨，埋於何所？当另为检出，以礼安葬，不可使其暴露。你我为人臣者，此心何安？”子牙对曰：“纣王无道，人神共怒，今日自焚，实所以报之也。今大王以礼葬之，诚大王之仁耳。”子牙吩咐军士，检点遗骸，毋使混杂。须寻纣王骸骨，具衣衾，以天子之礼葬之。後人有诗，叹成汤王业，如斯而尽：“天丧成汤业，敌兵尽倒戈；积山月遍野，标杵血流河。尽去烦苗法，方兴时雨歌；太平今日定，衽席乐天和。”
　　话说子牙命军士寻纣王遗骸，以礼安葬不表。单说众诸侯同武王往鹿台而来，上至三
　　时，见阁接云端，楼连霄汉，亭台千叠，殿宇巍峨，栏枰玉饰，梁栋金装。又只见明珠奇宝，珊瑚玉树，装饰成琼宫瑶室，堆砌就绣阁兰房；不时起万道霞光，顷刻有千百瑞彩。真所谓目眩心摇，神飞魄乱。武王点首叹曰：“纣天子这等奢华，竭天下之财，以穷己欲，安有不亡身丧国者？”子牙曰：“古今之所丧者，未有不从奢华而败。故圣王再三叮嘱垂戒者，宝已以德，毋宝珠玉，良有以也。”武王曰：“如今纣王已灭，天下诸侯与百姓，受纣王剥削之伤，荼毒之苦，征敛之烦，自坐水火之中，衽席不安，重足而立。今不若将众叙之货财，给散与诸侯百姓，将巨挢聚敛之稻梁，赈济与饥民，使万民昭苏，享一日安康之福耳。”子牙曰：“大王言念及此，真社稷生民之福也，宜速行之。”武王命左右去散财发粟不表。只见後宫擒纣王之子武庚至，子牙命推来，众诸侯切齿。少时众将将武庚推至殿前，武庚跪下。众诸侯齐曰：“殷纣无道，罪孽满贯，人神共怒，子当斩首正罪，以泄天地之恨。”子牙曰：“众诸侯之言甚是。”武王急止之曰：“不可！纣王肆行不道，皆是群小妖，惑乱其心，与武庚何干？且纣王炮烙大臣，虽贤如比干、微子，皆不能匡救其君，又河况武庚为幼稚之子哉？今纣王已灭，与子何仇？且罪人不孥，原是上天好生之德，孤愿与众位大王，共体之，切不可妄行杀戮也。俟新君嗣位，封之以茅土，以存商祀，正所以报商之先王也。”东伯侯姜文焕出而言曰：“元帅在上，今大事俱定，当立新君，以安天下诸侯士民之心。况且天不可以无日，民不可以无君；天命有道，归於诸仁。今武王仁德，着於四
　　海，天下归心；况我等众侯，入襄武王，以伐无道，正为今日之大事也。望元帅一力担当，不可迟延，有负众人之心。“众诸侯齐曰：”姜君侯说得有理，正合众人之意。“子牙尚未及对，武王惶惧逊谢曰：”孤位轻德薄，名誉未着，惟日兢兢，求为少过，以嗣先王之业，而成遑敢妄觊大位哉？天位维艰，惟仁德者居之，乞众位贤侯，共择一有德者，以嗣大位，毋令有忝厥职，遗天下羞。孤与相父，早归故土，以守臣节而已。“傍有东伯侯厉声大言曰：”大王之言差矣！天下之至德，孰有如大王者？今天下归周，已非一日，即黎民之箪食壶浆，以迎王师，岂有他哉？谓大王能救民於水火也。且天下诸侯，景从云集，随大王之伐无道，其爱戴之心，盖有自也。大王何必固辞？愿大王俯从众议，毋令众人失望耳。“武王曰：”发有何德，望贤侯毋得执此成议，还当访寻有德，以服天下之心。“东伯侯姜文焕曰：”昔日尧以至德，克相上帝，得承大位。後生丹朱不肖，帝求人而逊位，群臣举舜，舜以重华之德，以继尧而有天下。後帝舜生子商均，交不肖，舜乃举天下，而让之禹；禹生启贤，能继承夏命，故相继而传十七世。至桀无道，而失夏政，成汤以至德，放桀於南巢，伐夏而有天下，传二十六世，至纣大肆无道，恶贯罪盈。大王以至德，与众诸侯，恭行天之罚。今大事已定，克承大宝，非大王而有谁？大王又何必固逊哉？“武王曰：”孤安敢比汤禹之贤哲也？“姜文焕曰：”大王不事干戈，以仁义教化天下，化行俗美，三分天下有其二，故凤鸣於岐山，而万民乐业，天人相应，理不可诬。大王之德政，与二君何多让哉？“
　　武王曰：“姜君侯素有才德，当为天下之主。”忽听得两旁众诸候，一齐上前大呼曰：“天下归心，已非一日，大王为何苦苦固辞？大拂众人之心矣。况吾等会盟此地，岂是一朝一夕之望，无非欲立大王，再见太平之日耳。今大王舍此不居，则天下诸侯瓦解。自此生乱，是使大下终无太平之日矣。”子牙上前急上之曰：“列位贤侯，不必如此，我自有名正言顺之意。”正是：子牙一计成王业，致使诸侯拜圣君。
　　话说众诸侯在九间殿，见武王固逊，俱纷纷然争辨不一。子牙乃上之，对武王曰：“纣王祸乱天下，大王率诸侯，明正其罪，天下无不悦服，大王理当正位，号令天下。况当日凤鸣岐山，祥瑞见於周地，此上天垂应之兆，岂是偶然？今天下人心悦而归周，正是天下响应，时不可失。大王今日固辞，恐诸侯心冷，各散归国。涣无所统，各据其地。自生祸乱；甚非大王吊伐之意，深失民望，非所以爱之，实所以害之也，愿大王详察。”武王曰：“众人固是美爱，然孤之德薄，不足以胜此任，恐遗先王之羞耳。”东伯侯姜文焕曰：“大王不辞逊，元帅自有主见。”乃对子牙曰：“请元帅速行，不得迟延，恐人心解散。”子牙急忙传令，命画图样造台，作祝文，昭告天地社稷，俟後有大贤，大王再让位未迟。众诸侯已知子牙之意，随声应诺。旁有周公旦自去造台，後人有诗诵之：“朝歌城内筑禅台，万姓欢呼动八垓；气已随馀焰尽，和风方向太阳来。吱山鸣凤知祯瑞，殿陛赓歌进寿杯；四海雍熙从此盛，周家泰运又重开。”
　　话说周公旦画了图样，於天地坛前，造一座台，台高三层，按三才之象，分八卦之正，中设皇天后土之位，旁立山川社稷之神，左右有十二元神，按号上，子、丑、寅、卯、辰、巳、午、未、申、酉、戌、亥，立於其地。前後有十杆号，按甲、乙、丙、丁、戊、己、庚、辛、壬、癸，立於本位。坛上有四季正神方位，春曰太昊，夏曰炎帝，秋曰少昊，冬日颛琐，中有黄帝轩辕坛。上罗列笾豆簋，金爵玉，陈设器具；并生□（诌字去了“言”）炙脯，列於几席，酱鱼肉，设於案桌，无不齐备。只见香烧宝鼎，花插金瓶，子
