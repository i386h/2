<!-- { "loadSidebar": true } -->
　　一日，世民招李靖，饮于北城栖霞楼上。世民乘醉顾李靖而言曰：“大丈夫当纵横宇宙， 为一世不可少之人， 作千万世推重之主，必何道而可？”李靖对曰：“夫所谓大丈夫者，审成败之势，定进退之局。因民之利而利之，因人之恶而恶之。故不劳而泽加于民，不战而威行于世。譬之顺风而呼，背日而视，其声加疾而明知远者，势使之然也。然后牧民以文，卫民以武，以遗万世之安。”世民乃执李靖手入密室中，跪而请曰：“某不才，愿受教于先生！”靖曰：“公子自料太原可成王业否？隋氏之气运隆替否？天下诸侯可以力制否？”公子曰：“方今海内一家，礼乐征伐皆自天子出，隋氏不为不隆。太原属在西陲，守则可矣，未可以战。天下诸侯皆英勇之士，事之且恐力不继，焉能受制于不才乎？”靖曰：“不然。方今文帝老迈，任用谗臣，又频年饥馑，四夷屡叛。再者，皇太子柔弱有余，皇次子刚勇过甚，他日必有争立之变，国运可谓衰矣。天下诸侯，譬如群狗，据关而吠，勇士尚避其威，曳尾而郊行。虽三尺之童，皆可以持杖而逐之，何惧哉！太原风俗俭约，易教之以礼；地沃民勤，易使之以富，然后静以观天下之变也。乘变极思治之时，则义师一举，天下皆引领而望之矣。”公子大悦，再拜而谢。自此李靖佐公子理农桑，治兵甲，交结宾客。天下豪杰，无有不知世民之贤者，皆李靖之教也。如此三年，公子志不少懈。
　　又一日，李靖谓公子曰：“吾为公子画三策，可运天下于掌上。”公子正立，拱手受教。李靖曰：“第一策，公子当与匈奴主厥突，结为唇齿。他日举兵南向，庶无内顾之忧。第二策，长安，人文广集之地，吾当再谒越王，招天下贤士来自太原。第三策，紫薇垣中，帝星摇摇，时有白气蒙蔽。客星居于帝座之右，光芒四射，其兆甚凶。吾去见机行事，以成三策。三策成就，大事济矣。”公子乃顿首谢曰：“先生真王佐之才也。”二人名虽朋友，心实君臣。
　　世民也素知番王厥突重利娱色，乃选美女十名，黄金千镒，彩缎千匹，交纳番王。厥突大悦，亦以厚礼酬答。自此两国往来不绝。李靖乃谓公子曰：“越王所最爱者，良马也。乞借公子黄龙驹，往长安一行。”公子慨然与之。公子问几时起程，李靖曰： “明日乃黄道吉日， 可以起程。”公子赠黄金五百两，李靖少之，曰：“吾此行胜起十万精兵，求公子益予黄金千两，可以济用。”公子遂如其数。李靖恐越下防己之诈，带红绢同行，公子尽一日之程相送。红绢宿于驿亭内室，公子与李靖抵足而卧，谈叙一夜。次日临别，靖嘱曰：“欲上人者，必以身下人，方能收贤士之心，公子牢记。”进与红绢策马，望长安大道而来。
　　不上数日，到了梅林镇。靖谓绢曰：“向年同冯冀萍水相逢，结为兄妹，相居三月余，不觉今已五年矣。”二人在马上感叹了一回。又行数日，已到长安。牵着宝马，佩了开唐宝剑，同红绢望越府而来。左右将李靖名帖，并陈情表文传进。越王细看，其表文内云：
　　罪臣靖自与红绢去后，感大王不追不杀之恩，遂男女有室有家之愿。虽大王宽仁，视婢妾若薨薨之虫，而义士铭心，愿衔环以报生生之德。今献黄龙驹一匹，德力兼优，兴王剑一柄，金玉可刜。臣愿附骥尾，垂千载之令名，永随鞭蹬，作侯门之清客。心出至诚，伏祈照鉴，谨表以闻。
　　越王看毕，喜形于色，命左右取宝剑带马进来。越王一见此马，遍体黄毛，果然是五爪龙驹；那口宝剑，光芒射目，寒气袭人。顾谓左右曰：“吾料李靖，必有以报予者。”命请李靖与红绢入见。李靖、红绢伏地请罪，越王曰：“先生休矣！”命左右扶李靖起，分宾主而坐。越王曰：“先生盗我万人俊，却还我千里驹。”李靖曰：“大王以明珠投人，臣敢不以宝剑相赠。”时红绢依于靖后，越王曰：“不见子已五年矣，已非复昔日之红绢也。”红绢敛襟而答曰：“大王威仪如故，惟须发加白矣。”越王命左右择一静室，居李靖、红绢于内。李靖厚赂越王之左右，无不称李靖之贤，越王亦夸其得人。凡有接见宾客，常使李靖在座，因此天下豪杰，无有不知李靖者。靖居越府，直至炀帝下扬州之日，方回太原。此是后话不表，细看下文分解。 
第六回　　评花卉盈川师李靖　观书法若虚荐尉迟
　　话分两头。再说朱若虚在路上行了月余，将及长安地界，路上行人纷纷传说京中之事：文帝被弑，太子遭戮，太傅伍建章被诛，炀帝竟是废伦自立。若虚闻之，仰面号曰：“天乎，天乎！吾命之不长也。”意欲转辕而回，复又想道：此地离京都不远，且进京都游览一回，只去见过李靖，即便回家。主意已定，策马加鞭，又行了数日，早到了长安。
　　觅了寓所，备个名帖，隐去孝廉二字，只写山人朱若虚拜访，来至越府，向门官作揖道：“我是西陵湖广人氏，特来拜访李师爷的。”取出一个小小门包，递与门官。门官接着，将若虚上下一看，见是儒生打扮，不是公衙中人，就不怪他出手太小，接着帖儿，就进去了。转身出来说道：“李老爷请先生进去。”若虚随着一个青衣童子，端肃而入。只见越王巍巍大殿，十分壮丽。进了正殿，转过花厅，真个闹中静境，别是一番气象。果然：
　　阶下草青阶上绿，牖边花发牖中香。
　　李靖早已站在阶沿之上，拱手叫道：“不知贤士驾至，未得远迎，有罪，有罪！”若虚答道：“芝兰生于幽谷，嗅其香者，不惮险阻；况先生乃上苑名葩，愿拜下风者，独予一人乎？”二人遂挽手而入，叙了主客之礼。李靖道：“先生屈体来访李靖，不但光生敝斋，今观先生气秀神清，彬彬雅度，必具高才，却又卑以自牧，光顾鄙人。诚哉，其为若虚也！”若虚答曰：“弟久慕大名，奈天各一方，难亲道范。今观先生貌恭而言安舒，德柔而行刚断，无怪乎以靖命名也。”
　　李靖见若虚语言谦逊，知是诚实君子，即命安排酒肴，与若虚酣饮于花亭之上。靖曰：“人生于世，草本逢春，故君子窃取名花以喻其德。惟桃李争春比艳，无足论也。牡丹、芍药，朱紫之客尔。我中心羡慕，殆不及此。竹中虚而有节，松外实而内坚，此二者高超万木，萃拔群枝，靖愿效之，恐不能及！此数种之外，先生之志可得闻欤？”着虚举目，将园中群花遍视良久，答曰：“君子之志，有隐有见；君子之时，有屈有伸；君子之性，甘淡泊而不厌，则无不同。丹桂气浓而致远，芝兰香灿而栖幽，篱菊傲霜而形单，皆不可自效。惟有莲花，出污泥而不染，备五色而不侈。叶偏偏而圆，茎亭亭而洁。舍是而金玉名高，虽艳浓皆为末节。”靖曰：“善哉，君子之爱也。”若虚曰：“不才承先生推情下问，敢放言不忌。不知先生所钟情者，在于何品？”靖曰：“天下之物，莫不皆有其偶。仆所愿者，孤洁之物耳。”若虚曰：“草木之类，堪备玩赏者，皆天地之英华，夫子之志诚高矣。所谓孤洁者为何？”靖曰：“夫所谓孤者，不俟春王之令，不须绿叶之敷，众皆零落我独条达。喷异香于冬末，挺灵秀于春先。所谓洁者，辞阳和之雨露，免蜂蝶之摧残。披瑞雪而姿色亭亭，历严霜而精神越越。不有梅花，吾将安适耶？”若虚曰：“居今之世，仿古之行，先生其张良之亚欤？”李靖心上机关，被若虚一言打动，遂暗暗称奇。良久答曰：“弟与足下各评论花卉，何得攀及张良，岂不愧死！”若虚见天色已晚，即忙告退。李靖送出大门之外，谓门官日：“朱先生再来，不必通报，听其自进。”
　　次日，若虚效着古礼，备个门生帖子，束修一封，彩缎二匹，纹银五十两，来至越府。见了李靖，行师生之礼。又请师母红绢相见。八拜礼毕，李靖引若虚往拜杨素。越王命其子杨玄感与若虚弟兄相呼。李靖遂将生平所知所能，一一授与若虚，若虚心领神会。不上一年，将遁甲中天地神人鬼、龙虎风云，阳九局、阴九局，四千三百二十变局，三十六吉格，三十六凶格，内外三十六生格，三十六死格，般般学会。又参悟心中遁甲，才知克念作圣，甲之遁也；罔念作狂，庚之獗也。始悟三教同源，理数合一。养元始于太极之中，穷秘妙于先天之内。
　　李靖见若虚颖悟非常， 十分欢喜。 一日，与着虚谈及性命之理。若虚问曰：“世间以何物方能形容‘性命’二字？”李靖曰：“心如堂上坐着一个官员，这官员的职分便是性。盖有职则为官，无职则为民也。这职分中所任之事，便是性中之理，即仁、义、礼、智是也。这官人发政出令，因时制宜，即是性道流行。承宣天命而见之于行事，忠、孝、廉、节是也。政之或宽或慢，或暴或残，乃气质之性，君子所不任者也。这官人入则群趋众奉，出则后拥前呼，犹人五官百骸，凭精气而为生命者也。故曰理以成性。理者虚而周流，亘古常存，性中之命也。气以成形，形者有生有死，精气假合之命也。所以下士养形，上士养心。”若虚心闻至理，遂不愿为官，欲回家参学理数。拜别师父、师母，李靖送至十里长亭，嘱曰：“天命之性，如水之清；气质之性，如水中着了些酱醋在内。凿丧了天性，违背了天命，将欲返本还元，或埋之以土，或澄之以砂，所以圣人教人，要正心诚意，方可复转天良，明心见性。吾观汝志气清明，必是神仙中人物。汝去吾别无所托，但遇英雄豪杰才堪国用者，即修书荐来，吾必厚遇。”若虚会意，答曰：“门生知道。”二人又珍重一回，方才撒手而别。
　　不言李靖回府，却说若虚因南阳兵乱，从东路而回。行了半月，已到朱仙镇。住在店中，却往街上散步，见一座不周不正的草店门首，挂着两行隶字，上写道：
　　天下无难事，世间有难人。
　　人难因运难，运难难上难。
　　天下无易事，世间有易人。
　　人易因运易，运易易上易。
　　心田居士题
