<!-- { "loadSidebar": true } -->
　　安【香山驻跸三日】过午防闲临后苑研香瓯净适澄观
　　古铜鉴歌
　　轩辕液金作神物徳合天地明日月隂阳精气此蕴鬱万八千春岂湮没丁甲防持魑魅袚中圎光外绿云蔚如星重轮丽天阙四灵五岳卒难核汉唐俗制气早夺其祥应不让屈轶以烛贤奸洞心骨
　　雨
　　前朝好雨刚新霁有渰萋萋优渥继近畿今嵗胜常年额手休和感
　　天赐保阳一带麦亦佳迩闻颇有待雨意阵云顷望迤南浓满蕲霡霂公田被饼饵千家庶可期黍髙稻下苏新翠静对蒙蒙縦慰欣卜度彼地増忧思一夫不获时予辜数郡民瘼夫岂啻
　　汉玉秋蝉有雕檀木为蕉叶以承之者朅尔触兴率成是诗
　　谁制玉为蝉谁刻木为叶玉人与木工本两不相涉二物偶付托讵是精神接新蜩鸣绿隂视此孰荘蝶
　　雨后
　　雨后园林爽气生凌晨视政接公卿【是日御门理事】勑防聊复余清暇适兴仍兼值快晴乍喜蒲榴迎午放更蕲禾黍遂西成香山送得盈窓翠濯濯烟鬟树杪横
　　孟夏下浣之七日
　　皇太后赐膳于
　　畅春园之集凤轩是地近大西门去嵗习射于此发矢二十中十九因用齐召南韵成诗四首勒于壁间兹以侍
　　膳视事之暇陈马技以娱
　　慈顔亲发十矢复中九且破其的者三焉
　　圣母豫悦仙苑増春辄叠旧韵以志嵗月
　　萱龄长此祝如山镜面轩斋图画间乐对清阴蒲节近欣陪
　　色笑凤楼闲劝餐敬进仙防膳视事旋催朝士班马技更陈新雨后遥峯澄景黛蛾弯
　　封事筹裁惧弗当无私兢业奉
　　元黄搜材常冀空羣骏较武均期中叶杨每切祈年咨穑务岂惟问景赏烟光贤臣集事穷畨服烽息今休戍白狼【去嵗金川用兵故有金川况未靖天狼之句今大学士忠勇公傅恒平定金川奏凯还朝复值时雨常霑稍解朕忧矣】心殷
　　爱日奉维嵩凉室温闺地不同【集鳯轩亦新脩饰以奉夏凊之所】喜向座前亲捧爵更防楼外竞弯弓髙冈萋菶将仪鳯闲馆蜵蜎陋射熊
　　家法仪型巍荡近此勤民政亮
　　天工
　　窣地杨丝拂玉鞭兰舟遥待苇洲前试调驯马云中锦便泛澄波镜里天叠赋新诗酬胜防喜縁甘雨遍公田愓干未敢防初志多故犹然忆去年
　　僧懐素自叙真迹卷
　　自叙曽闻世有三丹阳里巷艳丛谈张颠元奘多倾服草圣禅机青出蓝
　　云中龙爪不糢糊妙法曽经悟担夫豪宕精神枯淡志恍防李氏醉僧圗
　　闻保定得雨
　　逺自滇南近京畿春収都报今年好齐鲁灾余麦为秋蜀秦兵后谷惟寳雨晴幸得皆应时额手为民感大造独有保阳四五郡昨闻望雨心如封事传来快一披盈犁顿觉苏枯槁二麦原能过半获大田生意芃青秒休和洊至岂徳馨凛乎敬奉持盈道
　　复雨
　　乍热才三日为霖复一犁麦収诚已定禾长又将齐林壑景堪赏蒲榴节好题洗兵和众庶静騐识端倪
　　夜雨感旧
　　暮雨才収夜雨随忻余翻觉助清悲天中节近麦秋好合是常年共赏时
　　五月朔日奉
　　皇太后御园宴赏之作
　　糉席蒲觞荅令辰天中景物一畨新雨余山色深于黛风定波光正可人麦已到秋扑陇亚榴初明火歩檐廵欢顔
　　上食还増感前嵗今朝事不伦
　　蕉窓夜雨
　　优渥公田遍雨晴皆适宜绿蕉生响防隔户试聼之防觉踈还宻叶应起复垂絶胜前嵗况频恐未霑时
　　夏防松泉竹石圗
　　虬枝谡天籁鳯影写秋泉始静宜清听既深恱定禅
　　觉生寺少坐即事
　　晓烟浓未泮夜雨势正防肩舆寻郭途麦禾竞油油精蓝属路便传餐少憩休竹柏深成林野花芬以幽徘徊十笏地去嵗景如流今昔岂异矣乆暂宁防不洒泪向静安万虑吁纷投
　　静安荘酹酒
　　日逺何堪已阅期惟因路便一临之蒲樽三奠悲无那又是天中节届时
　　夏日斋居
　　方泽将临祀清跸返法宫斋居用蠲洁漏永南薫风春夏雨早霑麦禾可兾丰回忆数年来厚幸鲜或逢平秩欣南讹益切干干衷
　　午日
　　午日值防斋风光亦足佳蒲樽屏弗举艾虎例犹排逓馥盆中蕙成隂户外槐对时茂长养不息悟根荄
　　夏至
　　北郊敬成
　　致育基贞固
　　直方配
　　大圎诣
　　坛疎去嵗【去嵗　　北郊以有事遣王恭代行礼】喜雨值今年【往嵗春夏之交无不望雨夏至前后霑足即为厚幸今嵗自春初至今雨旸应时实所罕觏云】质晓趋壝陛明禋洁豆笾休和惟幸遇圗永励勤干
　　北郊礼成诣
　　畅春园问
　　安道中即目三首
　　泽坛蒇事回仙苑小仗黄麾御陌排【凡祭祀皆用大驾卤簿兹因祭罢路便即回御园故命用骑驾卤簿】三日玉阶疎问
　　寝先咨温凊谒
　　思斋
　　菜畦黍陇接村篱雨足郊原事事宜官栁髿晨露润緑阴浓处翠华移
　　髙槐初听试声蝉饼饵香风飏晓烟一例轻舆凭眺处题诗也觉胜常年
　　夏日香山
　　幽僻林泉近可寻防闲便与一登临诗裁每到随时异山色不期共夏深日午松梢团覆盖雨余涧底乱鸣琴迩来略得消烦虑爱向仙区悟道心
　　热
　　寒暑皆天运惟其时则宜麦秋梅雨羲轮回驭迟数日气鬱蒸祝融职其司乗凉古柏阴俯泚流泉涯触石生灵云拂树动轻飔夜雨复将零飒爽明朝披
　　山行遇雨之作
　　夜雨才收晓雨霏因风拂面一丝丝忽然急防催如注松坞云庄信步归
　　别山常见生云霭比入山中不见云始悟山逰云是伴云山共我倩谁分
　　瀑声犹是宵来响山色都因雨后佳最喜盈眸堆湿润不教纎翳惹澄懐
　　香山听唐侃弹琴
　　经年唐侃琴音寂好是山深过雨初欲借散怀先属付抚弦切莫奏闗雎
　　爽
　　一雨如期尽涤炎山中飒爽十分添花香鸟语无边乐近景遐观取次拈细雾常霏双足底轻云犹恋半峯尖雄风披处心诚快已见千村足碾防
　　玉乳泉
　　一堪作镜防曲忽鸣琴象与体无涉名非实可寻若为相假借借以入哦吟朅尔归澄观【去声】悠然彻逺心山泉经雨壮石罅喷珠花便拾松燃火因揩瓯瀹茶底须开北戸雅称读南华移得筼筜緑垂枝防个斜
　　题王羲之逰目帖真迹
　　真是吉光片羽宛然入木七分潇洒三希昼永别逢晋右将军
　　汶岭峨眉好在兰亭乐毅剰名怪底龙跳笔法鼻祖白云先生
　　题平安月镜居【以竹为舫既轻且朴故锡之名而题以诗】
　　裁就平安竹装成月镜居卧逰常泛泛兴寄自如如湘浦画非幻黄冈记【用黄州竹楼事】亦虚一般君子号在水友芙蕖
　　泛月
　　雨浄天光云敛空御湖初逓芰荷风琉璃世界虚明景只拟银河路可通
　　扁舟又泛今宵月一梦还思旧嵗人正待寻欢期适兴无端即景更伤神
　　题董邦达山水幅
　　不经意想饶神契尽得风流逺俗縁湿润重重山蔚秀浓青霭霭树生烟构将野阁堪凭槛滙得平湖合放船兴到题诗乍回忆小成离别动经年
　　玉泉
　　玉泉清彻底荇无纎鳞取譬有所思含垢防容人
　　月
　　入波曽不湿当夏也教凉无改千年度依然今夕光筠篁踈防影荷芰静生香一节犹防欠良宵未肯长黑龙潭
　　趁爽事山逰灵潭近廿里兰衢露气浓夹路黍田美麦秋已登塲村墅堆如坻相闻鸡犬声勃见炊烟起欢余防不足缓辔行迤逦仙宫标层巅如吐青莲蘂拾级登巉岩庙貌防鞠非祈亦非谢邀贶诚多矣际和敢防恵加敬庻绥祉小憩黙以思絜矩为政理
　　御制诗二集巻九
　　钦定四库全书
　　御制诗二集卷十
　　古今体一百五首【己巳三】
　　城子山
　　一朶紫芙蓉琳宫防上重自遥先罨畵未到已闻钟玉宇常经想【每至大觉寺辄望见今始到山一逰】丹梯试一従逈然出云雾真足豁心胸香界夏中静翠峰雨后浓
　　瑶题悬寳构【是处有　　皇祖赐匾额】云日仰
　　尧容
　　胜果寺
　　大觉旧名刹胜果其别室为境既僻幽构宇亦古质禅侣结夏宜万虑归静一毎従遥望得栖迟偶兹日始披翠雨入忽凌白云出三间草堂闲坐以防吟笔
　　大觉寺杂咏
　　灵湫羣峰顶精蓝万树间坐彼方丈幽趂此一日闲披畵防生动开襟坐霄汉阇黎多解路底用咨公案据榻吟梵天凭轩眄林墅片云挽不住飞空迷防所展屏垂雪瀑开窓对烟林石罅淙淙响千秋直到今榛椒蔚翠雾松篁吟好风万景自天全兴会殊不同
　　萤
　　毎自不禁愁萤光又见流漫云能烛夜底事更催秋背月偷荧燿因风托去防昨年已感触今夕忆従头
　　夏日含经堂
　　髙轩防却暑邃室亦生凉味道研精义随时爱景光【用选句】苑禽鸣防乐砌卉吐来芳石鼎闲常煮瑶琴静不张诗吟西蜀杜壁画辋川王差喜娱清暇还慙致治康
　　董邦达云山图
　　畵家气韵造絶诣邦达气韵乃余事细皴粗抹无不佳不期其法神其意承命为此云山图云如欲雨山如醉竒峰诡巘凡防重宻叶枯枝以万计谓宜凹防置人家果见精蓝倚葱翠溟蒙滃鬱有余润空白浮青各殊致张壁只虑天龙窥夺造化工彼所忌
　　平湖雨渡
　　尽驱骤暑送微寒荷芰香中荡木兰恰到湖心飞急防阵云来自玉峰端
　　未逾十日又符期恰接前畨彻底滋今嵗田功加倍好持盈益励奉无私
　　烟丝斜拂布帆风上下琉璃镜影中蝉咽蜗盘花递馥当前乐趣物情同
　　池亭
　　雨后池亭五月凉虚窻四启眄苍茫风荷乱泻珠光滑夏笋新齐玉版香何防仙家覔蓬阆此间逸兴寄潇湘毵毵白鹭真闲客云水乡中自在翔
　　今年各省督抚奏报麦秋皆属丰収而雨赐时若大田又复可望缺雨及被雹者合计不及十余州县欣慰之余并示近臣
　　祈年靡始终致治何难易幸获遇屡丰天下遂无事屡丰遇实难所以先忧思忧思日相寻嵗倐临十四今嵗麦秋好近逺皆一致雨旸复以时额庆叨
　　天赐但虑西成遥愿奢鲜能遂即使大有书讵宜矜满志余三匪易言调六无别计惟此兢业懐敬告诸有位
　　松隂
　　茸茸细草缛松隂松下行吟畅逺襟施树凌霄花自落緑云为地布黄金
　　题张若澄翠嶂观泉图
　　翠色屏垂玉色绅平湖滙防石磷磷盘山记得天成寺曽作图中对瀑人
　　汉玉斧佩歌
　　我闻仙人采药炼丹砂骑二茅龙凌紫霞凌紫霞乃有金芝灿灿茁玉芽人间凡防劚不得持此玉斧采以归其家仙人成仙登鸾车遗却玉斧埋尘沙迩来四万八千歳又阅人间之嵗华葆光染赪云灵文隐茸葩水碧余润不可黩仙人廻顾空咨嗟
　　夏日侍
　　皇太后御园赏荷之作
　　水晶宫殿静无尘绮席氷厨择胜频喜值麦秋登上稔得陪荷夏赏芳辰香因风细常清逺色带雨鲜恰净真漫道西池桃实好岂堪
　　王母笑称春
　　饲鱼
　　坐石俯澄波逰鳞生趣多识人先已待得饲乐无过讵是曝腮鲤堪方听讲鵞竿丝权且置非欲效詹何
　　池上居
　　构宇俯银塘淙琴入听长绿云髙树合清露早兰芳问景真宜夏迎风好纳凉芸编纷插架鉴古一披详适值昼长暇仍来池上居徘徊验今昔踯躅惜居诸雨现潜泥蚓波恬在鱼万縁皆道趣妙契静观余
　　蝉
　　枝上蝉声作复停年来听防不堪听夏中饶有萧秋意水阁微风冷畵屏
　　蜀道难用李白韵
