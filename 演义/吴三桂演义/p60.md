<!-- { "loadSidebar": true } -->
　　正说话间，大学士林天擎、方光琛及尚书王绪同入。吴世蕃见林天擎三人面有忧色，急问：“外间有何事故？”林天擎道：“顷得西北军报，大将谭洪自川省败后，欲径奔藏地借兵，每为赵良栋所扼。后则欲奔回云南，赵良栋复困之。今赵良栋正统大军入滇也。”吴世蕃道：“似此则遣人入藏亦难矣。”马宝道：“时局至此，真天亡也。谭洪能抗大敌，且忠贞辅国，虽危不变，乃误于陈旺，而川省即失，此非战之罪也。今敌兵分三面环趋云南，而我以穷蹙一隅，苟非有外力相援，断难支此危局。今惟有多发专差，分数道入藏，纵赵良栋能截其一，亦不能截其二也。”此时吴世蕃惟马宝之言是听，急发五路文书，分途赴藏，乞请援师。又明知缅人无用，亦发函通告酋长，力言云南若亡，大清必发兵入缅，谕以唇记亡齿寒之义，望缅人或肯相助。去后，吴世蕃惟向马宝及胡国柱二人道“朕诚不德，以误事机，诸卿皆国功臣，忠贞体国，望勿记朕之前愆，看先皇面上，为朕力支危局。凡事皆可便宜行事，措置如何，不必问朕也。”马宝、胡国柱二人，此时唯叩头流血。明知大局难挽，唯誓以身殉。乃辞别吴世蕃，流涕出宫。
　　马宝乃与胡国柱计议，先将五华山旧日之永历帝行宫，从前经吴三桂修饰者，预备为吴世蕃行宫。一面召工役数万人，先筑长围，环绕五华山之四隅，深沟固垒。围外之长壕，阔逾一丈，深至丈余。围外又加铁网，以避弹子。又由昆明池引水以灌注围外长壕，以防火攻，复通水道于围内。内营更于围垒多掘池井，以防断水。准备五万人马，固守五华山。盛屯一切粮米粮粟及干粮等，以准备两年需用以上。再于五华山择地屯田，以免绝粮之患。
　　至此一切布置，专恃与藏人援应。
　　原来吴三桂自起事以后，藏人早与交通。即至危时，犹输进粮械于川省，以为资助，故马宝恃之最深。自将五华山规划布置后，又示谕境内，以鼓励人民。还亏夏国相、马宝二人平日治民有恩，是以云南虽危，民心依然未变。
　　是滇人皆思念夏国相、马宝二人，乐得相助。因是时四隅告急，财力久已竭蹶，故不得不向民间募集饷项。自经马宝出示，鼓励人心，于是富户巨商皆多乐为捐资，因此粮械依然充足。马宝遂谓胡国柱道：“时局虽危，然民心如此，依然可用。苟得一路援兵，未尝不能转败为功也。今敌兵虽众，然可惧者只赵良栋、王进宝、蔡毓荣、傅宏烈三数人员耳。若赖塔等亲贵之徒，不足惧也。叵耐未知藏人消息如何，至为可惜。”胡国柱至是，恐藏人未必出兵，即出兵亦恐不及，乃请谕各土司起兵。马宝亦以为然，便遣人劝各土司起兵相助。又奖励民间兴办民团，以为助力。一面令郭壮图拒守五华山外，以固藩篱，一面再筹妙策，以断敌军粮道，为实行坚壁清野之计。
　　且说大将军蔡毓荣，自与穆占及希尔根两人既定贵州之后，即引兵蹑夏国相等之后，直进云南。适接得贝子赖塔来书，约以会同各路合兵捣滇。是时赵良栋与王进宝二军已屡逼谭洪，所有谭洪数千败残人马，已七零八落，再不能通入藏地，已引千余残兵径回云南。故赵良栋王进宝二军亦直进滇境，由永善下鲁甸，直抵者海司。即于此时接得赖塔及蔡毓荣文报，约以合捣云南，赵良栋道：“知谋之士所见略同，蔡毓荣正与吾意暗合也。”遂一面回复赖塔及蔡毓荣，约以神速进兵，恐旷日持久则夏国相有谋，马宝多智，郭壮图、谭洪、胡国柱有勇，不难会合缅藏以为援应，则收功愈难。蔡毓荣等皆以赵良栋之议为然。适是时图海已移兵南下长沙，蔡毓荣等更无后顾。时正康熙二十年三月，大兵已分三路合逼而进。赖塔、彰泰与傅宏烈等军已进至嘉利，蔡毓荣与穆占、希尔根却进驻嵩明，赵良栋与王进宝亦进至富民地面。一路势如破竹，至是已合逼云南府。
　　时夏国相、马宝及胡国柱昼夜经营御敌，奈敌兵势大，不能抵挡，惟合退至云南府城，复派员四出运动外应。故一时降将马承荫再起事于广西柳州，以扰赖塔之后，谭洪部将鼓时亨再起事于川东，以扰赵良栋之后。还亏川中兵力尚雄，足以镇定，所以鼓时亨一军不能得手。惟马承荫一军一经在柳州起事，广西已全省震动。幸图海既驻长沙，乃分兵下桂林，而赖塔闻警，亦遣傅宏烈回军，因是广西亦复镇定。马承荫已走死泗城，故赖塔亦免了后顾，唯与蔡毓荣、赵良栋等专力云南，均齐各路俱进。
　　是时已是四月时分，天气炎酷，北地人马不惯南方瘴气，颇多不服水土。
　　将军穆占欲移军避暑，以为吴世蕃穷蹙至此，必不能再兴，欲待秋凉然后合围。蔡毓荣道：“不可。吾等既到此地颇不容易，敌既穷蹙，岂可令其复养元气？凡事得失成败每争一间耳。况吴世蕃不打紧，须重视夏国相、马宝二人。彼若稍有时日，不难整顿也。”是以决意进兵。希尔根乃谓穆占道：“蔡毓荣为汉员尚且如此，吾等何可自深以惜。”穆占为然，因此立行进取。赵良栋、王进宝、赖塔、彰泰共分四路，分头并进。时云南地方既瘠，粮食亦尽，虽民心尚依念马宝、夏国相等，惟此时已无可如何，故临安、永顺、姚安、大理等郡县已先后附降。蔡毓荣等遂乘势直进，直逼云南府。复定议蔡毓荣一路抽出希尔根一军，由川进滇，一路抽出王进宝一军，以抚循各郡，余外俱围云南府城。夏国相乃与马宝计议道：“今屯扎五华山，虽布置完密，然困而自守，以望敌人之退，其势难矣。须分兵四出，或足以扰敌人而固云南府城也。”诸将皆赞成此论，遂以夏国相、谭洪、王会、高起隆等各领本部人马，冲突而出，以扰川省。先后陷泸叙、建昌、永宁、马湖诸府县。夏国相之意，当时以为得两云南不如复得一四川，因不特地势险阻可以有为，且交通藏人亦复利便故也。
　　自夏国相等图扰川省之后，赵良栋以为虑，乃令王进宝复顾后路。再驰驿飞报张勇、孙思克，以兵力捣截夏国相等，余即进逼云南，并知照各路，以无论如何须先破云南府，彼根据既失，各将安逃？即成流寇，扑灭亦易耳。
　　因此各路攻城愈急。幸赖马宝、胡国柱、郭壮图设计死守。时贝子赖塔，以此次出军每着皆落傅宏烈之后，欲一雪其耻以争头功，于是奋勇扑进。郭壮图百般拒御，奈赖塔军中虽死伤千余人，仍不少却。攻围一月，陷其外垒。
　　赖塔在左，彰泰在右，依然猛攻。那长围距城尚远，故外垒虽陷，未能攻及城垣。赵良栋知赖塔已破其外垒，乃鼓励三军与蔡毓荣并进，力踰三军，马宝仍不少却，依旧拒守。赵良栋乃传令军中，布楼船排筏于昆明池，欲以断内城接济，乃仍令一面攻城。不意两军攻守数月，内城并无缺粮消息，水道相继不绝。赵良栋无可如何，乃函知蔡毓荣，说道：“敌殆准备死守而先盛屯粮草备水道也，欲困之难矣。今历攻数月，士卒损亡数千，可以想见若旷日持久，彼外援一到大势更难，今惟有奋力扑攻耳。”因此复率军猛进。
　　至十月中旬，胡国柱先为赵良栋军中击毙，虽世蕃大惊。见赵良栋、蔡毓荣已破长围，攻逼城垣，乃与马宝计议，再割地求藏人发兵。不料此书又为赵良栋所截。吴世蕃乃知危迫，即调夏国相、王会、高起隆等回军。夏国相此时料知滇京已危，即欲入川亦势不及，惟有双眼垂泪，与王会等回军，惟以死自誓而已。时正望云南府回来，复与高起隆计议，欲从后袭赵良栋一军，以救云南府城。不料吴世蕃差人往召夏国相时，其人竟为王进宝所获，并搜获其书。王进宝即将带书人斩了，另派心腹人员伪为吴世蕃所差委者，往见夏国相。故夏国相等回军，及欲袭赵良栋后营，皆为王进宝所悉。那王进宝即报知赵良栋，依着夏军来路，预伏人马以击夏国相。果然夏国相兵到时，即为赵、王二军所袭。王会先死于乱军之中，夏国相欲自刎，惟念既以死自誓，亦须一见吴世蕃之面，乃与高起隆引败残人马约五六千人，绕道奔回府城。不意高起隆见势将亡，早变了心，已阴款于赵良栋。那赵良栋即令其谋杀夏国相，故高起隆为杀夏国相，就在夜里乱起来。还亏夏国相平日最得人心，当高起隆引亲兵乘夜杀进时，夏国相的护兵不令其进帐，且大呼道：“夏公忠以报国，恩以待人，汝辈奈何从贼乎？”言犹未已，高起隆的亲兵早散去大半。高起隆大怒，欲冲进夏国相帐中。于是夏军的护兵一齐抵御，乃砍高起隆为肉泥。夏国相叹道：“国家将亡，宜有此等怪象。今高起隆死矣，何若死于国，犹流芳千古乎。”说罢，知高起隆已与赵良栋有约，恐其外为应，乃立刻领残兵奔回。惟赵良栋、王进宝已乘后蹑追，夏国相不敢恋战，没命奔至城垣。赵良栋乘机猛击。还亏谭洪接应，救得夏国相进去，而城中外垣已陷了十余丈。良栋欲乘势直入，得谭洪死挡一阵，赵军进势稍却。
　　唯谭洪身被数伤，是夜亦即殒命。
　　自谭洪死后，人民益为惶骇。且兵粮虽足，惟城内居民尚多，被围日久，亦已食尽。马宝不得已，分军粮以济一时。然因此民心稍安，惟军粮渐少。
　　是时将官亦逐渐凋落，惊慌何可胜言，日望藏人救兵不至，君臣唯相对而泣。
　　由是军心益惧，皆怨吴世蕃不应召回马宝，以至一子错全盘皆乱。故世蕃听得，更惧为军人所害，急召郭壮图入保行宫。胡国柱以郭壮图独当一面，不可移动，奈吴世蕃不从，胡国柱愤极，悻悻回寓，即咯血而终。自此王会、高起隆既死于城外，胡国柱、谭洪亦死于城中，只余夏国相、马宝、郭壮图三人，虽智勇双全，此时亦鞭长莫及。赵良栋乃与各路昼夜攻击，直薄城下。
　　两军血肉相薄，相持数月，周兵益疲。至次年夏间，粮草皆尽。且归化寺一带，自郭壮图退保行宫，兵力益单，早被贝子赖塔、彰泰攻陷。
