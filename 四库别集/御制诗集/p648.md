<!-- { "loadSidebar": true } -->
　　崇闳　　【皇上御制诗文日新富有谨就已奉刋布者恭録　　乐善堂全集三十巻　　御制文初集三十巻　　御制诗初集四十四巻二集九十巻三集一百巻金声玉振函葢古今篇章之富实从来别集所未有】员周方折皆规矩【文至六代而衰唐始复振诗盛于李杜而王维刘禹锡元稹白居易杜牧李商隠等羽翼之文盛于韩栁而权徳舆等羽翼之至宋而徐铉王禹偁稍变五代之格欧曽王三苏大振其绪梅尧臣蔡襄黄庭坚晁説之晁补之秦观陈师道陈与义陆防杨万里范成大等先后继起亦称一时作者今并録其集用以考见源委其他如唐之陆龟防宋之文同郭祥正谢薖张孝祥洪适王十朋陈亮牟巘王应麟金之王若虚赵秉文元好问元之王恽赵孟頫马祖常许有壬虞集杨载掲傒斯黄潜吴莱栁贯吴师道欧阳元萨都拉纳新陈旅贡师泰明之宋濓髙启李东阳吴寛王鏊李梦阳何景明徐祯卿髙叔嗣唐顺之王慎中归有光李攀龙等亦均以正派相承为一代冠冕悉宜并存】羽换宫移或笛筝【文格递变伪体日生凡不轨于正者悉从删汰惟择其才学富赡者存杨维桢一家见文章之一格】仪配祥鹓音自雅【诸集中端亮如张九龄清介如赵抃忠直如陆贽学品纯正如司马光奉使不辱如郝经虽其著作本有可取而文以人重亟録之尤足矜式士林　臣纪昀】文收孔雀
　　量仍宏【古来文人不无遗行如陈子昂之谀颂武氏李白之从永王璘王维之屈节安禄山王安石之偏执误国郭祥正之阿附安石反遭排挤陆游之晚从韩侂胄皆为清议所非然其诗文确乎可传今仍甄録亦瑕瑜不掩之义也】华资黼黻能经世【唐李徳裕宋韩琦范仲淹余靖元耶律楚材明刘基皆着有事功传于史册非同无用之言至明王守仁虽属讲学别派而勲业较显亦诸人之亚也】饰戒轮辕贵立诚【理学诸儒如周张程朱其精华已具于诸经传注及性理各书文章乃其余事毋庸重録惟刘因得朱子之传陈傅良阐永嘉之学而其文章又卓然成家故録二集以存其概】台阁雄篇工吐鳯【台阁文章典丽为重宋杨亿武夷新集其最着也　臣窦光鼐】山林逸兴寄听莺【元倪瓒明沈周皆以隠逸终文征明虽尝入仕而不慕荣利故其诗皆有潇洒出尘之想】希声落落朱丝瑟【唐文盛于元和以后然元结独孤及等实始变文格虽所作或涉僻并存之以不没先导之功】丽彩彬彬碧海鲸【骈丽之文六朝以徐陵庾信为宗唐以王勃杨炯卢照隣骆賔王为最】古有词章丛纂组【王逸编楚词裒合诸家实为总集之祖文选去取谨严为唐人所宗尚玉台新咏虽称别派实属古音亦总集善本其后则有唐文粹宋文鉴乐府诗集中州集元文明文衡汉魏六朝百三家集宋诗钞元诗选明诗综皆总集之不可缺者也　臣倪承寛】
　　圣裁律吕防防茎　【本朝崇文稽古　　　圣祖仁皇帝暨我　　皇上屡命选辑诗文垂示榘矱以时代区分者有　　　御定全唐诗御选宋诗金诗元诗诸编以体制区分者有歴代赋彚咏物诗选题画诗类诸编加以评注者有　　　御选唐诗古文渊鉴唐宋文醇唐宋诗醇诸编体格兼赅源流毕具至　　皇清文頴经史讲义虽俱臣下所作而仰蒙　　睿鉴裁择惟精文章模范于是为大备焉】金针巧度机中绣【诗文评作者最众黄庭坚独以刘勰文心雕龙刘知防史通为学者要书然史通议论虽精而惑古疑经实多偏駮今惟以文心雕龙着録】檀板清邀月下笙【填词虽文章小技而晚唐以后作者日繁马氏经籍考已别为一门今恭録　　　御选歴代诗余以为倚声家凖则词谱専言体制词综备论短长亦附存备考至于涉及南北套数者体近俳优今俱不录】匪蓄丝麻舍菅蒯【防要中虽巻快较约而所收诸体咸备　臣陆费墀】
　　【御制】务捐萧艾撷荃蘅【全书义取赅备所録或有节取兹荟要宁严无滥不以挂漏为嫌】际华【王】命以逾年辍【乾隆癸巳命武英殿总栽尚书王际华特管编纂四库全书荟要未两载际华物故乃以侍董诰代之继又命如式缮第二部今并告竣矣】董诰继之两部成摛藻味膄各分置【两部书毎册首页并用乾隆御覧之寳末页贮大内者用摛藻堂印贮御园者用味瞍书室印分别识之】
　　黄扉
　　紫綍记防擎【初　　命编辑荟要时所奉　　谕防今防録卷端】自
　　天发咏尊题品【经部内如周易辑闻易纬干凿度尚书详解禹贡指南禹贡说断春秋辨疑等书史部内如旧五代史水泾注贞观政要通鉴纪事本未帝王经世图谱经义考等书子部内如家语新义象法要鹖冠子曲洧旧闻墨法集要等书集部内如五百家注昌黎集白居易集牡牧之集耶律楚材集髙启集等书并有　　御制　诗或统论全篇或摘论一则均恭録冠于书首】耀日
　　摛文寓瘅旌【如春秋直解困学记闻铁崖古乐府归有光集防书并有　　御制文亦防録卷首】羽士敶词芟蹖駮【青词疏语乃道家祈禳所用致语亦教坊鄙亵之词宋人每阑入文集殊乖正轨谨仰遵　圣训删其尤浅陋者即间有録入亦加驳正　　　臣李汪度】舌人沿误振聋盲【诸书所载辽金元人地名音译讹舛者谨遵　　钦定三史国语考及同文韵统一一改正】康诗仍遣题柴廓【如吕本中春秋集解旧误作吕祖谦熊忠古今韵防举要旧误作黄公绍韵防以及管子韩子墨子非所自着之类悉皆订正】庆赋宁容托马卿【如崔鸿十六国春秋孔鲋孔樷子王通中说张华博物志任昉述异记郑樵六经奥论诸书名皆伪托今亦辨核】
　　温室芸披定鱼鲁【荟要二分总计二万二千余册陆续呈　　览每有讹误悉防指示改正而全书之间次进　　御者已积数万册莫不皆然　　睿照如神馆臣无不钦服　臣朱珪】秘圅绮合着彪弸【自来校书者每病亥豕滋讹今既参互考证辟谬存疑并条系册尾洵为丹铅之极则】篚筐
　　宣赐欢鳬藻【纂校诸臣第其差等量予　　优擢赐赉而逺方贡果时至屡　　命分
　　赏遍及实为从古词臣未有之荣】竹素
　　聫情洽鹿苹【四库全书　天禄琳琅曾两用以聨句今复以荟要　　命题弥见　　右文至意】璧府躔依祥旭近【臣陆锡熊】角招律应防风迎蒇编欣睹山开酉
　　拈韵刚符歳在庚诘屈多惭抽夕秀【臣吉梦熊】
　　【御制】雕华莫漫尚春荣众诚朂矣非虚语吾所思哉在力行敢诩化民便成俗惟殷保防与持盈
　　文嘉雪景
　　漠漠银花布乔林幻作梅致深石磵锁无碍草堂开耐冷自髙士停吟亦逸材戴船事嫌熟步玉有宾来
　　咏汉玉防纹斧佩
　　防寓文而斧寓武韦作佩两胥资难兮血浸及土浸不在周时定汉时沕穆只因古与处华腴都以静为宜下方偏有空白处雅似居然待我诗
　　题宋端石三星砚
　　砚额犹存雀脑斑三星背柱刻为圜束薪设以标梅较美刺兮明在此间
　　新正
　　夀康宫礼佛作
　　不敢张
　　神御原存
　　礼佛堂痛心仰
　　虚殿抢首向
　　空牀廿七月过速三年期逮将启程缺躬奠【今年正月值　　圣母三周忌辰以南巡启程回銮计之应于五月初旬至京方不悮殿试　　北郊诸典礼故不获躬诣　　泰东陵躬奠瞻念之余益増凄切】言念益增伤
　　山东河南廵抚各报得雨诗以志慰
　　山左河南驿疏誊嵗前膏普霑称【国秦荣柱同奏去冬各属屡得雪泽土膏兹润兹于十二月二十六日戌刻同时得雨竟夜至辰入土深透麦苗长发农民庆溢】北寒雪乃其常被腊末雨诚得未曾【北省腊雪其常而报雨则向年罕见兹两省同霑霡霖与京畿元旦圴荷　　恩膏感庆既深弥増兢惕】正庆六花元旦沐继闻两省渥霖仍
　　天麻滋至何脩遇感荷之余益战兢







　　御制诗四集巻六十五
　　钦定四库全书
　　御制诗四集巻六十六
　　古今体七十四首【庚子二】
　　祈谷斋居
　　今嵗斋居异昨年春屏仙木列粘骈峙庭双栝雪倍泽迁坐三朝乐彻悬幸罢希膏切畿辅【京畿元旦新正连得瑞雪至今尚未消尽较之往年斋居望泽实深庆幸也】仍殷补漏缱河堧深寛加倍鸠夫役【昨阿桂奏王家庄引河头之长三百丈者已开有七十余丈又上下一律加深一尺五寸现在鸠集夫役昼夜督办其南北两亦仍一面接做边埽土戗俾口门收窄时引河挑挖亦可同时竣工不致有彼此等及坝工着重之虑云云所奏引河坝工同时并办之处颇合机宜惟盻喜音速至迅奏合龙成功耳】冀即成功奏喜笺
　　周用甫田农庆图即用其韵
　　农庆虽云图甫田伊余意只切祈年老翁町畔耘新谷为忆夷中五字篇
　　咏宣徳雕漆九龙盒
　　永乐剏朱漆文孙应见之原从果园制亦类肯堂为着色层披赭雕纹细入丝九龙各蠖略粉本所翁贻
　　题宋苏轼龙珠砚
　　曾记偃松玉局图侍臣题句亦吟吾【石渠寳笈有苏轼偃松图张照曾题以诗余尝仿冩成巻并用张照韵题之】下岩重此龙珠咏今昔凭参同与殊【砚有张照题识余复题咏及之与偃松图巻相似而实不同也】
　　祈谷前一日诣斋宫作
　　百礼今年依例行平明玉辇出都京六街积素人胥悦何事怦然独缱情
　　癸巳至今阅六年诣
　　坛同此步琼田【癸巳　　祈谷诣斋宫正逢谷日得雪故有　　祈谷斋逢谷日雪之句今嵗履端获霑　　天泽尤为上瑞也】此犹元旦防
　　初祉敬慰之余较胜前
　　步甲坛丁众役攅松根三尺雪培看按名行赏胥教被【毎于得雪后侍卫督兵役于各处埽雪培防树根随即按名颁赏亦成常例故无人不喜雪也】敛锡由来示一端
　　明日影又新春撚指流光验以真几简依然频问政古稀犹未歇肩人
　　祈谷礼成述事
　　斋弗隔年辛值次　　【祈谷以上辛今嵗新正初二值上辛则应于隔年十二月廿八日斋戒是日又当袷祭　　太庙礼难并举因遵旧例用次辛】为民
　　祈谷敬躬行防
　　恩践阼开七衮
　　锡福元正被六霙礼谨
　　首禋希嵗熟乐宣太簇叶春声拟因归政仍将事永沐鸿庥益屏营【上年冬至　　南郊大祀改定　　正位上香献爵仍躬晋申防至　　列祖列宗配位前亦亲上香帛爵诸礼则令诸皇子恭代以年届七旬畧省趋跄庶得一心祼荐用致专诚若防上苍眷佑得遂归政初愿自当嵗岁躬行以伸诚敬】
　　南巡启跸四叠前韵【有序】
　　十六载溯怀系念莫伸苍赤之诚三千里积悃就瞻难却东南之请矧清弱黄强之乆悉复南坍北涨之夙期后海先河民事咨其大者由呉入越人情慰彼同然于是仪举五巡循成例而禁申靡缛值此筹开七袠罢庆典而祝谢歌謡惟是蠲漕开科俾士庶各孚所愿且更赐金发帑使上下勿耗其赀冀连疆共纾望幸之忱而发轫正逮
　　祈年之日韵经四叠体踵七言睠维扶
　　鳯云中感春音而增怅爰此鸣鸾郊外随里鼓以继赓云尔高龄逺驭虑
　　劳辛
