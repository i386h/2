<!-- { "loadSidebar": true } -->
　　
　　准以国戚，荷蒙先帝委任庶务，迩因少帝乱伦忽政，诸大臣等恐惹兵端，谋推准为之首，欲行伊霍之事，以安汉祚。不期龚通、叶聚阻截众官，致伤少帝，累死者四十馀人。大将军刘畅等欲族吾家，吾弟彦明听毛勤等所惑，一时错见，害其宗党。此乃骑虎之势使之然，非准初心也。议欲奉迎赵王继位，众皆劝准，莫自将身投火，故尔终止。乃思惟有明公乃汉大元勋，可当此位。定议已久，但因朝中欠妥，未及奉迎耳。伏乞推念赐涵，敬遣乔泰先进法物御信，容择日躬自跪上尊号，然后请恩守藩，以为附庸，永奉朝贡。大器非准之所敢妄望者也。愚准稽首上千，伏祈鉴纳，幸甚。石勒看书，见准以大事归戴，意欲受之，问于张宾，宾曰："不可。今人民归附将军者，皆以为我能为汉报仇故也。若一受之，则是自示以私，民心俱变矣。欲干大事，先以民心为本。若听其诳惑妄言，即便从之，是被细人所卖，自起众忌也。附庸意甚是罔大，我等百战而得平阳，焉容奸贼擅谋，来坐享见成基业？必须讨戮正罪，以戒后人，方是道理。"石勒依言，乃将乔泰械起，转送与赵王处，未知刘曜将何以处乔泰。后人见勒有意于汉家天下，有诗一首叹曰：
　　
　　汉创刀头血未干，又逢凶祸起家园。直教刘靳俱亡尽，二赵争衡渐属燕。
　　
　　
　　
　　第一二二回  刘曜石勒灭靳党
　　
