<!-- { "loadSidebar": true } -->
　　神不宗【常雩朕既歩祷后又命亲藩于　天神　地祗　太嵗坛各致祭】鲊荅计亦穷【防古人求雨石谓之鲊荅辍耕录已载之】云拖雨不落无何罄散风二麦固失望大田待举堫焦劳日以加心恧难为容
　　上苍夲仁慈宁不哀予衷
　　迩日
　　迩日常有油云生云生尚自风随行雨意欲落不肯落越教廹望愁怦怦亦知旱乆艰解泽氛坱稍杀【去声】气渐清为之兆矣庶防霈问夜毎至东方明
　　滇南【有序】
　　云南廵抚刘藻奏好雨及时春耕不误既因慰志率尔口占
　　滇南奏书至雨旸时不违慰在万里外愁萦千里畿
　　和阗贼遁诗以志事【并序】
　　和阗为回部扼要重地所属六城曰伊立齐哈拉哈什玉陇哈什齐喇塔克克里雅而统名之曰和阗先是将军兆恵遣侍衞齐凌札布噶布舒及回长鄂对伯克等往招归顺继大军被围小和卓木遣贼党往攻和阗齐凌札布噶布舒等分守伊立齐哈拉哈什玉陇哈什三城百计抵御以待援师其余三城力不能支复叛降贼兆恵等解围之后即遣副都统巴图济尔哈尔瑚尔起等分兵驰救望见贼营时值大雾弥漫我师乗势奋勇直前冲击殱其渠魁阿布都海里克及和集雅斯二人鄂斯满被创窜去余贼悉遁和阗得以解围其三城仍即抚定
　　传檄曽闻定六城狂且怒臂致加兵力单三堡重【去声】反覆【伊立齐哈拉哈什玉陇哈什被围时齐喇塔克克里雅城内降回度守御单弱不能自存随复叛从贼】计守十旬实勇诚产玉河邉遁敌骑采花沙上识王旌古称羊侃斯为盛何吝嘉勤爵赏行
　　博罗齐行
　　博罗齐者邻和阗贼据险侦我军先是围解黒水困元戎遣救抡二臣【去冬将军兆恵兵偪叶尔竒木恃勇径渡叶尔竒木河以众寡不敌为贼所困乃筑栅黒水之地相持累月小和卓木乗间遣贼党往围和阗六城已失其三逮副将军富德统兵应援与兆恵夹击破贼围解之后兆恵与诸将集议遣副都统瑚尔起及巴图济尔哈尔率偏师驰救和阗】一为瑚尔起吉林旧族世受恩一巴图济尔哈尔乃厄鲁特宰桑其勇诚超羣同心协力速赴援率军数不能盈千途歴戈壁不毛之地负甲歩进无俄延哈拉哈什已垂陷齐凌札布驰来言夜急行至伊立齐时贼望风先逃奔集兵拯哈拉哈什頼
　　天大雾弥漫漫乗雾直捣贼营后伺怠奋勇攻中坚斩将搴旗获辎重孤城恢复余俱安昔薛延陀禬神能致雪冀困李勣终乃自敝焉此雾或亦敌鲊荅【西域习咒术者能禁制作使风云雨雪霜雾名为鲊答】翻为我用成功全易云
　　天所助者顺向犹未信今信然持盈知足感
　　帝佑敢肆志诩能开邉
　　陜西干州民尔强八世同居诗以旌淑
　　陜民曰氏八世共敦厐田宅无分树陈家有义尨易踈族益近聚顺俗弥悾衣岂闻常主耕惟守厥憃较张才少一拟邵已加双是用旌闾锡淳风式万邦
　　邹一桂杏花双燕
　　织出绛纱薄裁来玉剪明仙人制衣著称体五铢轻山东廵抚阿尔泰奏报得雨口占志闷
　　山左甘膏寸溽三秀芒正益麦含含顾瞻畿辅殷需泽庆慰无能抵惄慙
　　咏竹根鉢
　　干云忆箨丛成器伴花宫翻以地辤故因之夀莫穷能为雨霡霂曽漏月朦胧设遇烧香咒青莲定茁中
　　题金廷标画
　　农贾缁黄共一舟随波何碍与为浮岸傍别有招呼者似问侬当得渡不
　　薄暮行人急问舟天邉霞脚落波浮画图省识邶风趣筏喻因縁亦解不
　　报雨
　　畿南口北已微霑【迩日古北口内外及京南大城文安等处得雨一二寸至三四寸据地方大吏陆续奏闻】祗有近京泽太防云弱势如谋敛去风颠气转醸凉添庶徴防圣奚辤咎虚望庚辛几度占报雨人常期我慰讵知一慰一愁兼
　　细雨六韵【五月初二日】
　　望云已两月细雨片时过欲霈泽中止刚欣愁转多那资种坂黍才足润阶莎欹枕安能寐廵檐且漫哦披凉风又作问夜漏无讹惆怅天明矣依然叹若何
　　玉僧人抛毬
　　空色圣凡皆戯论圆毬抛出覔何从当前了识无賔主底问元沙与雪峰
　　题金廷标画
　　落千丈之飞瀑迸万变之骇波倚怪松之硉矹临絶涧之嵳峩是巢许乎是夷齐乎乃能乐此岩阿耳目所食色声胥空相啇一晌孰异孰同携杖童子聊自得较量付之之二翁
　　碾防
　　大官月令碾防呈自是林监【平声】灌溉成可识近畿麦全失兼忧南亩菽需耕卒将璧祷莫听我快以彘尝岂近情夙笑肉糜问饥者那能下咽祗惭生
　　端午
　　龙舟嵗嵗奉
　　慈娱闵旱停陈意慊瞿养
　　志惭无能
　　乐志悬蒲愁更切瞻蒲生辰尚忆齐公子故事休称楚大夫傍晚片时雷雨过那因増慰祗増吁
　　木根如意
　　意所夫何自如能又底因安名诚大幻成器具天真秃兀生机息昻藏古貌淳魏征纵疏慢妩媚乃宜人
　　题女史陈书画箑
　　桃栁春江
　　桃衬轻霞栁窣烟书堂豁朗眄晴川欲知水暖春江趣已有乗流放鸭船
　　溪山清逺
　　清逺溪山肖浙东箑头皴法是王防不须摇拂凉生席饶有吹来林下风
　　雷雨【五月初八日】
　　雷雨半刻霔复止为时更促于前此气机虽动霈艰致益觉徬徨弗宁晷解烦惟静静安能民真伤讵如伤视空言无补实政筹八十万粟截留矣【前勅截留南漕先抵天津米四十万石存贮武清北仓以备拨用继因甘霖未霈两次颁谕先后各又截留二十万石俾督漕诸臣酌拨畿南水次州县目前资以平粜将来可供缓急之需】犹虑囹圄干天和申命司寇其清理屯膏吹毛或召灾释兹当如何返已
　　咏玉桃杯
　　洞彻光明莹曽闻方朔探欲希玉井洗快意食芳甘【昆仑山玉桃坚莹须以玉井泉洗之乃可食见述异记】
　　帯叶露华新承浆介祉春琼瑶真得报精意想风人
　　五月十二日再诣
　　黑龙潭祈雨
　　自我祷
　　灵泽两月忽已过雷雨近虽作片刻曾无何朝夕萦惄愁六旬倐蹉跎敢辤
　　神厌凟究我诚未加以此谨浴斋再往祈
　　佑嘉歴歴廿里途较前益増嗟麦萎全失收黍陇种无多即其少种中戢戢才出芽更属望泽殷赤地犹埋沙芒种况又临何辤屡延俄
　　百神受
　　天职育物功无讹予罪民何辜迁怒理则那崇朝愿霈恩铭赐实不磨
　　闻蝉【五月十三日】
　　五月新蜩第一声吸风饮露出尘清无禆时用清何益何不为鸠唤雨鸣
　　浮水石
　　石以沉为徳水惟浮岂诬云何却转换谁与运机枢上下地天泰云风龙虎需由来能制胜妙义掲隂符
　　诣玉泉山祈雨
　　逾月玉河未溯流防畨防祷竟虚酬【三四月间曽数往求雨未应】诚防兼虑三斯凟计乏毋宁再与求秋麦春牟胥画饼岸髙水落置杯舟灵源应有如祈应伫冀为霖福帝州
　　题王炳山水
　　桃坞新耕
　　雨过春山似沐新红桃绿栁压塍鳞问伊相肄农耕者可是钞锣溪里人
　　竹楼烟雨
　　山阁风来送雨丝溪烟峦霭接迷离诗情入梅道人画画意出许员外诗
　　枫林晚坐
　　振衣傲睨坐厜防童子壶笻落后迟此老一时如属咏恰应絶壁过云时
　　板桥风雪
　　万磴氷镂盘栈道两峯玉削鎻岩闗蹇驴问彼冲寒者多少诗情得此间
　　五月望日
　　芒种过三日希恩日益殷气偏蒸炽暑风善妬生云细霔又成幻未耕那望耘艰哉嗟我庶恧矣腆为君责已敢余力叩神如不闻触懐无一可掷笔更何云
　　社稷坛祈雨进宫斋戒之作
　　常雩曽歩祷怵未格
　　难谌逡廵又逾月蕴隆势更侵
　　羣祀靡不宗防雨弗成霖芒种倐已过夏至将届临今嵗剧常嵗縁待布秧针为期愈切廹
　　右坛躬致忱预日返法宫斋戒省身心思过不胜思言钦恐未钦郊畿多赤地益予愁懐深踧踖立南荣晚宇生浮隂
　　雷雨【五月十九日】
　　昨日细雨今朝雷西山傍晚云阵来空罗片刻势若催露立延望难为懐人有常情我亦皆患失甚于患得哉湏臾云脚天邉开落莫失望空徘徊吁嗟此愁谁我哀社稷坛祷雨
　　敢云乆矣惄予心躬祷
　　灵坛重【去声】致忱加玉义縁祈芘防　　【社稷坛春秋常祀夲用玉相沿祷祀乃不用夫玉以芘防嘉谷使无水旱之灾传记所称于义最着特勅所司仍用玉将事】升香敬用伫
　　居歆祝辤请命出衷曲【因情廹势急请命　　明神屏词臣撰拟之文直抒衷曲告防申祝以祈鉴佑】皇乐调和冀答隂五日为期难更缓油云即待霈甘霖
　　北郊斋戒进宫
　　以我廹愁旱
　　慈懐亦不纾
　　右坛祈霖罢返跸咨
　　兴居迟日北至临
　　大祀躬承诸预期致防斋复此归彤庐细雨虽略霑【廿五日微雨】霈渥何有乎忆昔承
　　恩命代祭数嵗余【雍正九年以后　　北郊大祀毎承命恭代然无嵗不祷雨雨坛亦命代拈香廽思昔况益切今愁】北方例多旱望泽无嵗无尔时厪分
　　忧讵今忧萃予计穷乃反夲嗟哉懐始初
　　雷雨【五月二十六日】
　　殷雷忽作雨其来狂风随至云吹开孟婆尔技何巧防【山海经帝之女防于江中出入必以风雨自随以帝女故曰孟婆然巽为风又为长女孟即长而婆即女自夲经文何必逺引诡异哉】丰隆无权事不谐亟眄幸逢复失望如与人已取诸懐无过展转增愁耳嗟我三农何以为生哉
　　夏至日
　　北郊礼成述事
　　仲尼钦与祭敢以热为言不莫祈
　　方社为霖龥
　　泽门隂生冀滋润风息解嚣烦百辟同精祷其宁曷恵恩
　　古北口得雨
　　廿五廿六皆防雨片时飘洒随散风露立蒿目继以叹北望徒羡云势浓今朝提督奏章至两日尺泽欣优逢髙田可种低可长岩闗顿尔解蕴隆旋顾闾左仍涤涤咄嗟惭惕频书空或见愁剧强来慰古北宁非畿辅中气机作矣将渐至何须过甚増忧忡吁哉此吾岂不晓寰宇吾身抱瘝痌万民乐只犹未惬匹夫失所责在躬自信廿四年如一尚然水旱常遭凶设稍满假忽民瘼民困谁救真途穷山陜甘凉眄佳信【四省皆望雨】江浙川楚休言丰【四省今春晴雨应时二麦丰收】讵以稔逺而慰近近灾乃厪逺莫防【叶】不知后乐何滋味惟有先忧无始终
　　题髙克恭山村图
　　尚书醉笔冩云山云气糢糊山疉鬟安得痴龙乗此势崇朝作雨遍人间
　　防鸬
　　防鸬鹳鹭皆水禽得鱼则饱失鱼馁水深鱼潜不易致苇丛逐逐空伺怠【一解】大旱陂池涸其渊吁嗟鳞族见在田大鳞强项立待毙小鳞枯与焦泥连【二解】痴龙抱珠眠未醒兴云作雨如弗省剥床以肤切近灾自戕尔类讵甘肯【三解】防鸬鹳鹭意乃欣舒颈擗翼呼其羣伙聚沮洳任所取择肥啗大无逃鳞【四解】乗他之危幸他急不援手救又下石仁者弗为义者怒谁能徒作狎鸥客【五解】技哉羽林射生手铳义矰缴无不有螳螂捕蝉古所云恶鸟何妨任亟取【六解】鸟惊人去翔天末鱼守防波喣沬活敺强救弱小差排终頼甘霖苏万物【七解】于鸟行义于鱼仁实鲜所伤多所存竭泽亦岂龙所愿吾之罪耳空絮言【八解】
　　将举
　　大雩之祭进宫斋戒
　　廿日三进宫忧劳厪民瘼【叶】
　　方社及
　　方泽恳祷应【去声】未符计穷力已竭敢防举
　　大雩彻悬屏丝竹减膳用菜蔬思过冀廽
　　天返躬惟责吾紫禁夏日长徬徨靡所如
　　云
