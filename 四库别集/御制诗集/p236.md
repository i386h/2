<!-- { "loadSidebar": true } -->
　　乆旱云亦佳幸此合肤寸墨蜧庶可徴廵柱瞻础润时隂时复朗沛泽其尚靳语不知所云歩不知所进伫立以吁嘻斯之未能信
　　躬举
　　大雩祈雨
　　北至都逾早种期晚田亟待泽斯时人穷反夲呼天吁旱甚因谁责已知汤祷载陈三足鼎宣忧重订八章诗【壬戌议举　　常雩　　大雩之礼时曽制云汉诗八章为舞童升歌之词然率即得雨迄未用今嵗旱甚乃举　　大雩元衣八列升咏此诗又协移易数语】好生
　　帝德其宁恵渇望云行即雨施
　　雨八首【六月十二日】
　　南郊祷雨御园廽卓午云生晚复开踧踖中庭心罔措少澄识为万民哀
　　夕霭英英不见月庭柯习习祗愁风乍眠乍醒询逹曙却幸天衣宻布空
　　欲洒势犹悭旱乆情知旋转艰已过午临方沛作望中未敢即开顔
　　时疎时宻乃终日倒峡倾盆忽半宵肯遽向人问分寸祗希洪澍再连朝
　　慈恩早遣侍臣来
　　慰谕今畨渥雨哉惭愧不胜遑悦豫所欣稍解
　　懿忧才
　　京尹腾章报得雨因之遐忆到畿南劝耕借籽饬方伯曽否均霑漫饰谈【时届小暑大田宜趁雨亟耕传谕督臣方观承饬属廵行敦劝其贫无耔种者出官仓贷之并命确勘所在得雨情形驰奏未敢以京师弥望同云雨势甚广自觧也】
　　嘉霔油云未肯休多多益善尚余愁勅防勤政延咨罢耐可空蒙一泛舟
　　防恳陈愆自制词果然
　　帝德好生施廷臣漫道吾诚格知感在斯过在斯
　　墨尔根巴图鲁玛瑺斫阵歌
　　乙亥以来有事戎頼我众力成肤功重赏之下多勇士舍身图报羣输忠舒布圗铠实巨擘三巴图鲁继厥踪【见丙子集中】后乃不可屈指数就中玛瑺尤称防经卅余战皆首出搴旗斩将谁争锋铁骑凭陵诸鄂拓【准夷部落名】肃清伊犁扬英风今春我军急进援富德率军如罴熊玛瑺命领涂路首【防古语先锋探信者】呼尔璊处贼迎攻堂堂之阵贼辟易瑺乃独进蹑防穷金鞭连防大宛马绣蝥不用用雕弓一箭正中贼要害再箭仓卒乃落空三箭终殪贼堕马忽忘深入贼队中蜂屯蚁杂齐拥簇瑺之马毙倒沙蓬舍马歩战短兵接叱咤凌厉气如虹我军随进瑺乃出检伤十处中【去声】其躬以帛裹伤明复战义胆自有神帡幪花门降胡咋舌叹如此超勇闻何从将军一一防实奏不竒其勇怜其衷设非立志忠且壮安能効命功名崇驰驿令归不可再嫖姚赐第今堪同席前偹陈陨涕聼厚赉觉未酬勲庸仍归禁旅领宿卫【命为防军统领】若无曩勣防谦冲古来归奏未央殿却闻天子不召见
　　宋绣老子骑牛圗
　　牛背自婆娑苍华压额皤盘根孕仙李文缫出宣和应自禹余下不然函谷过诚知道可道半万已为多长耳修眉老卬头濶歩青胡为别玉阙想罢作黄庭顔驻万年少光凝九气灵个翁素善隐世上且留形
　　咏藏经纸扇
　　云中龙爪隠蜿蜒摇动如闻妙谛宣裁就月形夲金粟演成海义出青莲可知三藏十二部不作语言文字诠常有清风满防欲谘调御是何縁
　　郭畀雨梧烟栁
　　烟雨防蒙里栁梧分不真郭髯及倪嬾合是自传神【图中有倪瓉题诗】
　　清苑
　　清苑才称三寸滋津门尺泽利耘耔一为额庆一为望望觉忧悬庆鲜怡
　　复雨【六月十六日】
　　讵是
　　天恩恃更希尚殷优渥望依依昨宵飘洒虑虚过今晓滂沱惬畅霏忧者喜而病者愈满斯损矣是斯非终然无可寛心处益励兢兢慎勅防
　　江山小景歌题王炳仿李唐画
　　杜甫七字真清新不薄今人爱古人于诗既然画岂异江山景命摹其神求师当于古人好进斯更当师大造画禅室里秘笈贻【此巻为董其昌审定神品】炳也试一研精讨位置江山已合冝江烟山树纷呈竒离钩三寸不可说防之当于弗即离松下借草伊谁氏以手招呼那肯起骊连曩事如可闻我亦因之下风矣




　　御制诗二集巻八十六
　　钦定四库全书
　　御制诗二集巻八十七
　　古今体一百十三首【己夘五】
　　夏日讨源书屋
　　清跸
　　起居晨露瀼仙园雨后
　　乐无央退临书屋臣邻接原似年时景物芳
　　天眷承余知凛切
　　圣文味处觉思长属辞晰理颇犹易独是躬行恧未遑
　　雨后万寿山三首
　　雨后山容总濯如日长防暇试临诸林泉知我曽愁否邈尔忽经两月余
　　稲田刚觉水生才戢戢新秧可布栽二尺湖消还待涨咄哉吾岂为湖来
　　云羃西山不见顶情知今夕更为霖望诚难既霑偏易清慨未纾忧后心
　　玉澜堂
　　雨后昆池上澄懐一濯清漪澜来转蕙生玉有环瀛自是消愁虑方知起豫情廻思闷三月余意未能平
　　偶题味闲斋
　　前临溪水后依山朗润清华足味闲毎到未能坐逾刻却因无逸忆其间
　　宻云过雨又生山今日心才得稍闲翻虑即因成怠胜操存祗在莫知间
　　留云室作
　　山隂多石壁倚壁可结庐英英出缝罅冩楹任巻舒眠则高谢徐攓寜逺学苏止既不知有去亦弗觉无是曰留而已今来偶伴吾
　　搆虚轩
　　峯顶云轩四望舒天光物色总如如斯时防笔欲成句防以无形搆以虚
　　徐扬梨花双燕
　　白于海棠红于李一双玉燕掠银云气求之理物犹识易简都诠大块文
　　咏玉马
　　美玉与良马都称干徳为琢磨成特逹筋骨自权竒何必施鞍勒天然伏虎罴风人咏空谷体物引遐思
　　骤雨【六月十八日】
　　殢云拖雨来顷刻长空黭黮如涂墨湱然奔防岷峡江世界倐作白银色眼前变幻真复竒凉风不较徐徐吹风犹畏强而凌弱炎凉世态夫何疑
　　朗吟阁
　　画阁云楣
　　圣藻书题名犹在我生初【阁名犹　　皇考潜邸时所题也】尔时海濶天空意厥后
　　朝乾夕惕居空色
　　佛诠付茫若治安道要正慙如孩提常此闻诗礼石火流隂越感予
　　题池上居
　　池上居偏夏日宜万防清暇每于斯喜因逺隔凡尘处愁是多逢望雨时嵗久种松入画格庭隂欵得仙姿清吟一晌不殊昔揽镜何来鬓防丝
　　君子轩
　　吾亦爱箖箊琅玕绕砌除自将俗事逺如与善人居古月度时白清风拂处虚从来戒防酒嵇阮岂希渠
　　雨来西山西
　　雨来西山西祗讶天外同霏丝设在五台峯顶望应是迤东云作时数百里即殊眼界千里万里殊何疑方隅远近谁所为无过名象偶谓之孰能脱尔忘拘墟吾将与之和天倪
　　题董邦逹画
　　防曲湖山冩楚纸是中覔句欲题诸设非有道迥超俗焉得无端便起予树解鸣风都飒尔山方过雨尚娟如溪边舴艋闲抛却想薄烟波钓叟渔
　　喜雨十首【有序】
　　龙见度长赢闰夏寜迟降种鹑躔临小暑登秋亟待为霖自开旬恰数庚辛庭縁墨蜧迨浃夜频连甲乙埜舞商羊苑畔聼催耕莹透一犁翻玉亭边看志喜润分七字含毫于时阵不蹴以常酣云非烘而自合山容容兮披絮田的的矣跳珠楼头万瓦流黄舟尾半篙涨緑糢糊树影料量米景尤浓羃防荷香省识周情更逺以至蝉吟趁晓依然咽露声低蚓出侵宵宛尔饮泉操洁爰因即事成篇之暇转忆先时请
　　命之忱六事讵袭桑林歩祷惟祈
　　帝鉴八章曾昭云汉升歌庻悉民依田司俾贷三辅仓
　　农事不可缓也太史漫书六月雨
　　天工其敢贪乎
　　雨阵
　　作势堂堂正复竒翩翩鹤翼更鱼丽六花岂待三冬布以众还成与物施雷厉电明申号令炎官风伯倒旌旗天河壮士真能挽吾亦因之愿洗师
　　雨云
　　尔时防缕倐烟消既雨氤氲易羃霄润出山川合肤寸蒸为霶霈不崇朝霌那放咸池日黯黮旋倾浙海潮信有云官新授职从今六幕愿恒调
　　雨山
　　西山一带本多童那更昏霾并曀风却自甘霖施霡霂顿看翠巘濯巃嵸簇云起每笼峯上祥飞如展画中祗有招提禅徳好向来忧乐付空空
　　雨田
　　千里郊原足一犁烟蓑雨笠赴时齐黍粱见说无忧晚【农家言小暑得雨后及时播种黍粱仍可有收以未入伏也】籼稲应知有获低勤矣或闻羣夜耨【传闻农人乘雨耕耨或夜以继日】嗟哉力作我蒸黎继兹防祝频霑霈伫待西成钱镈擕
　　雨楼
　　飒景宜人拾级看临湖倚遍曲栏干欲来风满先传信乍止云低又送寒赵笛一声吹不断湘图八幅展非残晩来西北明霞脚犹见新波涨蓼滩
　　雨舟
　　旱甚鱼遭竭泽忧舟胶都类置杯舟所欣大霈苏物命讵为长川畅已游桂棹筠篷方利济明滩暗瀬总増流一帆书画襄阳似风片烟丝卒未休
　　雨树
　　根固童童松栢枝其余树叶率黄萎幸逢嘉霔敷优泽一洗纷尘转润姿忧稼能谁怜及汝回苏即我未殊伊最欣入夜息羣籁防滴空林飒防时
　　雨荷
　　隰有荷花浄植姿无端今嵗发荣迟水芳可识偏愁旱君子由来也待时竟谷沐余淡香永溢塘濯出湛华披汞珠颗颗擎琼盖那数金盘露似饴
　　雨蝉
　　鸣蝉亦觉少寻常雨里方闻争奏簧佳卜乍教胜蝼蚁暗谋可复虑螳螂流声乱防兴还歇曵响棼丝悠且扬徳润普施滋万彚含生稽首大医王
　　雨蚓
　　润逹黄泉蚓上行虽然无口亦扬声蟠如百合乃天赋幻作威汚【平声】是土精以屈为伸颇契理就干弃湿本求生功归造物苏家记那忘前兹渇望情
　　汉玉鸠头
　　京索闻鸣瑞有由自兹刻玉饰鸠头恍疑广受归东海娱乐田庐赐物留
　　热
　　雨后土溽润湿气蒸为暑虽无铄流威颇惮温渍苦氷盘纵却炎清宴遑寜处况当甫霈霑趂时农功举嗟我三农夫曝背真勤楚更念黍与稷稚苖才出土畅逹借暑催亦頼洒凉雨早晩幸可期霉生看柱础
　　邹一桂花卉翎毛
　　鸡冠花侧立鹍鸡情与无情一羼提奚必主賔特形异恰看老少得年齐【雁过红一曰老少年】秋前彩帻争擎露月下歌裳自舞霓祗有太真耽晏起【秋海棠】厌他吚喔五更啼
　　急雨【六月二十一日】
　　东北生云东北风天边睫眼来天中摩醯首罗数【上声】不及倾江倒峡喷长空山似海石树如瀑湖水涸消霎时足雨收云敛飒凉生防滴连林蔚新緑
　　恭奉
　　皇太后观荷作
　　既雨乘朝爽观荷迓
　　圣慈浦中都织锦天际又霏丝浄植呈芳度红装照碧漪底知异凡品此地是西池
　　题素心堂
　　山不在高水亦澄秀兼山水趣偏胜静参倪筦禽鱼适悦可襟懐翰墨凭征士爱他即景句羲经得我素心朋虽然未敢眈闲逸肯构恒斯励继绳
　　芸晖屋
　　书圃礼园无斁好瓯香研净有余欣惜分隂是前贤语正爱清晖照古芸
　　海岳开襟歌
　　楼名上有扁曰乘六龙
　　沧池瀁瀁蛟龙窟中耸玉台规寳月祖洲之草琪树枝袭芳笼影水精阙周禆瀛海诚旷哉昆峤方壶缩地来八琅云璈底须奏松风朅聼尘襟开芥舟祗需坳堂水溟渤何劳千万里得其环中逰物外枣叶须弥皆一理我之所戒在求仙海岳寄兴属偶然保合太和励体干时乘六龙以御天
　　文征明竹兰
　　淇澳风依空谷香气求雅合此同堂衡翁寓意真超俗所见犹思鹤阜旁
　　西直门外
　　视朝清晓返宫庭揽辔观农度野坰曽是望云愁赤地何期一雨总廻青
　　季夏悦心殿六韵
　　往来虽路便今嵗乃初临先是都愁旱兹番幸获霖敢云沐
　　天眷惟益励吾钦磴石得披歴斋书偶绎寻古香弃防暇穑寳待秋深未可轻言悦悦斯虞放心
　　题画舫斋
