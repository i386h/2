<!-- { "loadSidebar": true } -->
老树犹能识道回，好怀清对碧天开【好怀清对碧天开　丛刊本「清」作「长」。】。青山绿水何人管，明月清风要我来。少日曾闻黄石(一)黄石：即黄石公，秦时隐士。相传张良刺秦始皇不中，逃匿下邳，于圯上遇老人，授以太公兵法，曰：「读此则为王者师矣。后十年兴，十三年儒子见我济北，谷城山下黄石即我。」后十三年，张良从汉高祖过济北，果见谷城山下黄石，取而祠之，世称此圯上老人为黄石公。教，平生几掷左慈(二)左慈：东汉东方士，字符放，庐江(今属安徽)人。少居天柱山，得石室丹经，明六甲术。尝应曹操宴，操欲得松江鲈鱼，慈以铜盘贮水钓得之。后操欲杀之，却遁入壁中不见。《三国演义》中有「左慈掷杯戏曹操」一目。杯。道兄惯见人闲事，快抱棋枰信手推。


　　　　辞洞斋、华甫二刘兄寒衣【有序】

离罗内阱，何损麒麟；反君事仇，忍为狗彘。凡劝吾入燕吐胸中不平而后死者，皆非忠于谋人者也。南八男儿死尔，不可为不义屈。岂敢曰：「将以有为乎！」平生学问，到此时要见分明。辱惠寒衣，义不当受。大颠(一)大颠：本姓陈(七三一——八二四)，或说姓杨，原名宝通，唐潮阳人，为佛教禅宗南派慧能三传弟子。韩愈贬潮州时，闻大颠名，召至，留十余日，谓其能外形骸，以理自胜，因与往来。果聪明，识道理，胸中无滞碍，何必受昌黎先生衣服为别耶！小诗写心，谩发一笑。平生爱读龚胜传，进退存亡断得明。范叔绨袍虽见意，大颠衣服莫留行。此时要看英雄样，好汉应无儿女情。只愿诸贤扶世教，饿夫含笑死犹生。

【说明】至元二十五年(一二八八)戊子时年六十三岁作。　　　《昭忠录》有：「门人惠寒衣，弗受。」


　　　　小孤山

人言此是海门关，海眼无涯骇众观。天地偶然留砥柱，江山有此障狂澜。坚如勇士专场立，危比孤臣末世难。明日登峯须造极，渺观宇宙我心宽。

【说明】至元二十六年(一二八九)己丑时年六十四岁。枋得从建宁出发，北去大都途中，途经江西湖口小孤山作。


　　　　忠贤祠【祠祀德兴董公全贞董公鼎】

正气冲融自一家，宦情儒墨共根芽。身因世故归民社，道为时谋重圣涯。千古寒光流夜月，满天余彩漾晴霞。殷勤瞻拜诸公侧，送尽长林【送尽长林　康熙本作「送尽长城」。】几晚鸦。


　　　　蚕【《蚕》　康熙本作《春蚕》。】

养口资身赖以桑，终成王道泽流长。吐丝不羡蜘蛛巧，饲叶频催织女忙。三起三眠时化运，一生一死命天常。待看献茧盆缫后，先与吾皇织衮裳。

谢迭山全集校注卷五诗
七言绝句

思亲五首　其一
思亲　其二
思亲　其三
思亲　其四
思亲　其五
代上杜按察三首　其一
代上杜按察　其二
代上杜按察　其三
送程楚翁远游
寄谢叔鲁三首　其一
寄谢叔鲁　其二
寄谢叔鲁　其三
五星
元旦阻雨二首　其一
元旦阻雨　其二
贺道士阮太虚
春日闻杜鹃
庆全庵桃花
蚕妇吟
谢送夏衣
谢惠楮衾
赠儒医陈西岩
觅茶
赠画士刘信可二首　其一
赠画士刘信可　其二
花影
绝粒偶书二首　其一
绝粒偶书　其二
儒富庄二首　其一
儒富庄　其二
九宫山
赠秋山道人
武夷山中

　　七言绝句

　　　　思亲【五首】

九十萱亲天下稀，十年甘旨误庭闱。临行有恳慈心喜，再覩衣冠儿便归。


　　　　其二

九十萱亲天下稀，吾王何在子何之？倚闾日暮【倚闾日暮　丛刊本作「倚闾旦暮」。】无他念，一片好心天得知。


　　　　其三

九十萱亲天下稀，人无容力荷天慈。衣冠礼乐江东聚，此是痴儿奉母时。


　　　　其四

九十萱亲天下稀，平生教子欲何为。楚王肯立韩公子，良也归韩亦有辞。


　　　　其五

九十萱亲天下稀，教儿只诵白华诗(一)白华诗：逸笙诗名。按：其诗早佚，《小雅•诗序》：「白华，孝子之洁白也，……有其义而亡其辞。」。溪冰山玉人无愧，百拜慈帏喜可知

【说明】至元十九年(一二八二)壬午时年五十七岁作。丛刊本《思亲》五首下有「壬午九月寄书老母」小字一行。


　　　　代上杜按察【三首】

东南官吏欠清风，五十年来世道穷。须信太平在今日，人间又有杜祁公。


　　　　其二

庆历诸公开太平，选贤按察救生灵。当时只有一杜杞(一)杜杞：宋人，字伟长，以荫补作监，累官至京西转运按察使，历任广南西路安抚使，他博览羣书，通阴阳术算之学。，岂若先生真福星。


　　　　其三

万物宁无吐气时，平生爱诵杜陵诗。如今天下知元结，六百年间再见之。


　　　　送程楚翁远游

近日人传庾岭梅，南枝落尽北枝开。长安旧日元无此，尽是江南人送来。

【说明】德佑二年(一二七六)丙子时年五十一岁作。


　　　　寄谢叔鲁【三首】

红叶飘摇霜露清，去年今日正同行。夜来似与君相见，明月一窗梅影横。


　　　　其二

一岁思君君不来，君来我去欠徘徊。归时只见留诗在，何日相逢畅好怀。


　　　　其三

平生结客知心少，乱世逢人笑口难。近日老天频送喜，谁来对酒共清欢。


　　　　五星

五纬煌煌裹在秦【五纬煌煌裹在秦　「裹」，丛刊本、道、光、咸本俱作「聚」。】，项王称霸沛公臣。谁知四百年天下，已属宽仁大度人。


　　　　元旦阻雨【二首】

洪钧一转岁开端，草木羣生亦喜欢。安得明年此时节，江南重覩旧衣冠【江南重覩旧衣冠　丛刊本「江南」作「江东」。】。

　　　　其二
莫道新年贺客迟，晴天暖日却相期。春风只被多情苦，红嫩青新总要诗。

【说明】景炎三年(一二七八)戊寅时年五十三岁作。


　　　　贺道士阮太虚【贺道士阮太虚　丛刊本「贺」作「戏」。】

阮郎正好住天台，玉女多情忽放回【玉女多情忽放回　丛刊本「忽」作「忍」。】。雨散云收一天碧，熏风吹梦到瑶台。


　　　　春日闻杜鹃【《春日闻杜鹃》　丛刊本「鹃」作「宇」。】

杜鹃日日劝人归，一片归心谁得知。望帝有神如可问，谓余何日是归期。

【说明】景炎三年(一二七八)戊寅时年五十三岁作。


　　　　庆全庵桃花

寻得桃源好避秦，桃红又见一年春。花飞莫遣随流水，怕有渔郎来问津。

【说明】一、至元十八年(一二八一)辛巳三月时年五十六岁作。　　　二、四库本无此篇，丛刊本仅作《桃》字。


　　　　蚕妇吟

子规啼彻四更时，起视蚕稠怕叶稀。不信楼头杨柳月，玉人歌舞未曾归。

【说明】咸淳五年(一二六九)己巳时年四十四岁作。


　　　　谢送夏衣

南州久客困炎敲，汗浥春衫上白毛。细葛含风常着看，此情犹胜旧绨袍。

【说明】至元二十二年(一二八五)乙酉时年六十岁作。


　　　　谢惠楮衾

吴宫金蹙凤花绫，春暖熏笼换水沉。那似冰桥楮夫子，满床明月解微吟。

【说明】至元二十二年(一二八五)乙酉时年六十岁作。


　　　　赠儒医陈西岩

株苓桔梗最为奇【株苓桔梗最为奇　丛刊本「株苓」作「猪苓」。】，药笼书囊用有时。莫把眼前穷达论，要知良相即良医。


　　　　觅茶

茂绿林中三五家，短墙半露小桃花。客行马上多春日，特叩柴门觅一茶。


　　　　赠画士刘信可【二首】

毛颖摧锋入墨池，白云窗下展乌丝。乘君袖里孤山月，写尽横斜竹外枝。


　　　　其二

谱系庭筠出管城，胸中千亩尽秋清。儿童不悟挥毫意，闲傍虚檐听雨声。


　　　　花影

重重迭迭上瑶台，几度呼童扫不开。刚被太阳收拾去，又教明月送将来。


　　　　绝粒偶书【二首】

丹府金童善主家，百神听命静无哗。从今何必餐松柏，但吸日精吐月华。


　　　　其二

龟衔甘露争先到，凤吸醴泉随后来。投在太清仙酒瓮，道人日饮两三杯。

【说明】一、至元二十六年(一二八九)己丑二月十四日时年六十四岁作。　　　二、枋得途经采石而作绝粒诗，从此每日仅食枣五枚。


　　　　儒富庄【二首】

一从孔氏去藏书，直至秦人不喜儒。柱下老仙今有后，安知文不在兹乎(一)文不在兹乎：「文」，古代礼乐制度。《论语子罕》「子畏于匡，文王既没，文不在兹乎！」！


　　　　其二

东观羣儒作好官，束书不许散人看。【余与李叔翔、马碧梧、李伯玉跻宝章阁校书，故云。】何时遂作西林友，【西林，即儒富庄旧址。余与叔翔诸人，同为亲友，共笔砚于此。】读得韩文熟已难。【当年同窗时立程，每晨各读韩文三首，成诵为乐。余追念今昔，情事如昨，因感而作焉。】

【说明】一、景定元年至五年(一二六０——一二六四)庚申至甲子，枋得坐置兴国军，时年三十五至三十九岁作。　　　二、西林即儒富庄旧址，枋得与叔翔诸人同为亲友，共笔砚于此。据民国《弋阳县志》


　　　　九宫山

真人何代结幽栖，累世奎光焕紫泥。日月高奔黄道近，衡庐傍出玉绳低。

【说明】一、宋度宗咸淳元年(一二六五)乙丑枋得在兴国军往游九宫山，时年四十岁作。　　　二、同治《弋阳县志》卷十四：「湖北武昌府通山县有九宫山，宋张道清住此，谢迭山先生有句。」


　　　　赠秋山道人

晒衣台上草春深，天遣诗人近士林。宇宙中间千万变，长歌收拾付闲心。


　　　　武夷山中

十年无梦得还家，独立青峯野水涯。天地寂寥山雨歇，几生修得到梅花。

【说明】一、至元十九年(一二八二)壬午时年五十七岁作。　　　二、朱沂、字咏道，为武夷书院山长。度宗咸淳四年十月赐武夷书院额，仍设山长一员。

谢迭山全集校注卷五诗
六言诗

吾友张四居士为僧敢献善颂

　　六言诗

　　　　吾友张四居士为僧敢献善颂

天台罗汉形模，也学丹霞刬草。少年大振宗风，好个五山长老。

谢迭山全集校注卷五诗
词

寒食郓州道中

　词
　　　　寒食郓州道中【沁园春】
