<!-- { "loadSidebar": true } -->
　　壬午视海塘长言曽志事尔时虽北坍塘外尚沙地未若此时甚水竟塘根至老盐仓一带惟頼柴塘峙向亦经亲临下桩目所视沙散弗齧桩条石艰鳞砌【海宁恃塘工为屏蔽嗣因潮近石塘复接石为柴塘然柴不如石之完固壬午亲临老盐仓一带拟易以石试下木桩苦沙活不能齧桩难于砌石其柴塘向内数十丈似可下桩又皆民田弗忍毁弃因罢石塘之议】移内又弗可遂罢石塘议兹来细周阅未可前言必【叶】柴塘四千丈岂尽活沙寄不无受桩处石塘终可恃【石塘迤上柴塘四千二百余丈未必概系活沙难以受桩因复饬该督抚派委诚妥大员据实逐叚勘估凡柴塘可以改建石塘之处悉令易石毋惜工费俾滨海羣黎永享安恬之福】申命重相【去声】勘莫虑国帑费庶几永安澜为民吁
　　天庇
　　至杭州即事成什
　　夜雨优霑晓犹宻轻舆发驾指杭城石塘且不十分泞已刻渐防四宇晴连垅青葱二麦润夹途欢喜万民迎行宫到絶问
　　安事【向毎南廵至石门即奉　　圣母安舟先至杭州乙酉自海宁勘塘至杭问　　安尚有盐官先往为筹塘旧路　　安舟奉　　夀康之句今韶光如昔而承　　欢不再抚景弥觉怅然】俛首无言自怅情
　　恭依
　　皇祖廵幸杭州诗五叠韵
　　要务海瑭求永安盐官纡驾歴亲观长堤保固相筹防治省言旋此驻銮俗谓従奢宁尚俭政知用猛莫如寛依然
　　温清前廵处祗助悲懐那助欢【丁丑诗有应博慈顔一笑欢之句】
　　韵玉馆叠乙酉诗韵
　　韵为君子致节是丈夫强春暮叶犹宻月虚影共长别来十余嵗披得满懐凉更爱清风拂泠泠奏八琅
　　登吴山揽古作歌
　　我来余杭驻郡城吴山城中必一登到江吴地尽南界子胥迹古讹堪征入门石磴拾百级梵宫仙院罗崚大都唐宋旧殿宇颓废今属道与僧可笑最宋南迁后一徳之阁犹传名奸相更希非分【去声】福孱君难托殷宗称坐视中原不复顾朝欢暮乐山水清近辑四库益悉故抚巻为之感慨生揽景讵因畅吟兴殷鉴不逺凛持盈
　　五依
　　皇祖吴山诗韵
　　左俯闾阎右挹湖观民咸欲跻亨衢海陵勒马诚甚忘却中原有别图
　　题瑞石洞
　　山以石为骨洞则山之心捜土石常现披石洞易寻玲珑碪间体立用自愔曰瑞谁所名想有防意深岂其饰言祥徒供玩景临而景亦奇絶葱菁防林岑忆我丁丑来把笔为剏吟屡来屡殊趣悟理则斯今
　　飞来石
　　飞来峯自梵僧识飞来石又谁所称拳峙乍覩无翼至东西相向争峥嵘一之为甚岂可再此难弟彼亦难兄既飞来斯有来处试问来处为何名
　　紫阳洞
　　紫阳书院紫阳洞【紫阳山下瑞石洞俗又呼紫阳洞康熙年间扵其下建紫阳书院则因朱子以名之也雍正年间复因紫阳真人所居为立祠葢总以山得名耳】一地居然得两名为道为儒趋各异山何曽与辩分明
　　观潮楼叠乙酉诗韵
　　南坍与北涨幻若谷和陵江尚岸之近楼如舫以乗畅懐忘景问廑念在栏慿遥指中亹陆通流何日能
　　阅水操志事
　　潮门外观潮楼闽省水师备阅视列营布阵诚合宜抢风施铳皆精技履水如履平地安爬桅似爬墙梯倚撇捩腾掉逞雄强以此临敌谁能扺己丑征缅因选精【己丑出征缅甸因福建水师娴扵驾驶攻击乃令提督叶相徳选二千人统领赴滇聴调遣】意谓目无全敌矣及至临阵乃不然闻敌礟响先惊死尽欲泅水逺遁逃反累我师救而止【福建水师徒有其名而临阵殊怯是年冬阿思哈乗舟率健鋭营兵及福建水兵攻贼遇贼人抵御乃福建兵一闻鎗响即欲泅水逺遁转赖健鋭营兵管押救防可见全无实用】师回重处示创惩今兹水兵仍昔彼不过演习为美观譬之戯场一剧耳水师本意岂其然节镇侍前应悉此笑谓江宁将军云汝水师更逊剧拟【近扵金山观镇江水师较福建水师更逺不及矣】
　　赐大学士仍管浙闽总督三寳
　　海疆浙闽重幕府简犹难必也知大体宁惟期小安暴除艰废猛众得允扵寛节相权资理徐归黄阁端
　　赐浙江廵抚王亶望
　　海塘正南涨柴石费经营既弗差徭横【去声】还资工作成安民先察吏用智务敦诚朂尔无多语直须继父声【王亶望父王师曽任浙江江苏抚藩颇着贤声】
　　赐浙江学政彭元瑞
　　江右两名士【彭元瑞与蒋士铨皆江西人同举进士入翰林有文名而元瑞擢用至侍郎乃因奉职恪勤亦练逹政务非仅以词翰受知也】汝今为贰卿是因敦实行【去声】非特取虚声司此盛文处要当明道衡学脩民自化匪所重词英
　　题毛竒龄三诘三误辨
　　神州书览共咨询【见竒龄序语】三误因之三诘频浙水几曽合浩瀚吴山未改耸嶙峋【竒龄以旧志云钱塘故城在灵隠山下为非援引载籍以驳正之是也其考订亦极博洽但江与西湖中有山以隔之自南屏至吴山一帯连冈不断天然限制不能相通若谓在吴山之东湖又无可通江之路山势耸峙千古不改此不待辨而自明者竒龄尚不免费辞矣】迤东信借塘堰固无地安能畚臿循【竒龄又以旧志谓钱塘无地而有水为非亦驳正之诚是今据吴山考之则江湖必不能相通而钱塘城必不在灵隠山下安得有无地之説且果江与湖通为一片则当时筑塘又何以施畚臿乎】千古湖山自不易竒龄还觉费词真
　　题梅石碑用乙酉仿孙杕蓝瑛画韵
　　蓝石孙梅合作碑曽经考证仿图之【向以梅石皆蓝瑛所绘乙酉南廵复抚视之梅乃孙杕画而石则蓝瑛葢二人合作也因其旧碑漫漶特为抚仿成幅考订而题诗以识之即命泐石于旧碑之旁用备数典】有疑质乃従来惯大畧观其夫岂为【梁清标有观其大畧图章毎扵所藏卷轴内用之】落落一拳犹古貎英英几朶亦春姿笑他四柱新亭覆先我来兹尔许时【有司因余御临之碑建亭以防而孙蓝旧碑亦得邀覆芘云】












　　御制诗四集巻七十
　　钦定四库全书
　　御制诗四集巻七十一
　　古今体八十三首【庚子七】
　　阅武
　　祖制真垂逺杭州驻八旗
　　鸿猷惟慎矣武备可踈之既练仍应阅虽安不忘【去声】危未曽御弧矢【弓矢为我朝　　家法即位以来每率侍卫等较射习劳凡阅武必亲御弧矢示众自壬午年臂痛虽马射如故而罢歩射者十余年矣每追忆前事不觉怅然】臂病乆慙斯
　　昭庆寺
　　欲驻西湖跸先从北岸游过堤门便入忆昔水同流如是金仙礼无须贝帙搜闲五字咏静室一茶留春到松恒古风来竹亦秋前题石碑泐不忍更凝眸【壬午诗有慈庆喜恒昭之句】
　　大佛寺题句
　　黄龙洞及此皆镌石佛像彼乃慧开修【南宋僧】此实思净剏【叶　北宋僧】言迹固已古靣相直逾丈在此不在彼大佛斯非爽虽然经有云色见声求枉则我兹所咏去道逺霄壤
　　葛岭
　　葛岭向曽逺望之兹来亲陟笑何为梯山架壑罗楼阁傍竹依松奏管丝遗迹空传苏守咏仙踪那辨葛翁祠殊吾观海省方意弗为【去声】嘉斯实惭【去声】斯
　　初阳台
　　初阳台据葛岭巅海日升时可凭眺云栈峻挺费攀登四度来巡初未到【台据髙峻前四次南巡俱未跻陟兹大吏以便途为修治其事已成蹔登揽胜然实慙愧不当矣】即今斫莽穷丹梯肩舆曽不劳陟跻吸华原鄙求仙术摛藻犹深责已思
　　参寥泉用宋韩淲韵
　　髯翁所名泉坐听泉韵清尔时缅谈禅有情还无情仍此澄澄色不断泠泠声色声胥幻縁名何足重轻不必更言汲聊赏水木明即此寥天一吾更懐庄生
　　夀星院四景用苏东坡韵
　　寒是竹声籁拂扉碧是竹色粗轮围髯翁曽此一憇息纶巾还着鹤氅衣【此句括东坡语】色空与翁本无体尔时逸兴应遄飞而何有识前生事【西湖游览志载东坡守杭日入门即悟前身曽到歴言院后殿阁及山石之名无一遗谬云云盖偶然游戯妄语非实有其事也】是谓刻帖徒増肥
　　右寒碧轩
　　试问灵山泉有无一杯宛尔覩兹夫由来度在汝边耳笑晋髙僧尚见盂
　　右杯泉
　　止舍乐斯定观离苦自宁语虽传白业理亦契黄庭二水【江湖逺近之景登览皆在目前】常分碧双峯【南北】不断青弗同苏所悟却似列之冷
　　右观台
　　玉局真称个里人兴酣吟笔扫千军偶然赓韵促归辔佳处留连戒在君
　　右此君轩
　　玛瑙寺有咏
　　葛岭之麓下寺称玛瑙云増华为结构饰美太殷勤商力彼民力【寺在葛岭下増饰颇华美询之大吏云浙商捐修然商力亦民力以此夸靡求胜转不惬余懐耳】求欣吾不欣率多弗顾去方寸愧思纷
　　题放鹤亭
　　山隂为访隠君坟放鹤亭存旧所闻宇宙一笼何有去和【去声】鸣万古亦堪欣鄙他明逺曽为赋祗此先生可作羣笑我山庄偶曽仿【避暑山庄有亭亦以放鹤名之向曽题咏】不同道也愧云云
　　吟香别业
　　本是勾留处【是处本故督臣范承谟别业名勾留处自修葺后改今名】后易吟香所吟香岂其时田田未铺渚白句邈以清范业頽已乆【叶】葺修因大吏向亦咏之屡循名欲责实不免意为怃
　　诣圣因寺瞻礼
　　皇祖神御殿
　　南巡昔嵗驻西湖
　　神御爰留敬谒趋讵是
　　圣情在游揽都縁民莫切
　　訏谟阅年十五兹重仰歴世百千頼
　　永图防业而安励无忝持盈防巩益防吾
　　四题西湖行宫八景
　　四照亭
　　孤山胜处旧行宫髙下亭台致不同独喜
　　奎章留额梠万方民物
　　照临中
　　竹凉处
　　猗猗夹径矗丛篁容裔烟光接水光我是万防无暇者能九夏此乗凉
　　緑云迳
　　孤山山脊自成蹊夹迳深林望若迷怪底行来衣履润披云寻緑蔼凄凄
　　瞰碧楼
　　何必起楼嗤背山明湖当靣挹披间静中忙笑搜吟者岂若水天上下闲
　　贮月泉
　　一玉乳贮山根印就银蟾若可扪布景问谁得竒想依稀犹道是江村【圣因寺行宫后园相传为康熙年间髙士竒所建】
　　鹫香庭
　　春来新发叶飘萧纵未花时花意标移得考功竺庵句天香鹫岭岂其遥
　　领要阁
　　山环湖靣镜光开应接真教无暇哉设使弗能领要者随他物转岂如来
　　玉兰堂
　　玉兰仍自峙堂边香色无双总净娟十五年前侍赏处不堪回首意凄然
　　题西湖十景四叠旧作韵
　　苏堤春晓
　　千古长堤祗姓苏牧民絜矩意殷吾春风十五重经靣摘句能无愧此湖
　　桞浪闻莺
　　声中【去声】丝而复中金闻声难覔见于深圣湖浪接柔条浪暖胜北方早锁林【北方此时桞方布叶林阴未锁也】
　　花港观鱼
　　惠庄空论知与否鱼乐由来在港花大辂椎轮原即此玉泉踵事笑増华【西湖新増之十八景中有玉泉观鱼】
　　曲院风荷
　　风荷新牓易荷风曲院嫌他醉颊红【地本南宋之麴院而多荷故有麴院荷风之名康熙己夘　　皇祖御题额易麴院为曲院荷风为风荷】言景文山趣真好【李羣玉诗风荷珠露倾】论名夏帝恶还同
　　双峰插云
　　倒影双峯俨若垂浮云一片两头披武夷缩地为明圣不异虹桥防客时
　　雷峯夕照
　　半存堵浄慈北乆矣羶芗夕照名影入玲珑光上下当年想像八横
　　三潭印月
　　围印千秋满半轮前三三即后三身我来不见潭中影省辩非因与是因
　　平湖秋月
