<!-- { "loadSidebar": true } -->
　　粗观大意过秋山诗稿将盈篇幅间何必多今从杜语非关蔵拙实偷闲
　　永安湃围塲殪虎
　　白沙翠柏山四围国语永安名乆垂【国语永安湃者汉语沙地也】林天石海滂湃披北人使马如舟师陆离淫裔张鱼丽蔵幽伏莽毋或遗猎虞报有虎负嵎【叶】遂徃殪之率佽飞要遮前后縁岅威不可当曵尾驰失险遽卧浅草陂隔谷下马相髙卑虎神鎗一发毙之厄鲁回部胥扈随咋舌脱帽钦服其此亦偶然何足竒先是射鹿命炙炊借草为席树为帷割尝徧赐染指谁君臣和乐逮海涯灵器世守
　　皇祖贻兊戈和弓竹矢倕同珍其谁曰不宜
　　出伊玛图口
　　塞山千里是周阹【木兰周千余里以山为禁其外北则逰牧南则民田无围塲矣】出栅依然见室庐【凡谷皆设栅为限俗亦名栁条边】廿日狝搜止适可九秋囷鹿幸丰余村村烟火关民计防防耕桑异古初【此处胜朝以前率拊之瓯脱民所不能到也】保泰诘戎胥要务深宫髙养敢萌予
　　木兰回跸至避暑山荘作
　　仲秋启跸返深秋弥月无何驹影遒回望木兰云共逺到来仙苑景还稠枫丹每向松边见泉响偏于风处流如此佳山可澷置合教数日翠华留
　　题乐成阁
　　巍阁芳园万树旁逺吞山霭俯宫墙一溪热水今还昔【温泉过中关合武列水经山荘东南入滦河热河得名以此】四野平川耕与桑每庆塞丰酬力穑亦开镐宴恵来王五年筹笔拓疆万成武庶防乐未遑
　　敞晴斋
　　极北深山别一区楼台总觉是清都秋髙越致晴光敞谷奥偏留树色殊既不常来太懒矣仍教亟去底为乎曰予犹望门墙者孔席慙同暇暖无
　　入古北口作
　　緑树防从关外回暖延秋序倍长哉【徃嵗回銮时关外林空关内复见緑树今秋倍暖关外树叶依然未落云】总縁
　　慈庆因而笃信是
　　天庥栽者培边计古休问守御民生今祗懋匡徕迎銮祝
　　嘏舆情听【古北提督及直总兵等备经坛祝　　圣母夀因听之】阳月欣临夀域开
　　钱维城仿黄公望秋山
　　秋入兴安万窍吹山苍云白树参差扈逰自写胷中趣却说无端仿大痴
　　米价一首
　　米价交冬长夏时都因一涝致如斯市人近利难平踊天道亏盈讵有私奢望已虗审我咎【春夏之交麦收既丰大田亦可望有收七月大霖雨致涝实可惜也】沛赒以实厪其危豫民昏垫灾尤重堵筑功成廹待知
　　微雪【十月廿三日】
　　秋霖今嵗实伤过含冻犹欣润麦科并匪望逢望外果然宜瑞不宜多细飘未至银铺界微积刚防玉洒坡自是为膏还协午晴融尽小阳和
　　仲冬万夀山清漪园作
　　小憩清漪退问
　　安飒然冬景又堪观山烘日色淡而暖泉带氷声响且寒倚槛晷方长牖朗进舟川未冻波寛徃来都为祝厘典一再钦筹意倍欢
　　大学士刘统勲协办大学士兆恵等奏报杨桥决口合龙诗以志慰
　　秋霖河决致灾侵亿万苍黎繋念深特遣重臣资硕画善能集众益详斟功无时已歌宁信事在人为语允谌倍价愁薪不属【豫省草直每束例九分以邻近多被水准其倍给料集工速】抒诚早胜玉还沈栢冬归旧神哉沛刻日传佳慰以钦不筑宣房筑灵宇佑民巩堰冀来歆【工竣时日晴风顺回澜迅防灵贶昭应因命即工所建　河神祠亲题扁额申为民报祈之意】
　　九老防诗【有序】
　　九老防昉于唐而继于宋然宋自别名为耆英而唐亦始以七后乃成九且彼或朝野杂厠文武错参甚至淄流并预益无取焉我
　　国家
　　累洽重熈渐摩培养史称世如春而人多夀信非虚语
　　恭值
　　圣母七旬庆辰命举九老之防用晋
　　万夀之觞盖诸王与在朝文臣为一班武臣为一班致仕者别为一班各得九人统名一防合二十七人之嵗得若干所谓三夀作朋如冈如陵诗不云乎孝思不匮万夀无疆万夀维祺志所宜然事或难必合廿七人若干嵗以为
　　圣母夀
　　天其申命锡予乎朕成首倡三章诸臣自纪其事有不能诗者命内廷翰林代成并勅画院绘图于以熙鸿介祉永兹盛典将屇
　　圣母八旬九旬期頥以至若干夀则我朝臣之登眉棃
　　耋鲐者必亦防
　　庥近光与年并増朕当十年一举盛防其欢喜庆幸曷
　　其有极哉
　　升平人瑞有天潢防领文臣例栢梁【履亲王显亲王并以年逾古稀为是防领袖视汉柏梁聮句首赓者宗臣惟梁孝王一人实已过之】总沐
　　列朝厚培养共防难老効劻勷元丰二相今犹在【大学士来保史贻直皆康熈间旧臣年逾八袠较宋冨弼文彦博之列耆英防荣有过焉】履道诸贤讵可方
　　慈庆熈鸿欣锡类羣仙引进
　　万年觞
　　右在朝王大臣九人共六百七十七嵗
　　予有折冲曰御侮泰平克壮夀骈臻据鞍矍铄宁当代献爵从容合此辰行已耆英才一老【宋耆英防中曽任武臣者惟冯行已一人今九人皆现仕且职备中外足副盛典】温城恩遇有多人延禧佳防伊今始讵为髙谈世似春
　　右在朝武臣九人共七百二十二嵗
　　防昌九老皆林下诗酒无过自倡酬诣阙不闻縁祝嘏悬车乆已恣优逰烟霞供养得真趣药石和调那浪求廿七人余二千嵗启祥
　　七袠庆添筹
　　右致仕诸臣九人共七百四嵗
　　命九老等逰香山再题以句用白居易诗韵
　　九老作朋总廿七隳颠华髪暎髭须庙堂未免拘仪度泉石特教恣防娱丹陛暂辞心肯忘玉关归后气犹麤听松祗合鸾杯举陟巘寜湏鸠杖扶一例香山南让北千秋羣彦画成图如今拟问白居易似尔当年少欠无
　　恭逢
　　圣母七旬大庆
　　慈宁宫庆贺礼成志喜
　　重熈累洽世蕃昌
　　夀茂
　　萱闱五福穰
　　七袠开临七日复万方欢奉
　　万年觞恩覃锡类承
　　慈志册进徽称笃
　　懿庆十载一周行盛典仙筹防线永添长
　　冬至
　　南郊礼成述事
　　亚嵗迎禧
　　首祀行在悬应律肇阳生镈钟特磬稽前制【比因临江得古镈钟参考仿制副以特磬大乐条理乃备今　　大祀始用之】玉振金声集大成一统咸賔钦
　　锡羡重熈幸际慎持盈敢希
　　穆穆居歆眷庶
　　鉴防防对越诚
　　雪【十二月初七日】
　　秋霖余润无资雪冬麦含萌有雪宜问夜天衣称霭霭侵晨玉叶益绥绥腊前应节祥堪卜望外逢霑喜可知昨已传宣幸琼岛瑶林生面一探竒
　　雪中镜清斋作
　　水镜风与开氷镜雪与揩开或光无定揩实朗益佳配藜照曜呈上下晶明皆触景得新防今朝雪里来
　　除夕
　　日自朝还暮嵗分辛与壬壑蛇宁可挽尊兽又当斟暖热薪盆气吉祥竹爆音年华有新旧不异爱民心







　　御制诗三集卷十六
　　钦定四库全书
　　御制诗三集巻十七
　　古今体六十八首【壬午一】
　　壬午元旦
　　午门曙色集缨簮首祚朝正黼座临资始春台当咢布勑几寰海厪懐任特悬初复镈钟制应律欣闻太蔟音【大乐钟磬新具特悬黄钟之宫既于　　南郊首肄之今孟陬太蔟叶律实自正殿朝元始】欲使恩膏被民溥更殷兢业与年深
　　元旦试笔
　　普淖羣雍启泰阳棼防曙色是春光月壬防合嵗壬建七始闿披华始昌法
　　祖敬
　　天心不息爱民勤政念方长中牟冬仲工才蒇可徧淤田茁麦芒
　　青阳一气八瀛覃考騐宁需邕与谭协纪壬干符坎徳辨方午位配离南便希菽粟如水火敢懈惕干玩九三宿玉扶筐多瑞色颙祈今嵗美田蚕
　　玉盘謡叠旧作韵【有序】
　　西蒙穴扫元戎重器同迁北漠屯开督护遗珎载献在徳致讵夸夫俘玉而功成宜切扵铭盘一围因以重之两美兹其合矣尔乃阗河粹毓凖部材程昔焉青鉢偕登世作蹛林之寳昨者金屠不守时投瓯脱之墟当夫琛賮来庭兑和列序璆琅匪乏奚烦徴典瑞于骨都轮广依然亦未着镌文于阿浑只以五朞殊绩捷应转圜百部永清懽回覆盎此则达瓦齐故物已虚槃敦行酒弗辱乎降王阿睦尔撒纳赍赀空盗大弓袭蹏究归于太府是用摛二萹而述事铸谢鼎辞阅三载以系时欹箴座侑云尔
　　与昔获盘符寸尺只复成双补阙益忽分忽合无情石犹觉愉焉色润碧却似延津龙跃泽是宜有诗纪其迹出师昔嵗畧昆仑五载功成咸来賔天方黙克西瀛津或贡鏁甲或玉罇付之有司武库存精金华服防帛完薄来厚往已数年物固有幸竒聫偶伊犁扼要轮畨守储胥讵借邉内取哈萨布露胥地丑敢萌觊觎市易走垦耕忽见此盘有驿致同旧列左右絶域秋登万寳滋既足食矣还足衣喜固在彼斯非竒敢因志满不戢师天庥敬奉戒恬熙福谦保泰永志之向欲速矣思増椎【前篇以得盘时逋逆尚未就殛故有拟付鄛人一例椎之句】
　　白鹰歌
　　霍罕额尔徳尼伯克所进歌以纪事
　　受将军檄遮贼魁设防未入惭雉媒【逆酋霍集占兄弟穷窜至抜达克山献馘而安集延霍罕诸回部一奉军门劄并请设计诱擒虽逆酋未及取道而先后悃忱备着】捧首以降心无乖方物屡献表賔徕每教厚往而薄来九经正义诚昭哉白鹰今复致鸷材雪毛金脚刷羽皑下韝目不留狼豺鹘师赤养皆旗回【回人养鹰鹞者谓之鹘师赤居之京师八旗】蒲萄喂肉那可侪开门揖盗谋非佳博观今古益凛懐作歌匪诩遐荒开
　　马逺寻梅图
　　不有贞元气安知天地心斯能消息报溪畔一相寻
　　新正重华宫侍
　　皇太后宴
　　荅腊冬冬送喜频韶年绮宴奉
　　慈亲西池敬进南山夀
　　八袠初开首嵗春火树银花迎节物吴童越叟望时廵宫中行乐同天下
　　圣母康宁万福臻
　　安期枣【汉玉如枣大因以名之并题句】
　　无核仙人枣来应自海东如虽逊大蒸栗谩言红真诰谕长史佯询讥景公持将献王母甘与玉文同
　　盛懋瑶林积雪图
　　寒林白屋依防出萧寺红楼缥渺横借问板桥驴背客眼中景可入诗情
　　降防加赈豫省去嵗被水州县诗以志事
　　杨桥昨秋河夺溜督筑柏冬工幸就尔时普赈济燃眉帑粟不惜期速救方伯量移取熟路曰有事焉资善后【胡实瑔前为豫抚曽命防办通省渠工去秋有杨桥之役复自江西调任】颇闻淤田麦秧茁便冀有秋时尚乆【叶】方春生养万物欢豫民独苦予心疚灾有重轻本不同赈加一再分薄厚旋转化机赖天庥客冬三白鳞塍宿颙祈赤子复元气博施宁夸补罅漏
　　和阗玉韘
　　方物和阗献良防器用资矢催肃慎氏绩底羯涝支徳佩犹堪绎武成敢即熈叔孙非所拟惟切燠休思
　　题金廷标人物
　　对梅铺纸与传神香影真情领畧亲仿佛山中髙士道氷肌同是个中人
　　降防免江浙积欠诗以志事【有序】
　　春颁青陆将迎
　　鳯辇于维南日下黄封早伫鸡竿于自北爰仿再廵之典制俾寛三省之供输念额徴既羡乎邻疆知尾欠旋赢夫比嵗虽遇防眚而必缓长官自识勤抚字以辍催科即希眀诏而少延下户不无觊新恩以纡旧课嘉彼祝
　　厘之共切广兹
　　锡类之咸周匪矜濊泽十行懽均白屋惟厪始和二日
　　令协紫泥云尔
　　行时葆驾指东南嘉与吾民共乐湛财赋重区嵗有欠催科概豁泽均覃积逋岂计万已累【三省共八十五万两有竒】旁及俾寛省以三【安徽本所不到亦免之】较彼豫人诚厚幸一为欢喜一为惭
　　沈周踈帘看雪图
