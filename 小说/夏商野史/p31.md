<!-- { "loadSidebar": true } -->
　　瞿山地裂，司空告变，桀曰：“朕正嫌河道迂回，此地裂，是吾意也。”
　　乃命役民夫五万，率诸侯之民，因其裂凿山而通于河。伊尹闻之曰：“噫！谓天地变不足畏矣，子又何居于此？”乃去。此第五就，有功颇多度，终不可为，而去归亳就商侯。
　　则终古先在亳矣。
　　终古见商侯，泣诉：以为天命绝夏，君当救天下生民。商侯辞谢不敢当，而客尊终古于国。及伊尹归，与终古密论天道。
　　天下非桀党，即皆不足有为者。可奉天者，惟商侯。遂默有吊伐之策矣！
　　且说天下诸侯如何非桀党，即皆不足有为者：不足为者是善的，桀党是恶的。如豕韦四氏，自孔甲世来，已霸行天下。
　　在桀之世，畏桀之力，只得与之为党。而葛氏又新起，相与屡屡助桀凶淫，以威天下。天下诸侯畏桀，即畏伍氏。伍氏因以凭陵下国，无所不至。东方豕韦氏为霸，吞并小国，三十地，方九百里。甲士九万，车九千乘。其余东国虽未灭者，唯唯从命，朝聘惟谨。东方九夷，又相协助之。北方昆吾氏为霸，吞并小国，二十八地，方八百里。甲士八万，车八千乘。其余北国虽未灭者，唯唯从命，朝聘惟谨。西方顾氏为霸，吞并小国，二十地，方四百里。甲士四万，车四千乘。其余西国虽未灭者，唯唯从命，朝聘惟谨。西方诸戎亦从之。南方常氏为霸，吞并小国，二十二地，方五百里。甲士五万，车五千乘。其余南国未灭者，与诸蛮俱亦从命。中间桀自为霸。助之者葛氏为霸，吞小国，五地，方三百里。甲士三万，车三千乘，余小国从之。
　　五霸者，桀之恶党也。其众小国诸侯，中有帝王之胄，神明之裔，圣贤之后，先代大臣之后，典夏后氏，懿亲甥舅之国。初年自立，自来朝者至今也。有被摧灭吞并的，也有不能自立，丧国亡身的，也有不得已顺从恶党以免旦夕之命的。皆所谓不足有为者也。有稍能自立，不失和好，内能勉守其国的，则所谓善者不足有为也。到修德行仁自强的甚少。惟有极西方有邰之国，弃之后，姬氏公刘者，其先不窋，于羿浞之世失国，居戎。及今公刘能修后稷之业，民富心一，乃立国于豳之谷。今邠州三水是也。国既富强，为善自固，诸乱暴之国，不敢窥伺他。亦与中原远绝，亦不朝桀，亦不畏霸，遂为后来周家之祖。
　　此则远国未能有为者也。其中国诸侯，能修德行仁，节用足国，仁民爱众，不失朝桀之礼，尽事桀之道。却不从恶，又不党乱。
　　不凌弱，亦不畏强。暴主无由加众乱，亦不敢侵者，独有商侯而已。且说商侯在这暴乱之世，何以能自立。商侯只是修德于己，行仁于民。民既一心，谁人敢犯？其所用贤才又多，伊尹以元圣而为师，莱朱以亚圣而为传，庆辅、湟里且以大贤而佐政，寿常、旬范以贤者而守职。凡所以劝农课桑，省耕省敛，富善恤穷者，无不尽道。国中家给人足。而君师、大夫之车马、旌旗于戈楼橹，从人衣甲亦无不精密。所以当时葛氏无道，横行于中国，而独不能行其令于商。如夜宫之需，商不应也，葛氏亦不敢来伐。商侯亦用宛法善辞之伊尹在夏，亦能宛转于桀与三小，致不罪于商。初伊尹在华野中原，以天下为己任。及见桀之暴，诸侯之乱天下，苍生之困苦，尹视之亦若切身之痛疴，恨不立拯起之。却能前后经立夏朝十有余年，而不激不露者，这叫做圣人，能为龙，亦能为蛇者也。后人余季岳赞之曰：昆冈既炎，玉石俱焚。
　　百川皆沸，况乎千山。
　　龙门既凿，银河道东。
　　方舟莫挽，讵留飘蓬。
　　彼决一泓，而洒万顷。
　　鱼枯于池，烈者尤兢。
　　倒流激石，昼夜怒号。
　　即曰砥柱，何俾狂涛。
　　是以圣人，不券不恶。
　　不洁不怒，不平不鸣。
　　善者不萃其形，奸者不获其情，妒者不闻其声。夫是以入于焰烈，涛狂不为异，而卒获其平。
　　其五就于桀，本视其万一可救而救之。故随时见道，爱道乘时。今看桀终不可少回了。又闻得妹喜得了一梦，谓桀曰：“妾昨夜三更时候梦见西方有一轮红日，东方也一轮红日，两轮红日在空中相斗。西方红日中，闪出一员将，身披金甲，手执金枪，杀个胜。东方日中也蹲出一员将，身披铁甲，手执铁枪，杀不胜。那日便无光彩，渐渐灭了，不知此主何吉兆？”
　　桀曰：“春梦襕衫，不足怪也。”
　　伊尹闻得，识天命在商。遂去桀而就汤。以妹喜之梦告商侯，这是五去桀。遂永绝于桀。
　　桀恶日甚，诸侯日横。
　　尹欲行风后力牧之事，佐黄帝之业。先修井田之法：每里十井，每井八家，每家受田五十亩，即当今之百亩。每家有当家一人，年五十而内三十而外有妻者，为富家。其上而父母老者，当家之人营肉帛事之。其下而弟与子幼者，助事当家之人。
　　四十而无子者，则许另娶一妾，或前妻去者，再娶妻。五十无子者，则许养他人子，顶代其农业。子三十而不娶，女二十而不嫁，并嫁娶责财者，髡劓其父母。弟年三十父不存，则兄为之娶妻。乃告于官而别受田。田之用力须三人，盖子弟助之。
　　无则养子雇邻人助之。其人可养八九人。子多者，以继无子者后，或赘于有女无子之家，即继其后。故国中无鳏寡孤独之民。
　　间有值非常灾患而无依者，幼则或养于民之新受田人口少者家，长则或在官为胥徒、为工艺，老则有义廪给之。其井田虽作，九区中间尽以居民庐舍，植桑麻菜果而无公田。故用贡法，虽家岁取五亩之八，而别有补助之法。每里之中，则设一学，立一师，举一里中之贤士为之，教一里之子弟。而设一义廪于里学之旁，举一里中长厚耆老为之长。司其仓廪，每岁所贡租粟，十井之民自运于里廪，而里长验收之。国有用，则取诸里凛。取不尽之余，即为义廪。春省耕，视民有牛种粪力不足者补之。秋省敛，视民之为禾本嘉，而收成偶薄，不得于天、不足给其家一年之用者助之。其不幸之民，老而无归者，即使守里廪之旁，岁给余而养之。又禁民间买置玩物巧奢之器，不许多为末作。死丧有哭泣衣木，而无饮食；嫁娶有布缕，而无币帛。民家三年余一年之粟，九年余三年之食。每里之师是为下士。其有成德，令闻者选以为学于都中，观礼乐刑政事，是为中士。其弟子中有孝梯忠信，习礼乐、兵农、邱索、典坟而有得者，补为里学之师。其中士学政而成，则授庶政，是为元士。
　　其在国则各有司职，出则宰邑，亦为邑学师。五里为一邑。邑有元土之令德者，又举为大夫。七十里之国：十四邑长，十四邑师，七十里学师，七十里长。以教治其士民。
　　其教兵之法：每井八家，家出一壮叮二家共养一马。八家共出一车。每家自置兜鍪皮甲、戈矛、弓矢、盾橹。而每车有小旗、小鼓。一车乃设一将中土，或下土为之，有阵旗、阵鼓。八十人是为一阵。五阵，五十车，四百人，四百马，是为一旅。立旅旗、旅鼓，设一裨将元士，或中士为之。十阵，百车，八百人，四百马，是为一军。立军旗、军鼓，设一大将大夫，或元士为之。同七十里，车七百乘，甲士五千四百人，除余夫助役在外，君与将帅自将之。设大旗、大鼓，马皆披草。
　　每车八人。四人居上，执弓矢。四人在下，执矛盾。而各里长辈卒在官之徒督之，余夫从之。除子弟替役外，合国行师可七千人，为七军。
　　每岁农暇按法教之：以四军处四正，按鸟、蛇、龙、虎。
　　以四旅处四奇，按风、地、天、云。以一军居中，为天柱。其在官之徒、在甲士之外者，出则为游奕，入则为护卫，战则为接济，护则为收检。每岁搜苗，狝狩田猎，而四阵以教七军，教成。盖二十年，竟无敌于天下，伊尹之功也。伊尹自乙酉岁，绝夏就汤，专以此为事，厉志救民。见汤之明德日新，既自庆得为明主之师。又自以为德不及汤，力请为臣。遂为相，仍称师行相事。与莱朱等悉心力佐汤兴王。于是尹去夏后，夏桀益暴？霸国益横，天下诸侯皆愿归于商矣！
　　且说夏桀如何益暴，桀既无伊尹，无所敬服。去了终古，无人复告变。杀了诸告变之人，无人复言。数年间，既搜索天下货财、子女。天下诸侯不得充足应数，天下士民俱怨恨不但。
　　夏国桀初年，开辟夏疆，吞灭近国。有地千五百里，甲土将二十万，车二万乘。桀日所亲从厚养猛士，亦二万人。皆力举千斤，射贯七札者。近年死亡大半，其兵新换者，如旧数。猛士则新选者，虽仍猛狞，然不似旧时有纪律了。桀凭勇力徒众，自为霸于夏。灭善国，存恶国，以为党。灭善人，用恶人，以为助。近方之国不得不助桀，不助者灭。桀之诸臣三孝二幸等，倚桀而肆行于下。自所取用，奢侈淫酗，亦各为小桀一般。
　　取民租赋，初年十分取二，中年十分取三，到近年来则十分取四五。以至搜刷殆尽矣！百姓在桀之世，生不能养，死不能葬，长不能娶，旷夫满于野，怨女盈室。士不得仕，贤才厄穷，善人困苦终身。恶人从桀者，乃得食禄。桀之护卫从人，饮食狼籍，衣服华采，制新弃旧。而民日不再食，衣不蔽体。又上官有司时时设法搜掠，百姓卖妻给官。又刑罚不中，百姓怨气满腹。又屡起徒役，累杀多人。加罪无常，冤民见杀，百姓受苦。四十余年然不叛乱者：一则畏桀之力与诸臣之凶。二则恋故土，不敢他往。三则侥幸万一苟免，姑延旦夕而已。总之是为天下，皆小桀，无主可归故也。且从前虽苦犹有幸延生命者。近年明明用王命搜索财宝、子女，诸恶党之臣，四出横掠。而士民家家离散，人人将死了。向时怨女，今为冤女。向时旷夫，今为徒夫。卖为贱婢，役为官奴。无不至矣！向不能养者，今且老弱展转于沟壑，壮者逃窜于四方矣！向不能葬者，犹能方瘗。
　　今则裸尸满路，积臭盈沟矣！如此世界，桀犹然只似没有，诸恶犹然日甚。近既役民夫于瞿山、开河，累杀又多人，民怨日益甚。又累及诸侯之民，诸侯亦怨，诸侯所驱之民亦怨诸侯。
　　乙酉之后，桀又搜寻，诸侯献财帛。不足者，有献于女。不如意并闻知其自用而不献者，远者使五氏伐，近者自伐之。又灭三河氏等数十国。而近桀之诸侯及士民，闻商侯之政者，只除五氏及恶亲党而外，俱愿归汤矣！
　　且说如何是霸国日横，即上所说五氏各行凶恶，恰是天生五小桀。如何五方便有此五霸？实非天地设之，盖五方贤侯桀自不用，用此五恶以相助耳！后人钟伯敬铭之曰：尧咨四岳，天下平章。桀资五伯，以乱五方。彼为天下得人者何皇皇！此欲以人乱天下者何攘攘！五方狺狺，天下沦沦。
