<!-- { "loadSidebar": true } -->
　　懐者心之蕴心惟方寸田弗澄则防扰出治那无愆克己礼斯复従朋道岂全
　　圣言宜咀嚼【堂额　　皇祖御茟也】一防一新焉
　　绮思楼
　　李仙杜圣无绮语岛瘦郊寒自一家乡腻温柔实当戒毫厘千里慎其差
　　虚白室有防
　　谓白生于虗虗又生自何谓虚能生白白之能由他炙毂辨难穷无非资淆讹不如坐室中五字聊成哦
　　植秀轩口号
　　窗外猗猗竹数竿栽培颇易緑业攅菁莪设以譬乐育为国之桢独见难
　　紫光阁曲宴外藩纪事
　　外藩曲宴锡初正
　　皇考垂庥例奉行【曲宴外藩向无此典始自雍正年间皇考以是加赉诸藩聨属中外用示慈恵】西苑御园黄幕张【去声　自　　皇考时至乾隆二十四年以前每嵗宴朝正外藩或于丰泽国或于圆明园皆设大幄次曲宴颁赏】平回定准紫光成【按日下旧闻及春明梦余录均载紫光阁之名而迹难详考约在丰泽园之北时应宫之南至乾隆二十五年平定伊犁回部因鼎新紫光阁落成图功臣像于阁上并弆蔵得胜灵纛军器以志武成嗣是每嵗遂移外藩筵宴于此】百朋有秩逮遐壤三接无非洽下情百嵗熈和逢嵗稔【去嵗直隶及各省幸获有秋十二月廿一廿五等日连得腊雪渥泽优霑土膏滋润于春田最为有益】执规惟益慎持盈
　　重华宫茶宴廷臣及内廷翰林等五经萃室聫句复成二什
　　春宴紫光阁以旋重华依例赐茶筵彼因偃武外藩恵此则崇文内翰宣室萃五经剏新咏星聫列宿继前縁【每嵗茶宴聫句所用二十八人适如列宿之数云】善人报施终无爽夷跖评量笑马迁
　　自壊长城早定论幸传家学有贤孙格天一徳兹何在辨祖二编今尚存遂与影镌期永世聚其神防弆文轩九经治蕴五经内共朂尊行岂易言
　　五经萃室聫句【有序】
　　弥纶六合羣言所以祖五经模范百王萃美于斯归一室粤昔干开坤阖文眀肇启夫诗书洎乎月纪年编礼教隠维于笔削頋金丝孔壁难溯漆书蝌蚪之遗即石刻鸿都谁传汉隶龙鸾之旧自镂版始长兴之世印竞麻沙迨校刋盛端拱之年功精雕造良称宋椠欵题最擅荆溪名重相台蔵弆久归天禄昔者珎先片羽吉光初现于麟经今兹数应骈珠象纬相聨扵虎观九十巻袤延分寸古香流简牍之间七八家离合异同精鉴烂云烟之迹爰因秘殿分此后楹荟厥全编都陈一几移贮依然慎俭位置自尔得宜于是旧帙鳞排新楣额焕赋诗言志类聚亦以羣分记事成文即小因之见大影宋钞而雕梨重付好将万本流传较岳刻而扫叶无譌更予百寮宣赐况复文孙善继穆然想肯构之艰大造无私邈矣感长城之寄道原不变于焉证外王内圣之同文即在兹可以见天理人心之正乃者年逢开甲春叶先庚踵旧什以拈题宴重华而赓韵六百载运钟辰防抚五辰而嵗纪龙光廿八人序协星躔应经星而祥符纬聚咨尔在公敬事无忘乎日星嵗月之省成庶其相恱同声交儆扵喜起眀良之盛际
　　【御制】夀诸梨枣宋雕精鲜覩五经茹彚征祗有相台曽遍刻
　　快于
　　秘阁遹观成长兴依石工兹肇【王明清挥尘録后唐明宗命太学博士李锷书五经刋板于国子监监中印书之始明清家有锷书五经印本存焉后题长兴二年也郎瑛七修类稿印板在唐时少有至五代刻五经后始盛胡应麟引叶少蕴云世言雕本始自冯道此不然但监本五经始冯道耳】广顺遴儒勘用程【册府元龟敕近以编注石经雕刻印板委国学每经差専知业博士儒徒五六人勘读并注今更于朝官内别差五人充详勘官太子賔客马缟太常丞陈观祠部员外郎兼太常博士叚颙太常博士路航屯田员外郎田敏等朕以五经事大不同诸书虽以委国学差官勘注盖縁文字极多尚恐偶有差悮马缟以下皆是硕儒各専经业更令详勘贵必精研广顺三年六月田敏等献印板九经五经文字九经字様各二部】頴达圅存镂端拱【玉海端拱元年三月司业孔维等奉校勘孔颖达五经正义百八十巻诏国子监镂板行之按是为宋板五经之始　臣阿桂】孔维职董集胶黉【玉海易则维等四人校勘李説等六人详勘又再校书亦如之春秋则维等二人校王炳等三人详校卲世隆再校诗则李觉等五人再校毕道升等五人详勘孔维等五人校勘礼记则胡迪等五人校勘纪自成等七人再校李至等详定咸平二年五经正义始毕】烧泥布铁升剏制【经义考江少虞曰布衣毕升为活板其法用漆泥刻字薄如钱每字为一印火烧令坚先设一铁板其上以松脂蜡和纸灰之类冐之欲印则以银范置铁板上乃宻布字满铁为一板持就火炀之药稍镕则以一平板按其面字平如砥印数十百千本极为神速】崇化麻沙闽盛行【祝穆方舆胜览建宁麻沙崇化两坊产书号为图书之府】北监匪无譌脱患【岳珂沿革例经本行于世多矣率以见行监本为宗而不能无讹谬脱畧之患盖京师胄监经史多仍五季之旧今故家往往有之实与俗本无大相逺　臣三寳】南州又各异同争【沿革例云绍兴初仅取刻板于江南诸州视京师承平监本又相逺甚与潭抚闽蜀诸本互为异同】芸芸畴匹余于廖草草纷嗤杭蜀京【沿革例世所传经自监蜀京杭而下有建余氏兴国于氏二本称善廖氏又合诸本参订为最精于氏音义不列于本文下率隔数叶始一聚见不便寻索且经之与注遗脱滋多余本间不免误舛要皆不足以言善也】流寓坊顔犹指秀【宋嘉定中珂守嘉兴后寓居郡城金陀坊着有金陀稡编　臣嵇璜】鉴镌塾迹遂留荆【在常州府宜兴县今分设荆溪汉书地理志虞喜曰汉初置荆国以有荆溪在阳羡界为名考一统志珂父霖墓在宜兴县西盖岳氏自南渡后徙常州故家塾以荆溪名】麇凡元本爰橅仿【沿革例今以家塾所蔵唐石刻本晋天福铜板本京师大字旧本绍兴初监本见行本蜀大字旧本蜀学重刋大字本中字本又中字有句读附音本潭州旧本抚州旧本建大字本俞绍卿家本又中字凡四本婺州旧本并兴国于氏建余仁仲凡二十本又以越中旧本注疏建本有音释注疏合二十三本反覆防订始命良工入梓自信以为尽善】鸠厥老生偕品评【沿革例与明经老儒分巻校勘视廖氏世防堂本加详焉】字注句音例沿革【沿革例如字画如注文如音释如句读悉循其旧沿革例者珂自述其刻经之总例也凡一巻　臣蔡新】
　　【御制】江河日月道恢宏干知坤作羣生见方卦圎蓍众理呈【易经】尧舜法之为政本
　　费秦殿也与时更【书经】新周命只秉文徳睢在洲兮鹿食苹【诗经】据事直书鲁史旧【臣和珅】备言广记左邱盲【春秋】养防详少仪曲礼原始溯元酒太羮【礼记】后学程朱周邵待【晋王弼注易在宋儒前　臣梁国治】终篇彖象卦爻明【巻末附刻王弼畧例有明彖明卦明爻明象四篇　周易王注】隶更定出恭王宅【鲁恭王壊孔子宅以广其居得所蔵古文书以还孔氏蝌蚪书久废世人无能知者孔安国考注文义定其可知者为隶古定更以竹简写之】序发端尊先圣祊【安国书序首称先君孔子讨论坟典断自唐虞以下讫于周举其宏纲撮其机要足以垂世立教典谟训诰誓命之文凡百篇三千之徒并受其义及秦焚书我先人用蒇其书于屋壁　尚书孔传】毛较鲁齐韩独着【隋经籍志云汉初有鲁人申公受诗于浮邱伯作诂训是为鲁诗齐人辕固生亦传诗是为齐诗燕人韩婴亦传诗是为韩诗皆为之传又有赵人毛苌自云子夏所传作诂训传是为毛诗宋吕祖谦曰四家诗读异义亦不同以鲁齐韩之义尚可见者较之独毛诗率与经传合是毛诗之义最得其真　臣刘墉】笺申诂训传縁鸣【陈振孙谓郑于诸经皆注独诗言笺者郑遵毛学故称为笺防云毛公曽为北海相郑康成是其郡人因以为敬　毛诗郑笺】歩天行水排如罫朝魄晓星朗若晶【郑樵谓杜预注如朝月晓星其于星躔地理如羲和之步天如禹之行水　春秋杜氏集解】王肃虽翻先辈议【朱子云王肃议礼必反郑　臣徳保】
　　【御制】考亭曽许好人名【郑康成是个好人考礼名数大有功此朱子之説　礼记郑注】外王内圣胥为榘伊古贯今此示衡占毕小乎继学大【张子云为天地立心为生民立道为往圣继絶学为万世开太平胥于五经是繋读经者非徒以占毕为也向于文渊阁记曾及之】
　　迁流阙矣应
　　期盈【考书中收蔵印记易书诗礼记曾入晋府易诗书又入陈定徐干学家至李国夀家有易诗书礼记而无春秋季振宜家有易诗书春秋而无礼记项笃夀家则仅有春秋而无四经是此书当明时已各为部分罕得其全今逢　　文治始庆合并】椭圜押尾形歧笵【各巻末俱有木印镌相台岳氏刻梓荆溪家塾其形或方圜防椭】篆楷分毫画勒琼【印字防篆或楷或】对待宛絺背两已【木印间有亚字形乃古黻文尔雅注所谓黻文如两已字相背也臣曹秀先】茹想曝腹三庚篇篇左侧都标额【每页左傍上方刻有篇识如易之乾坤卦书之尧舜典诗之闗雎葛覃春秋之隠元年礼记之曲礼檀弓之类最便翻阅】句句中间为防睛【句读四声俱各发圏间有与通行本分句不同具见古本之遗】美善再加压籖轴【臣周煌】寳蔵一已敌球珩经心防蠧四三久【藏礼记者四家春秋者三家】过眼风灯七八赢【易书诗同经七八家收藏】晋邸旧藩随带砺【易书诗礼记俱有晋府书画之印敬德堂图书印及子子孙孙永寳用图章案　天禄琳琅宋本书中多有此三印连用者臣福长安】昆山故第伴簮缨【易书诗又有昆山徐氏家藏及干学之印健庵三印】李陈欲侈牀连屋【易书诗礼记俱有李国夀印而书又有覃懐李氏图书疑即图夀其陈定书印及陈氏世寳印易书诗三经亦皆有之】季项防夸金满籯【春秋礼记有季振宜及项笃夀万巻堂印】经纬星咸焕
　　东壁【臣董诰】
　　【御制】雌雄剑必合丰城易书同稡珠和璧诗礼还聫弟与兄因取春秋通校正【春秋先入内府兹复得岳珂所刻易书诗礼四种比校板式延袤分寸无不脗合】
　　殆呵丁甲竞传惊人间安得储瑶玖
　　什里真能叶頀韺　　【御制分题五经诗】韦漆
　　作师穷窔奥【臣曹文埴】羲文
　　出治浃埏纮【恭读　　御制题易经诗中有羲文万载萃精神及韦编坚矣今何在之句仰见作君作师盛徳大业具在于此　　御题易经】曰稽谟典皆一贯逓嬗
　　今明总
