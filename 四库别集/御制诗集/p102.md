<!-- { "loadSidebar": true } -->
　　皇天生物心悔祸降康祉披来公奏章禾稼登塲美民艰因以愁民苏得无喜元气未易复既喜忧还继【叶】尚有偏灾者虽小应抚敉嗟嗟我臣工敬惧勿暂弛
　　即景
　　夜雨朝晴爽气流髙原下隰酿丰秋一天朗日悬清照几缕残云恋碧浮心迹只今偏爱澹诗裁到此合添幽已怜近惯甞忧戚稍幸兹犹解惄愁
　　题万寿寺方丈
　　三度轻舟过【今年舟过万夀寺者三兹始一逰云】一来方丈逰地偏白足静松老緑隂稠驯鸽香台集凉蝉古树收略叅今昔景门外聒清流
　　万寿寺口占赐方丈明鼎
　　试问阇黎悟未曽与僧何不可言僧却怜佛子亲逢佛因识能仁有不能【昔　　皇考喜开示禅流因而得悟者指不胜屈明鼎尚属济宗名宿独未获许可故嘲之】
　　蕊珠院
　　畅春苑湖中杰阁数楹上摩清颢下瞰澄波
　　皇祖题之曰蕊珠院朕奉
　　皇太后驻跸是苑每问安视膳于此信乎清都之境不
　　老之庭也因成长律敬勒壁间
　　镜里岑楼号蕊珠网轩四靣逺山图
　　尧年寳露犹霑树
　　王母香华每降厨地是上清无暑境庭名不老列仙都六星又见朝南极鸾鹤纷随瑞霭扶
　　五君咏题钱选画即效顔延年体
　　竹林之防名艳典午延之着咏黜山王而标以五君其见卓矣元钱选为各冩其像而书顔作于后展巻间其席地幕天纵情任达髙致可挹也爰效顔咏各成四韵分缀其上
　　阮籍
　　嗣宗青白眼傲睨人间世行不拘礼法学乃通神契髙论祖防庄正言折蒋济苏门鸾凤音夫乃知不逮
　　嵇康
　　踈懒虱不除了饮发任乱许由羡栖岩子房轻佐汉逸躅托云霞浮荣判氷炭徘徊顾日影絶矣广陵散
　　刘伶
　　沛国更不羁陶陶防所以鹿车散漫逰寤寐视生死心醒身任醉噐度谁能揣不听妇儿言粗论含至理
　　阮咸
　　仲容能豫流放达蔑仪度嘉话至今传犊鼻挂大布山公号精鍳磬折心生慕累骑追婢归或亦失贞素
　　向秀
　　叔夜性既巧子期亦佐锻探道论养生徃复相辨难巢许不达尧辞遁心无惮三咏西迈赋终始交情见
　　过通州
　　行秋过潞水散闷指盘山晓露兰陔外香风禾陇间野情偏入画云影恰宜闲夹路西成景因之一解顔
　　浮桥
　　徃来经几度浮桥镇若兹不堪廻首处春暮泊舟时
　　烟郊行宫叠去嵗诗韵
　　命驾田盘止顿便緑窓碧树又葱然逰观借以消无赖来徃相于似有縁静悟春花复秋月痛因今嵗较前年【去嵗诗云所思难遣忆前年盖谓乙丑春值慧贤皇贵妃事后谒　　陵之便一驻盘山亦止顿于此今　后丧又已逾时抚今追昔无不助感】徘徊未获安心处空説安心已竟禅
　　秋日静寄山庄
　　夏山太浓春浅淡惟有秋山最可人小别田盘过嵗半白云緑岫如相亲岫态云容还似旧流泉之畔松隂茂凭髙意趣合杳冥得妙心神防去留心神意趣适所如山庄静寄名实符太行之阳有盘谷琼台中天而悬居时时钟磬下云间疑有佺期相徃还却笑苦求万年药不及乐此一日闲
　　天成寺
　　每到盘山无不到坐来髙阁忆曽来牕含四靣秋山翠座招万壑松风哀欲落未落叶恋树三防两防雨湿苔我岂维摩无所着手接天花置讲台
　　西甘涧
　　此路乃初路探奇越得奇当秋坐精室寻古得残碑石底幽泉潄松梢宿雾披人心欣创见我意也因迟
　　东甘涧
　　常时空向诗中咏【题慎郡王盘山十六景图内虽有东甘涧诗而其实未到今始逰云】今日初从画里逰正喜轩窓无俗韵更当风物报髙秋西甘涧接东甘涧薜荔防茸涧路幽廻首天成白云外钟声遥自翠微流
　　千相寺
　　诡石盘危磴精蓝倚绣屏衣衫生飒爽草木发幽馨云榻当轩据松泉隔峡听便教遘支逺无暇问金经
　　东竺庵
　　穿林破秋烟搴萝湿晓露云中峰态幻雨后溪声怒静室聊可憇赏心于此遇既欣笔砚随便令座席布云罩在上方钟声时静度分付舎利光待我重来晤
　　望云罩未至
　　非虞髙处不胜寒身到何如望里防一歩未劳才举目拈题已在白云端
　　云净寺
　　精蓝东竺东峭蒨倚青葱妙契得初到徐观迥不同开窓延爽籁俯槛眄秋空寻胜胜无尽生涯那有穷
　　静寄山荘襍咏
　　云间尚恋翠峰耸瀑壮偏淙白石寒小驻山庄欣静寄略纾幽抱惬澄观
　　四靣芙蓉入座浓石林云海自重重上方髙与秋空杳夜半微闻缥缈钟
　　临流搆馆名听雪据胜标亭欲防云便是朱明无暑到那更白帝报秋分
　　剡藤一试三王帖蓟树全中七字诗不是好逰兼学懒散怀聊复偶然时
　　蝶栩山花何故喜虫吟秋草若为愁扫除愁喜叅虫蝶了了层峰翠罨眸
　　时向松邉依緑防便教石上勒朱书秋来不道吟情懒恰有云山会起予
　　晓行即景
　　烟轻露重破秋天晓色催人栁拂鞭茅舎刍栩饶野意涤场筑圃待丰年东隣杵相西隣杵秋社钱増春社钱半载饱叅忧戚梦乍观多稼一欣然
　　顺义县行宫对雨
　　离宫已萧寂秋雨助凄凉一晌偏成忆千秋罢举觞【去嵗春　先皇后随朕往盘山回銮适于此度千秋节云】羽寒愁棘雀声咽怨堦螀遣拨吾原惯其如镇搅肠
　　汤泉行宫叠旧韵
　　枉驾驻烟宫波澄天若空竹姿縁过雨花气自含风今夕何多感昨年逈不同君平久物化谁与证穷通
　　米友仁云山墨戯巻
　　防山愁歩山防岏防水爱听水潺湲山水情似未浃洽与浃洽之云漫漫元气廻合絶摹拟妙境恍惚思跻攀真有子矣米海岳那能混之髙房山【末用董其昌防语意】
　　王防青卞隠居长幅
　　无多溪壑昼常静能使林岚气益鲜卜筑何论大小隠不餐沆瀣也登仙
　　唐寅松坡髙士巻
　　防侯已报韩仇日靖节终成晋隠时不可山中无伴侣虬翁笑谓舍予谁
　　题汤泉并蒂莲
　　从歌独旦懒闻双何事芙蓉见暖江非偶物犹知偶合牵心我尚未心降防忧草不生闲砌助感花偏对客窓飒沓西风银沼靣还教同付水淙淙
　　八月朔日秋分
　　夕月
　　少采当秋仲禋宗重夜明九经循白道万物荷西成朔魄将临望亏轮本是盈银蟾与丹桂齐语任闲评
　　畅春苑观澜榭作
　　云轩三架敞月镜一寛景物供寻赏来回便问安瑶池常放櫂学海愿观澜还忆
　　含饴日光隂弹指防
　　西风
　　西风一夜枕上闻凛秋感触愁怀纷四时代嬗来复去万縁梦幻合必分重衾已觉轻寒切夜防谁伴凉更彻桂月光浮万寿觞往嵗欢娯忍重説
　　今年偏觉寒来早触景遥忆劔南道黩武开邉夙所戒以顺应逆古有道金川地险碉寨坚迁延用致我师老运奇折冲无善术涓涓不塞虑因小彼地六月雪片飞嗟哉士卒霜戈抱
　　新月
　　钩様中秋月未中较常时月迥难同香飘丹桂三千界光射银潮万道虹呉质不眠修玉斧嫦娥耐冷守蟾宫昨年光景分明似一晌睎吟悟色空
　　仲秋恱心殿
　　凭虚俯碧寄崇情爽凑髙秋万里晴漫拟尧樽倾北斗稍欣稷穑报西成向常应益欢娯际何事偏多感慨生即景也知饶豫象写怀不觉谱商声
　　梦【八月十四日】
　　向者梦较可暂防生时靣昨忽懵腾中梦临观徳殿吁嘻人之情安能乆不变梦縁一以絶渍枕泪如霰
　　中秋漫赋
　　氷轮依旧照珠轩素彩寒光净可扪万里隂晴如有约一天风露总无痕闗情最是团圞节即景偏伤黯淡魂急管繁弦同赏处常年乐事不堪论
　　题项圣谟天香书屋图
　　小庾诗情老王法【黄鹤山樵亦有此图】萧萧短幅写无遗独饶神契不言处秋仲臯涂精舎时【香山玉华岫育桂最多旁构书屋二间因名曰臯涂精舎】
　　题丁观鹏摹宋人眀皇夜宴图
　　沉香亭畔端正楼昼短夜长为夜逰三即马上真风流红烛烧华不许睡彩翠莹煌照天地一曲霓裳妃子醉歌传白浊辞元清后来复有青邱生展图欲咏迟予情
　　菊
　　早防冒雨复欺霜争发深黄与浅黄迅矣流隂催节物中秋才过指重阳
　　我
　　皇考即位十三年而徂落倐忽嵗月今复乾隆十三年
　　矣兹当
　　忌辰恭诣
　　泰陵致祭以伸哀慕发轫京师秋光助感马上成吟聊
　　抒怆悼云耳
　　过纪光隂迅若流终身悲慕忆从头
　　桥山云树萦清梦驿路风烟惨素秋霜露序更増永念纉承责重凛
　　贻谋皥熈未致灾常有一以怀惭一以愁
　　卢沟桥
　　秋深原减涨潦尽未澄波直接沧溟月横陈永定河往来常嵗屡感慨此畨多回首石栏畔伤心春仲过【今春幸山东亦经此桥有咏】
　　秋麦
　　连畦细细复芊芊緑接平畴荡晓烟纳稼应期欣有嵗服田转瞬计明年四民乆识农为苦二鬴常筹食是天冬雪春霖愿时若愁怀对此且纾然
　　良乡道中
　　一带山已苍两行栁仍緑穂遗田畴禾稼盈囷鹿今嵗幸有秋鸡犬孳村屋稍得民气苏未易淳风复行役岂偏喜时廵资问俗厯厯忆今春沉忧隠心曲
　　凉
　　一夜西风促峭凉纯棉羣已换征裳邮程破晓霜华白学圃经秋柿叶黄即景研搜句亦浄抚时枨触意多伤行幐讵是携长巻牟画髙词得未防
　　雁
　　春溪曽见双双宿秋宇重惊两两过懒与写生传乐意洞庭归去任烟波
　　河之水三章渡拒马河作
　　河之水流以浊兮载防载渡伤我心曲兮
　　河之水浊以流兮载防载渡嵗月以遒兮
　　度则知近矣企之斯逺矣西瞻云巘矣啜予泣之陨矣
　　栁
　　官街种栁始李卫【乾隆元年易州路旁始种栁李卫为总督时也】拱把逾时翠隂蔽往来障日便行人果然树木十年计婆娑霜叶緑黄参树犹如此人何堪柔条待取明春好无那伤心易州道
　　题永慕斋
　　皇考泰陵建于易州初未置行宫也朕往来谒
　　陵率用行营十三年于兹矣今思
　　皇太后春秋髙嵗时来谒无室宇以适
　　温清于心不安因命置行宫四区自易州以达京师皆有宜凉宜燠之居在易州者名之曰永慕斋并系以诗用识初意
　　迤逦翠峰连行宫俯碧川非因避暑辟要为问
　　安便
　　陟降仪型在侵寻嵗月迁西瞻云树里佳气镇葱然皇考忌辰恭谒
　　泰陵致祭感成长句
　　孺慕终身忆始时西园一痛逮今斯十三年又堂堂过罔极思惟永永思泪眼那能瞻玉扆恋怀不忍奠金巵于昭万古常如在日月经天治法垂
　　恭祀
　　泰陵礼毕将回銮徘徊増慕载咏三章
　　春秋
　　太室奉甞烝悲助兹辰祭
　　泰陵
　　哀诏一畨重展处【雍正十三年所颁　　遗诏朕每逢忌辰必盥手恭读一过以志思慕之诚以凛继防之重】自惟何以副防承
　　感切
　　忌辰逢嵗忌　　【皇考即位十三年而徂落兹值乾隆十三年故云】泪干悲已更余悲山苍云白秋林紫正忆西园泣血时
　　缅怀
　　治教十三年
　　荡荡恩覃薄海壖祭礼已成归辔促梦魂仍在
　　鼎湖边
　　回銮即景
　　回望
　　桥山重去留萧森风物凛髙秋即防木叶连天下不禁心期特地愁至治未能臻复旦虚名早已悟浮沤观风稍幸闾阎足曰教曰余有后谋
　　石门店
　　防马石门店村墟飏晓烟今年秋好在前嵗景依然【前秋过石门店有诗示直督臣及羣有司】场圃无隙地华胥极乐天更防冬麦播緑意遍遐阡
