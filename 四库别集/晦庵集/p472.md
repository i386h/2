<!-- { "loadSidebar": true } -->
　　照对已行帖逐县审实粜济事件切虑各乡隅官保正不依所行约束别致引惹词诉事属不便合帖属县再行约束开具供申
　　各乡有营运店业兴盛之家其元给歴头合行追取若虽有些小店业买卖微细不能赡给巳请歴头不合追囘如有似此未系抄劄之人亦请令隅官保正从实根括施行毋致泛滥
　　各乡上户地客如主家自能赡给其元给歴头合行追収如主家见自阙食不能赡给虽是地客亦合给歴如有似此之人即请隅官保正从实根括毋致泛滥各乡人户如将戸名及第行重赍请去歴头合行追回如是只用第行虽不用户名实非重叠其已请歴不合追取人户已请歴头如有虚増口数今来覈实合行减退即请于歴头并总簿内分眀改正
　　县市
　　一上等有店业日逐买卖营运兴盛及自有税产赡给不合请给歴头人户若干
　　开具坊巷逐户姓名大小口数
　　一中等得过之家并公人等合赴县仓籴米人若干
　　开具坊巷逐户姓名大小口数
　　一下等贫乏小经纪人及虽有些小店业买卖不多并极贫秀才合请歴头人户若干
　　开具坊巷逐戸姓名大小口数
　　施行权免和籴令客米从便往来
　　本军旱伤遂支拨官钱委官在军置和籴客人米斛循环粜籴应接民间食用及本军劝谕到上户承认粜米斛并差公吏前去収籴到米斛桩管赈粜济不阙所有元置和籴赈粜合权行住籴客人米斛及出榜晓示从便上下出粜
　　免粜客米三分
　　照对本军去嵗旱伤细民阙食遂行措置和籴客旅米斛三分应接食用今来赈粜济米数不阙已行住籴合行散榜上流州军客旅通知
　　旅行许令人户借贷官司米谷充种子布种
　　照对管下三县去嵗旱伤至重本军已行措置赈粜赈济近来节次据人户经军陈状因旱伤目今布种是时阙少种粮乞行借贷常平米斛布田军司已行下各县相度依条施行去讫未据申到今检凖常平免役令诸灾伤计一县板税七分以上第四等以下户乏种食者虽旧有欠阁不以月分聴结保贷借米谷不堪充种子纽直以钱各二贯石给限半年随税纳仍免息利豫以应支数保眀申提举司行讫申尚书户部【虽计一县放税不及七分而本户税及七分者凖此】
　　今来除星子知县一面究实相度依条借贷外所有都建昌县合委官同各县知佐相度究见管下第四等以下户委实阙乏之人各令结保依条施行
　　不系赈济人一例赈济
　　契勘去嵗旱伤细民阙食使军已行劝谕到上户承认粜济米谷及有上户自能赡给佃地客户口外使军已印牌厯付阙食人赴赈粜济除将见有牌歴合粜济人户普行赈济外其上户赡给地佃等日前除豁不系赈粜之人亦行抄劄一例赈济一十三日自三月十一日为头将张世亨等所认米及取拨常平米普行赈济务要实惠
　　行下各县抄劄户口并立支米谷正数
　　契勘所支赈粜米縁三县各乡间有数户抄劄口数太多恐未尽实合委官与县官评议豫将所支米谷立定正数赈济施行二十口以上每户支谷止于五石二十口以下十五口以上每户支谷止于四石二十五口以下计口计日支给如管谷四石以上所支亦止于四石
　　都昌县搬张刘二家米等事
　　照对都昌县止劝谕到黄澄一名承认赈济米五千石凑所管义仓米会计赈济不周本军遂行下建昌县于张世亨刘师舆赈济米内取拨四千石付都昌县赈济其合用雇舟水脚钱每石支钱三十五文省并每石支搬脚钱四十文足今张刘二家差人搬担就官请领雇钱并经都昌县所管常平米钱内支破
　　诸县得米人户依时布种等事
　　使军近行下诸县但系元给牌歴赈粜赈济民戸并以劝谕到张世亨黄澄刘将仕米及义仓米并行赈济半月仰得米人户并力及时耕种田土如合干人减尅不行尽实给数即仰人户径赴使军陈诉切待根究重作施行
　　行下各普济半月外照约束接续
　　照对本军近将劝谕到上户黄澄张世亨等赈济米斛自今年三月一日为头普行赈济通作一十五日今来相次了毕所有元劝谕到上户承认赈粜米斛合行依使军先来约束接续赈粜应接细民食用
　　委官覈实四户赈济米数县官保眀事
　　照对去嵗旱伤细民阙食劝谕到都昌建昌县上户张世亨等四名共赈济米一万九千石本军遂行措置相度地里逺近分作三十五委官监辖赈济及委官巡察近凖尚书省劄子检防淳熈八年正月二十三日勅中书门下省勘防两浙江东西湖北淮西州军去年间有旱伤去处检坐乾道七年内立定劝谕富室上户赈济赈粜米斛赏格已降指挥行下逐路施行近来逐路州军虽有开具已劝谕到赈济赈粜数目缘无逐司保眀是致推赏未得切虑因而滞畱未称劝赏之意正月二十三日三省同奉圣旨令逐路安抚转运提举司各行下所部州县将愿出谷赈济赈粜之家如有见得数目应格合行推赏即日下县结罪保眀申州州结罪保眀申逐司仍仰逐司疾速连衔保眀申尚书省不得少有稽滞今有张世亨等所认赈济米斛已行普济管下阙食人戸相次了毕未见逐县知县结罪保眀申军施行今帖委司法前去建昌都昌县覈实的确赈济米谷数目结罪保眀供申切待再行稽考施行
　　移文江西通放客米及本军籴米船事
　　契堪本军管属去嵗旱伤细民阙食及无军粮支遣本军节次借拨官钱五万三百四十四贯三百七十九文差拨公吏前去江西得熟州军収籴到米共二万三千五百二石二斗四升五合回军赈籴及支遣军粮并检凖淳熙令诸米谷遇灾伤官司不得禁止搬取及近降指挥州县不许闭籴如有遏籴州军许隣州越诉又凖今年八月十九日圣旨指挥节文江东安抚使陈少保奏今嵗灾伤先合措置通放米斛州县遏籴去处许人户经本司越诉遂移文江西转运司安抚司并奉新县等通放米船回军赈籴支遣军粮施行
　　节次差公吏収籴并拨钱下赈籴
　　军资库钱共二万一千三百六十二贯八百九十六文四千贯文省差刘京手分卢文彬管押于去年七月十六日前去隆兴府管下常池市収籴到米二千三百一十六石九斗六升于八月二十一日到建昌县交卸赈粜
　　四千贯文省差衙前杨发手分朱涭于去年七月十八日前去隆兴府管下进贤县収籴到米一千九百二十一石八斗一升并谷一百五十八石五斗至十月初九日回军城下省仓交量米七百九十石都昌县交量米八百二十一石三斗一升星子县交量米三百一十石五斗谷一百五十八石五斗
　　一百七十一贯二百文省揍依折帛钱共四千贯差衙前吕祺手分熊瑜管押于去年七月二十九日管押前去収籴
　　二千贯省差衙前吕棋往隆兴府管下奉新县収籴到米七百四十九石六斗于三月十一日回军
　　九千八十二贯一百一十九文省于去年八月二十五日已后节次支付在赈籴収籴米系在后项声説正支钱二千七百一十二贯文
　　转支収到公吏籴米剰到钱共六千二百七十贯一百一十九文
　　四百八十贯七十七文省系转支籴米回纳钱付杨发収籴其米在后项声説
　　一千贯文省支付米彦俊籴米其米在后项声説一千六百二十九贯五百文省揍折帛钱共四千贯付衙前谢安道职级髙宗选管押于去年七月二十九日往下项去处収籴共一千八百二十六石一升五合于十一月初八日回军隆兴府奉新县籴到米一千一百六十九石五斗六升五合淮南蕲州籴到米六百五十六石四斗五升折帛钱共二万八千九贯二百一十文省系淳熙五年六年钱
　　一千三百七十贯五百文省系六年分支付谢安道髙宗选収籴米其共籴到米已在前项声説
　　二千八百二十八贯八百文省系六年分钱付吕祺熊瑜収籴米其米已在前项声説
　　四千八百八十九贯九百一十文省付在军赈籴収籴米系在后项声説
　　五千贯系七年分钱差衙前孙焘职级江彦和管押于十一月二十五日往隆兴府拏湖収籴到米二千二百九十七石一斗六升于今年正月二十三日回军五千贯文省差职级朱彦俊管押揍前项共六千贯文省于十一月二十三日往江西吉州収籴共二千八百五十石于今年三月二十九日回军
　　差拨乳香度牒糯米本钱共八千八百九十二贯二百七十三文省【阙】
　　四千贯差衙前王邦翰手分蒋安礼管押于八月十五日往隆兴府管下常湖収籴米一千九百三十二石八斗九升至十一月二十四日回军
　　四千四百二十九贯二百七十三文省揍作前项钱共四千九百九贯三百五十文省管押于十二月初一日往隆兴府奉新县収籴二千三百【阙】
　　奏乞推赏赈济上户
