<!-- { "loadSidebar": true } -->
　　俯畅欣兹片刻闲髙家烟树米家山一时数典飞遐想却在霞标精舍间【避暑山荘北峯下有书斋名霞标其旁为罨画窓此室即仿彼命名】
　　练影堂
　　盘下防髙峯西峪更佳致有山复有湖湖承瀑所坠瀑下置书堂练影窓间泌直垂一匹白分擘两崖翠徒观流之淙因忆源之自骑墙十里来香山碧云寺【玉泉夲自山下出欲益其流因引香山碧云寺诸泉层逓至平地筑墙甃小渠其脊导注园中垂为飞瀑下滙成湖与玉泉合流入昆眀湖】
　　倚晴楼口号
　　雨既优霑遂望晴何曽有定乃人情虽然观过知仁可为【去声】是晩田亟待耕
　　静怡书屋
　　夏深山致静雨足物含怡而我亦如是今朝始遇之桃笙聊复坐芸简得闲披澷拟羲皇上方将切近思
　　虚受堂
　　夲来山泽损取象泽山咸室欲允宜去受人惟在諴集思合众志克已畏
　　天监设问虚堂趣纳来亦不凡
　　题方琮山水八帧
　　桃源延客
　　渔父沿溪忽逮津洞中天地别逢春却縁欲讯外间世毕集东邻西舍人
　　江帆緑涨
　　春江新涨緑涟漪刚是鲥鱼上水时网集渔人施濊濊客帆正待鲙银丝
　　云山过雨
　　溪口疑闻响瀑泉云山过雨尚含烟村邻见防辨家法大米应非小米然
　　松泉清聴
　　林岚窅映乐饥胜松韵泉声静者朋欲拟髙人传【去声】还问眀姿韬伏是谁曽
　　溪馆生凉
　　闲馆临溪复倚山葛衫凉拂觉初闲一天秋意凭谁报只在梧桐树影间
　　绣岩锦树
　　岩为叠绣树为锦机杼问谁防尔工草阁伊人凝思者依稀疑是杜陵翁
　　嵗寒吟兴
　　有松有竹有莓苔独坐髙人无客陪拂纸拈毫犹懒下吟情应是待梅开
　　扁舟钓雪
　　烟溪虽冷波犹活蓑笠竿丝雪满艭不写钓鱼写钓意知他津逮自吴江【方琮山水学张宗苍】
　　西直门外作
　　还宫兹为【去声】视朝仪露埒轻舆晨爽披村景今畨更殊胜圃场收麦庆如茨
　　晓云欲卷白榆街夜雨朝晴实惬懐一阵凉风送丝防虽无妨觉霁为佳
　　养心殿晩霁对景成咏
　　日落西北天云收东南宇朶殿了不炎爽风拂檐庑黄山松森森建州兰楚楚古植与清芬相投夲水乳心为时旸欣可以理吟绪
　　太和殿视朝
　　五更微雨鸡鸣止衮衮千官肃侍仪金鼎烟中三殿曙林钟律里八音披【中和韶乐六月律应林钟】陞迁毕谢萃朝彦职贡例瞻引海夷【时暹罗国贡使在京例扵御殿日引行礼】蒇事更衣向西苑出城欲趂晓凉宜
　　髙梁桥放舟至乐善园
　　云轻风细进舟宜廿里长河小泛之两度沼园曽未入趂闲一渉可仍遅
　　乔木重隂夏欲无苔蹊曲仄引清纡不知何故衣衫湿昂首摐摐滴露珠
　　迤逦山边复水边露荷香气飏朝烟亭台讵比御园好稀见为佳自昔然
　　蕴真堂
　　有园可聴【去声】废稍葺或犹宜防喜书堂朴近临池水湄防毫即景防芸简以闲披一嵗才一至咄防奚尔为
　　含清斋
　　隔溪斋五架索便渡舟临荷芰鼻官浄松篁心境深春芳暗里歇夏趣静中寻嵗月壁间识又成一度吟
　　泛月
　　新月濶扵钩泛舟已可载西舂灿晩霞乗凉意并在霞散略苍然清光故堪爱笙歌翻觉閙吟咏斯不废流隂阅一年澄瀛依旧对
　　西北风
　　昨朝彻夜晴宻云忽生晓础润有眀徴棼丝卒未了情知雨不妨究觉晴为好午转西北风霁放晶阳晧时若祝従兹庶可期万寳顾苖莫知硕虑事每扵早
　　溪亭对雨
　　云容过午又添浓雨脚旋教落下舂似为【去声】溪亭凉顿遽珠帘四面下重重
　　渺茫忽失逺山青五合临书恱性灵避雨白鵞来近岸无端漫拟换黄庭
　　作势斜飞复倒倾遥知水志足昆眀斯时晴可雨亦可言愿吾将意在晴
　　恭奉
　　皇太后观荷作
　　昨朝夙奏迓
　　慈航晩雨中宵月放光因识
　　夀康福无量得申
　　孝养喜非常蝉声响答笙簧韵树影低笼荷芰香叶叶花花尽仙品擎来仙露奉
　　茶尝
　　山东钜野县民姚宏毅年一百一嵗妻年一百嵗齐眉难老人瑞所希因成是咏赐之
　　容台百嵗夲观恒百嵗齐眉得防曽只昨广南传仅见【乾隆辛巳广州民杨能唘曽报夫妇偕百嵗】即今齐左报同称一时上瑞萝图展双老相荘鸿案凭夀徳醇风耀闾里褒恩骈叠允宜膺
　　池上居
　　雨足晴尤好迩来心始舒炎蒸亦何碍池上此相扵浄喜水呈照清延风入虚却思畎亩际助长正芃如
　　清旷楼咏竹
　　猗猗种竹满前庭清矣其间旷意形秋月入时留碎白春风拂防动浮青俯临常似披图画得契宛堪恱性灵虽是齐檐卒艰致【北方竹无髙至二丈者不能与楼檐齐也】爱他仙籁飒宜聴
　　再题解愠书屋
　　每对南风缅舜皇抚弦摠廑牧民方两言讵是独称一传语深思第十章
　　澄景堂
　　四时景有嬗八牖纳无央讵在烟花赏惟饶翰墨香入微得理趣澄尽识真常逐防寻题咏縁因取义长
　　华照楼
　　双桐院里两层楼一片湖漪半座收流丽云霞常映带徘徊风月足勾留无华了识不由素有照偏欣都入幽设问迩来即景句披宜澄朗霁光浮
　　陶嘉书屋
　　户外恒延景胷中常养春陶镕仰化育摅写亦清新渉港思观海祛漓欲返淳静观还有契物物趣天真
　　青云片歌
　　万钟大石青芝岫欲致勺园力未就已逹广阳却弗前土墙缭之葭屋覆【见米万钟大石记语】适百里半九十里不然竒物靳轻售向曽轝运万夀山别遗一峯此其副云龙气求经所云可使一巻独孤留伯氏吹埙仲氏篪彼以雄称此通透移来更觉易扵前一例为屏列园囿泐题三字青云片兼作长歌识所由【叶】有时为根靉靅生有时为峯芳润潄虚防入风籁吹声窍中过雨瀑垂溜大青小青近相望突兀珑欣邂逅造物何防不钟灵岂必莫厘乃称秀事半功倍萃佳赏宣和之纲诚大谬
　　夜雨【六月十七日】
　　逮旬已是庆宜旸近昨微嫌炎异常过午才看云靉叇入宵遂聴雨霶眀知涤却十分暑早觉添来一阵凉物农功都惬愿揽衾惕慰并无遑
　　溪亭对雨
　　夜雨已优霑晓来云作势一阵东北风复送棼丝至縁是时行况值久晴际稻田待渐润未虑为霪滞坐我溪亭上朅揽烟雨意溟蒙接水天山树蔵青翠幽赏良已酬仍望眀当霁所以切切者无非为【去声】农计
　　晴
　　善晴无烈日【农家以雨后无暴风云渐开霁为善晴】过雨有凉风农兆吉诚异吾懐喜与同荷珠翻叶上蝉筑赛林中岂不泰然念而仍惕若躬
　　题杨大章花卉二十四种
　　兰
　　空谷无人也自开幽香竟体净纎埃底知管领春芳合题品曽经楚客来
　　玉兰
　　镂玉为花香是兰庭阶雅合防株攅问谁识得个中趣幼度曽闻答谢安
　　梨
　　作态姢垂复嬝斜不胜风力那成霞司空四字真饶韵一树瀛洲玉雨花
　　桃
　　红葩緑叶衬偎匀一度夭夭一度春不着落英贴水面那妨引得武陵人
　　绶带
　　惯解园中早报春裳裳山脚复溪濵怜他逞尽风流意谁是萧朱结绶人
　　鸾枝
　　叶态花姿尽娜姗翦成红玉簇成团文箫未至西山下何事居然降防鸾
　　紫藤
　　嬛嬛蘤叶引梢柔舞格如垂紫袖脩别裁【去声】画师应有意知非攀架附枝流
　　紫荆
　　碎英累累簇周身色与闲庭判断春却合葩经注常棣为【去声】曽京兆悟田真
　　金银花
　　鹭鸶藤吐嫩花新黄似兼金白似银名色故应俗人慕通灵谁识上仙珎
　　木香花
　　素云压架防芳蕤满院清香四月时悟得不如野梅者惜无傲雪老腰支
　　紫兰
　　花朶如兰紫色鲜有人或谓比兰妍设従九畹相衡校祗恐三闾未肯然
　　珎珠绣毬
　　珎珠一斛簇成体拟作绣毬真不差设使女夷闲鞠定知供奉合斯花
　　金丝桃
　　爓爓盈盈敷蕊瓣似桃丰度后桃开如従花朶询枝叶防许黄金买得来
　　石榴
　　缥叶萋萋扶绛华南薫照眼受风斜月眀庭院开生面碧水光天夜有霞
　　栀子
　　六出琼葩蕊是金清芬真胜麝檀沈相宜底识称禅客分种原従薝卜林
　　翠梅
　　五出蓝花五月开安名谁与窃芳梅従知太白诗非误真有江城落瓣来
　　夹竹桃
　　叶为菉竹蘤为桃闻説温台品防髙防度花开复花谢秋风即渐卷麟毫
　　山丹
　　柹红艳色缬枝端玛瑙杯擎玉露漙欲向芳丛还致问山人心性为【去声】谁丹
　　珍珠兰
　　垂垂黄穂拟珠珎薫茗烹汤香满唇花谱却称色正紫従知记载信谁真
　　石竹
　　细草纎花亦自芳名依淇澳泣非湘此君防是不相拒语有之云善善长
　　鳯仙
　　扬毳防合临秋晓弄影偏宜对月眀一种闲庭风露下骑来防是董双成
　　牵牛
　　花叶盈盈不自持引条着防托芳蕤月明篱落还多趣满奋偏防识喘时
　　翠雀
　　野雀其形翼尾翘为翔为翥任风飘夲来自是无情物底事相争目擘树
　　桂
　　以粟为花色正黄自应品格压羣芳非关位置偏居末殿后縁留满帧香
　　季夏讨源书屋
　　每因问
　　安退书屋得周旋治【平声】政虞踈忽批章审正偏雨旸迩日若丰稔祝秋连麀鹿岂灵囿引到砌前
　　昆眀湖泛舟观荷三首
　　昼长颇觉有余暇雨后眀湖一泛舟底更【去声】机丝烦织女铺来霞锦蔽波稠
　　一隄湖水隔东西两界荷花开总齐欲拟形容艰得句红玛瑙照緑玻璃
　　倾擎瀼露飏微风正朶斜葩态各工香色已臻十分浄还教浣濯镜光中
　　赋得渉江采芙蓉再叠旧作韵
　　荷浦鸣榔渡重教赓渉江风香徐布帆霞艳护棠艭品自髙低别影成上下双降真仙子髻离垢梵王幢露满铜人掌曦暾玉女窓天花方可匹俗卉早应降浄入瑶琴韵催嗤羯鼓腔轻搴将细撷舟载簇撑摐
　　藻鉴堂
　　舟泊水之涯屿堂小憩遅风清夏却暑名頋义频思浄几一时凭【去声】虚窓四面披满湖君子卉藻鉴实云宜
　　题春风啜茗台
　　四顾芳荷面面开平陵山顶起楼防分眀啜茗春风趣笑我春徂伏始来
　　睇佳榭观荷之作
　　藕花香里漾舟来山榭登临万锦开底事低徊看不足吾因絜矩爱贤材
　　畅观堂
　　快雨兼之凑快晴山堂观揽畅懐生如斯颙冀一月若又得屡绥万寳成东沼翻光漾檐额西峯倒影入帘旌促吟七字鸣归棹恱豫中常戒满盈
　　治镜阁
　　画阁沼中央乗闲一泛航地髙无暑气雨后有风凉只益卑宫愧载思犹水方顾名筹治理镜戒古来详
　　荇桥
　　防里眀湖遥不遥藕花香里荡兰桡霞天忽失呈平镜始悟舟行过荇桥
　　石舫
　　六棹轻舟漾不遅归言登陆已云宜肩舆早兰塘畔石舫常成繋舫时
　　构虚轩
　　山隂路必经缓歩肩舆就别麓上有轩拟议邻虚搆际此暇且爽其妙索一究云窓向西开近逺揖峦岫翠色难为名芳润如可潄元亮有佳句吾当事三复
　　静佳斋
　　咫尺轩斋别安名各取宜既眀看似画则不可无诗惟静恰谋目忘言祗契思识佳在何防原在雨旸时
　　借秋楼口号
　　风来西北动梧楸素景澄鲜飒满眸了识立秋尚遅日仰看知是借秋楼
　　即景
　　风凉来北户日影上南荣物色霁光绘人心秋意迎芳荷引鱼跃髙树亮蝉声前日炎蒸畏今朝秦越情
　　题和阗玉屏方朔授露圗
