<!-- { "loadSidebar": true } -->
　　月自光华波自寛佳名雅合署楼端由来出想当然耳饶是晓蟾几度防
　　鉴逺堂
　　临湖搆虚榭万顷一窗前谢氏清明镜米家书画船空澄爱天水飞跃任鱼鸢触绪契神解理诠复政诠
　　咏六兼斋
　　六兼斋号岂云徒妙义因何黙契夫秋月春风常得句山容水态自成圗开窓鱼鸟含天趣敧案诗书味道腴慨想唐虞代已往迭为賔主事斯无
　　泛舟玉河至玉泉
　　月余未经歴雨后一沿洄拍棹水声去逼篷山色来插秧千畆润锁叶几林才望杏瞻蒲里观农实慰哉
　　清贮斋
　　背屏张翠前荣罗古树峭蒨防结构菁葱中得路既深益佳趣频来似始遇花宫聴仙梵钿几逰竹素五盖既已去三幡亦因悟
　　静縁书屋
　　廽廊縁石洞窈窕复深沈本意在山水忘懐成古今无风松自响入夏鸟还吟片刻消清暇千秋寄静心
　　题董邦逹千岩飞瀑
　　诡巘缜纷疉树苍溅珠喷玉意含凉武夷胜防称九曲白也诗情寄两章有叶贴波皆浣锦无风出峡亦吹簧设云着个人聼好未识无人趣转长
　　题张宗苍万木竒
　　槎枒树出石嶙峋深秀盘中絶四隣碧涧清潭成丽瞩苍葭白露想伊人楼头何异陶景谷口宛同郑子真肥遯长年圗画里安知世上有蒲轮
　　竹如意
　　文心徳裕赋禅意皎然诗尚有天然节全无侧出枝罗公术终幻僧绍赐真宜独喜清谈处如逢君子时
　　偶仿倪瓒小景輙题以句
　　蓺事偶寄懐固知非所贵近来更有悟每仿云林意
　　诣玉泉祈雨
　　十日期还过分龙候正廻旦明希沛泽堀堁镇扬埃徳水真灵矣甘膏冀霈哉亦知迟节气【是岁逢闰五月二十四日始夏至】何以救麰防云望目惟倦景攀兴转灰名山权阁笔匪为豫逰来
　　雨【四月廿八日】
　　三春惠欲虚一犁泽希渥廽首忆前兹唶哉欠普足【一解】秋麦秀未实春麦苖未秀向拟充口腴今切燃眉救【二解】麦歉北方常去嵗乃幸然所忧在禾黍多未遍种田【三解】昼畏赤日炎夜望列星灿更值筹遐边殷忧度明旦【四解】簇云亦已升终风又阻踟蹰心弗宁徘徊竚阶序【五解】风声让云势雷雨忽解作入夕霏溟蒙未敢云何若【六解】霶霈为亷纎其力复渐防宵衣亦就枕无眠以吁唏【七解】数漏逹五更凌晨风又起慰不抵予愁反侧问无已【八解】云恐风送去亦赖风送来须臾更大沛优零辰已牌【九解】兴锄利秋稼登盘报夏收夏至迟廿日【北方麦收在夏至后】探莭舒眉头【十解】即晴亦云可再雨斯益善霁烟散午曦惜意仍展转【十一解】人苦不知足于得谁厌多自我尚如此何能怪其他【十二解】
　　题李绍箕谿山访隐圗
　　诘曲山椒有路通溪堂犹在白云中终南若复来髙怿作者伊人定姓种
　　诣玉泉山谢雨
　　阵雨沛今昨都来七寸滋敢云诚有格信是泽无涯碧水増新涨青山助旧姿逺方霑也未慰矣复生疑
　　甄心斋
　　诡窕竹玲珑蹀歩行余小憩躬心绪欠佳艰迥句山斋信美愧卑宫雨苔欲吐痕无定夏叶虽齐望转通安得逍遥托物外惟应饥溺厪寰中
　　湛华室
　　好山一牕足佳景四时宜峭蒨寻蹊歩菁葱入室披风松苍带爽雨藓緑含滋水木清音满悠然阳夏诗
　　清音斋
　　表里湖山处栖迟翰墨筵玉泉斯最古长夏可称年风篠含轻籁晴阳卷淡烟宁当亟耽静兰浆待前川
　　玉河泛舟至石舫登岸
　　顺水轻舟如不行五里玉河半刻争山移防转一篷里昆明石舫相逢迎舍彼登此祗跬歩一例飞云异进住浪花拍舳却无停翻觉乗流得佳趣动静名相谁主賔我亦因之悟匪真廽首玉泉遥若彼复识匪真无定理
　　嵌岩室
　　林壑入竒观烟云足佳致嵌岩拟陶穴峭蒨饶清閟栋宇既不借藻缋安容试门惟一洞幽席可十笏置俯仰托遥防栖迟得近憩堪蠲五盖累以受万物备纵匪木石居时复有此意
　　翠籁亭
　　寒涛谡谡緑云巅嘉防丛中有翼然真是色声清浄所寻常视聼合都蠲
　　唐寅葑田骑犊輙用其韵
　　牵牛从未敢蹊田南畆躬耕望有年手捉漫疑包氏靷心空那忆祖生鞭
　　五月五日恭侍
　　皇太后观龙舟
　　应莭陈嬉悦
　　夀康天中金翼晷方长龙舟一律候旗飐水树千重入座芳已庆廽枯蒲剑緑更希继泽麦云黄问谁解祷江心镜顷刻为霖遍八方
　　咏赤玉韘
　　圎外合规度虚中命琢鑚劲能发雕羽赤可拟鸡冠赠鄙钟繇玦【韘玦也见诗卫风防】弹羞潘岳丸穆如文作佩允矣徳堪观
　　王防幽林清逸
　　老屋乔林下清溪峭壁边防心多野趣契理谢言诠已下延徐榻谁拏访戴船何须羡李郭尘世诩登仙
　　遣闷
　　救急刚欣润土才甘膏未继却闻雷祗愁雨泽风吹去安得逋逃人献来【逆贼阿睦尔撒纳窜入哈萨克境命两路帅师往捕计当执缚来献】旰食宵衣増惘山亭水榭那徘徊翻书遣闷消香穗一寸流隂一寸灰
　　新蝉
　　新蝉树杪试声初了识流光过隙如五月南讹心益切二麰明受望成虚终风歌暴惟姜氏繁露调和孰仲舒鼓翼嘈嘈増聒厌那如鸠唤利耕锄
　　曹知白东园载酒
　　欹防闲维载酒船剧谈虗榭眄江天主人好在客将去防误亭中草太元
　　文徴明松坡髙士
　　松隂有客貌清臞可唤仙翁可唤儒手把黄庭向空宇即心即境契虗无
　　诣
　　黑龙潭祈雨【五月十三日】
　　灵境
　　神凭所诚求每在兹不来惟昨嵗【北方春夏之交无嵗不愁旱惟去年未至此祷雨耳】亟待又斯时蓊匼气方浃滂沱泽庶施緑苖色虽好敢道未妨迟
　　细雨
　　细雨不成寸徂云去弗留人言将酿泽我觉祗添愁十日期应廹三农望莫酬无能甘玉食谅匪为身谋
　　河南山东奏报麦熟
　　九牧奏麦谷大都以十计五六为中年逊此则歉嵗七八称半丰九十恒艰致齐鲁春雨佳其后过晴霁因之芒种候未得饱结穗兹云赢七分疑信吾参置中州春及夏屡得霑甘惠麦收报及九额手钦
　　天赐不以近独厚宁因逺弗逮为逺庆恐浮覩近愁难慰仰首瞻晴
　　昊恩膏难乆滞
　　题张宗苍山水
　　云欲蒸为雨林疑动拂飔名山神入防髙士目成时蓬户迹无足萝蹊细若眉依稀精舍畔梵放度来迟
　　复诣玉泉山祈雨【五月十九日】
　　境奚辞凟
　　明神靡不宗瓣香莫伸愫越席强为容浩浩常敷泽英英望起封丰隆消息好霮防晚来浓
　　雨【五月二十日】
　　阵雨油云数日连徘徊蕴醸始祁然难为去嵗春膏后原是常年夏至前【北方春夏苦旱每扵夏至前后始得霑足】饼饵登盘期半熟黍禾被垅覩全鲜筹农深为吾民幸敢即云怡意倍干
　　诣玉泉山谢雨
　　夜霖欹枕聼檐声优渥防纎晓未晴数县甘膏起禾黍【望雨者亦不过近京数州县耳】同堂慰志对公卿【是日御门理事】趋酬
　　神贶连朝谒渴冀为霖续尺盈扵可欲应戒知足十思吾未逮元成
　　华滋馆
　　绨几芸帷小憩时四隣草树总华滋昨朝愁亟今来喜愁喜何闗境乃移
　　心逺阁
　　敞榭崇椒上寻蹊展歩行树梢延野趣雨后爱山情村栁含烟防田禾趁润耕壁诗镌嵗月今昔验分明
　　分鉴曲
　　夏仲林光犹媚雨余涨影未消比似武夷一曲登仙那借虹桥
　　春雨轩小坐因而成咏
　　去嵗春雨好轩成因名之今年春亦雨清跸方东移归来已夏月始佳后愆期侵寻亟待泽霑足幸今兹砌葩鲜以馨屏林华且滋所喜不在此开畦绕前墀菜甲既勃生麦穗方饱垂学圃岂鄙哉验农亦因斯先是虽慰志后来复愿时
　　镜水斋
　　形若菱花澄若空妍不示自临中无扵水监于民监周诰分明验异同
　　题王防曲江草堂圗
　　山清水秀树苍苍择胜偏宜筑草堂自是古人企遥慕不知为杜抑为张
　　西直门外
　　石街廿里鳯城西雨后郊原緑欲齐晨露瀼瀼畅好润夏云霭霭易为低幸逄有是霑恩霈那防前兹待泽稽返法宫縁致斋戒观农为慰更钦兮
　　命缓徴浙江本年正供诗以纪事
　　总督喀尔吉善奏浙西春雨过多麦蚕俱减因命缓本年应徴赋税以抒民力并诏江苏大吏察上年灾重之地一体缓徴以示轸防
　　越角连吴根被灾大都似呉吏陈备悉越牧或讳餙【叶】所以蠲赈惠遂因异倍蓰徐察知其然补救原同视兹闻蚕麦歉益切饥溺已蠲租及截漕次第施行矣缓徴逮本年例外苏疮痏絜矩有常经念此寕忘彼申命诏呉中民瘼虗心揣其有灾重区于越恩一体致和已愧之拯灾可更委颙望九秋登元气复闾里
　　斋居即事
　　朶殿深沉暑不留清斋昼静篆烟浮短长南北日占晷小大往来易惕周觉道有风原解愠思量无雨那消愁问予愁果全消未尚为【去声】筹邉系念悠
　　唐棣松隂钓艇
　　长松谡谡翠涛寒缓棹清溪把钓竿节概自敎千载慕展圗便拟富春滩
　　北郊礼成述事
　　泽坛祭举平明大礼躬亲嵗嵗行云羃崇帷歌舜糺兰浮泛齐式周清鞠躬进退伸三献倾耳宫商逮八成正是乗离助飬候抚辰茂豫奉长赢
　　江蘓廵抚庄有恭奏报麦收聊用志慰
　　江国重稲秔麰麦本余事然足接青黄迩来颇勤蓺洚水实警予灾沴重去嵗蠲赈不遗余米豆仍免税补救乃百一岂若康年赐南北节殊麦收先夏至大吏报佳音云得九分逮市米因减价吾民赖稍济禁麴令再申毋使耗天惠囤积亦并防毋徒利三倍撙莭待秋收庶得复元气曰予有后命遏籴古所忌两浙近接壌蚕麦歉此际流通贵得宜毋分彼此地遥遥望南邦庆慰以为愧
　　朱徳润溪山秋霁图
　　薄溽苔隂减清风树杪添霁光犹未定云影恋峰尖
　　诣
　　黒龙潭谢雨
　　灵泽防瞻叩酬
　　恩为既霑露多晨益润风爽夏无炎栁陌浓隂合黍畴生意添心驰大觉寺翠罨逺峰尖
　　逰大觉寺八韵
　　径转神潭路言寻法海闗两年才一瞬片刻此乘闲近度温泉峪遥瞻城子山青莲宫忽到白玉级凭攀指月空标性拈花笑破顔天龙吐德水干闼隔尘寰兴到聊为住诗成旋命还钟声及泉韵廽聼有无间
　　大觉寺杂咏
　　旸台秀防此夷宝网金轮住法空设使瞿昙无拣择縁何于是现花宫
　　雁塔穹窿松栢森闲斋朅憩畅清襟垂岩瀑水鸣哀玉原是前年洗耳音
　　佳隂禅院重重防流水僧房处处通阐士六时无别事花香鸟语悟真空
　　戴嵩鬬牛圗
　　角尖项强【去声】力相持蹴踏腾轰各出竒想是牧童指防后股间防露尾垂垂
　　雨中舟泛二首【五月廿七日】
　　迩日炎风炽踊愁泽又艰乘凉聊复尔沛不期间雨脚飞前浦云头暗逺山倚篷因得句属我片时闲不杼织空罗银塘缓棹过被畴饱宿麦度沼打新荷铫鼎收来煮砚瓯滴处磨晩晴余惜意珍重受天和
　　夏日讨源书屋
　　问
　　安仙籞便退食水斋临黄屋非尧志薫弦学舜心经书昭自古堂构肯斯今津逮依然近其源要在寻
　　万夀山即景
　　勑防视事有余闲趁爽因之万夀山雨后石新若沐夏中林叶宻如闗化机呈防堪参契诗句吟成旋改删半月不逰縁望泽泽霑一至也开顔
　　水周堂
　　构堂水中央而非洲渚上文石以为基緑纱以为障荷风席间馥漪影檐端漾俯临契澄照朅憩惬素尚渭濵倘可期将从钓者访
　　耕织圗
　　新秧插遍缫新丝课织观耕未迟为忆南邦灾歉后恻然三复聂家诗
