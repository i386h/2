<!-- { "loadSidebar": true } -->
　　［尾文］ 
　　勾消不尽相思帐，一度穿针一断肠，从此秋宵夜夜长。 
　　闺词作《梁州序》，如以净脚扮旦，终是雄爽有余，柔韵不足。右词殊不宜清板只箫，当为歌场作废。但中有隽语，似亦不可概弃也。（自记） 
　　十年前曾读此词，句字小异。今一经窜定，遂楚楚花艳，足称名篇。（王石公） 
　　眼前故事，翻弄自新。而举止妍和，自是大家风范。（吕鸣谐） 

　　春思 
　　［南南吕?楚江情］ 
　　飞花打绣窗，零星满床。枕边槛外垂绿杨，偏生莺语骂流光。他把心期自数，心香自装。叫一声知心，着意俊俏娘。你下得风流，害俺春思荡。害得俺闲时也是忙，闲时也是忙，慵时也是慌，热沸在心肝上。 
　　［前腔］ 
　　凄凉立小廊，身单影双。杨花滚滚人断肠，柔魂一缕待离腔。也分明是俺，依稀是娘。只觉道娇娇滴滴脂粉香，把饿眼昏花权当娇模样。且书儿写几行，书儿写几行，梦儿做几场，总记入相思帐。 
　　［皂罗袍］ 
　　没事几回痴想，但把他仪容画了，顶礼烧香。衾窝独自也叫娘，行就虚空也把魂灵傍。更把生辰八字，装于绣囊。余香剩粉，沾在绣床。娘，你可在我枕边衾畔衣裾上。 
　　子野老于情痴，花梦时作，予每每规之，不遣余力。今观此词，风情逸兴，殆出于性生，或亦花命使然乎？如此才情，自然随处发越。拈花弄柳，总是锦心绣肠，不须以周、程、张、朱，困其藻艳也。（伯瑞跋） 
　　骨韵玲珑，致味遒逸。摹神入妙，刻画深微，圣于词者矣。（徐长舆） 

　　闺词 
　　［南仙吕?九回肠］ 
　　鬓儿边黄花不戴，窗儿下鸾镜慵揩。香炉茗碗无心摆，软腾腾骨瘦如柴。才还又欠，是相思债，有重无轻，是花命灾。谁拖带？明明是你冤家害，再不干奴命安排。漂沉苦海捞难起，围困心兵打不开。只索向银缸畔把亏心骂，又心疼你，不觉泪盈腮。 
　　［前腔］ 
　　松解了团花的带，宽褪了弓字儿鞋。一床弦索空闲在，怪酸疼玉腕难抬。鲛绡帕上有盟言在，奈鸿雁云中无便信来。伊心歹，奇花轻易容他采，却等闲认做应该。他痴心不顾三生愿，我怨气常修一口斋。只落得真心待，倩傍人去寻芳信，寄个小金钗。 
　　秀艳缠绵，声声哀怨，尖新熨贴，两极其妙。（沈友） 

　　甲种?中编 
　　村中夜怀（有跋） 
　　［南商调?二郎神］ 
　　和衣睡，这一段凄凉为着谁？水国霜清寒彻髓，分明梦里。醒来人在天涯，听不得风吹窗上纸。方信道夜长如是，浑欲死，撇不下心头一个人儿。 
　　［集贤宾］ 
　　盈盈只隔衣带水，来时密约佳期。眼见得差池三日矣，况一纸音书难寄。般般为你，知多少雨啼风涕。罗帕里，请看取一行行泪。 
　　［黄莺儿］ 
　　心病煞难医，只当归，是妙药儿。今宵症候难存济，冷一阵，是甚的，热一阵，又为谁？更眼花错唤名和字，镇如痴。伊难负俺，难负俺恁相思。 
　　［猫儿坠］ 
　　一灯相伴，加被更添衣。守寡凄凉浑似此，枕头香腻是谁的。怜伊，实实是前宵枕上人儿。 
　　［尾文］ 
　　几番还自披衣起，茶冷香消寒似水，听败叶敲门疑是你。 
　　是夜宿韩巨卿斋，偶有所怀，卧不成寝，乃起坐灯下，磨墨伸纸。凡得古诗三、律诗一、南北宫长调各一。已而，天明，花日在窗，亲故以予之至也。少长并集，见诸绮语，争录之而去，顷刻间，篇布墟落。更岁余，予复诣巨卿，见其村中小儿《大学》序首空处，有遍书予词者，亦大可笑矣。（自记） 
　　乔梦符寄《远折桂令》云：“饭不沾匙，睡如翻饼，气若游丝。”曲写相思模样，可谓多情矣。乃子野则曰：“冷一阵，是甚的。热一阵，又为谁。”又曰：“守寡凄凉浑似此。”钟情之甚，更觉过之。大凡情患不足，不患有余，世间忠孝侠烈，总发乎情者耳。子野尝有诗云“从来江海泪花成，自古乾坤情字裹”，的是名言。（彦容评） 
　　子野生负风流，命饶花福。每逢奇丽，不禁萦牵。戊午冬日过余村居，予为设鸡黍，进尊罍，拟尽欢洽。乃微睨子野，意中惘惘，若有所失。夜宿竹云斋，卧而复起，挑灯吮毫，苦吟达曙。予早起见诸诗词曲，写悲凄景况。因为和韵，有“好把新词先寄与，相思滋味要伊怜”之句。子野笑曰：“子诚知我哉。幸毋投辖致令予负心期也。”至次夕，留诗案头，中宵逸去，异哉，何情痴至此。虽然，予观古来才人恒遇佳人，然当其分离阻隔，■⑴■⑴魂销欲死，发诸咏歌。以子野之才之遇，而欲其含藻敛华，作无情钝汉，此实难矣。盖惟个中人谙个中味。如子野始可谓识得情字耳。能读斯词者，必天下深情人也，庶有知子野者哉。（韩大进巨卿跋） 
　　摹情欲绝，是普天下相思领袖。（夏澹生评） 

　　怀旧重?和彦容作（有跋） 
　　［南黄钟?画眉序］ 
　　心头转凄恻，旧恨余欢总堆积。叹一场花事，十分狼籍。他做下影里恩情，我赢得画中悲忆。（合）看看逐旋随流水，过今日，又还明日。 
　　［前腔］ 
　　曾经苦分拆，还有个相逢在他日。怕从今见你，就再生难必。曾记你絮语叨叨，毕竟也信音寂寂。（合前） 
　　［前腔］ 
　　花俦与月匹，难道心肠竟如墨。料重门深锁，雁书无策。就做道今日辜恩，毕竟是当初难得。（合前） 
　　［前腔］ 
　　依希有消息，闻道伊家尚相忆。就一些难信，也堪疑惑。眼皮上越有思量，心坎里转添鹘突。（合前） 
　　［滴溜子］ 
　　谁承望恩情两下分劈，倒浪想来生和你相觅。几个黄昏白日，教人挨不起这时刻。索取忧愁，报伊怜忆。 
　　［鲍老催］ 
　　重思细忆，些些好处郎知得，手托腮儿过时日。这几时行忘止，坐忘食。淹淹瘦捐腰儿窄。镜里看看减颜色，为着你，真相直。 
　　［双声子］ 
　　真难得，真难得，宠柳意，娇花格。真可惜，真可惜，轻闪下，都收拾。没计策，没计策，生死隔，生死隔。是一对冤家，两辜心力。 
　　［尾文］ 
　　佳人才子风流籍，未许卑人多占得，该有今朝这分拆。 
　　彦容曰：“尔《怀旧词》己极美妙，得无江郎才尽乎？”予曰：“有情可摹，无才可尽。若云才尽，则尺幅立穷。若云摹情，则天大样花笺，愿借一幅。乃因其和作，复重和之，终恨句字有限，未写得其万一耳。”（自记） 
　　子野长于才，自深于情，才情二字，固是相生。尝借唐之诗方子野之词，大抵如崔、贾之雄伟，而无馆阁气；如元、白之流利，而无排偶气；如钱、刘之清藻，而无佻率气；如郊、岛之澹远，而无寒瘦气；如崔莺、薛涛之香艳，而无粉脂气；如齐已、灵一之机警，而无蔬笋气。其在初唐，则十二家也。其在盛唐，则李杜也。下逮晚唐，虽句雕字选，间奏新声，宁易闯其堂奥耶。 （彦容评） 
　　情波滚滚，随地江河。尺幅之间，涛头万状。（张调卿） 

　　四景闺词 
　　［北双调?八不就］ 
　　恰收灯又近清明，只觉道花事凋零。又添些鬼病、鬼病伶仃。冷落瑶琴，生疏锦瑟，打叠银筝。今宵梦，前宵梦，全然没准。千遭信，万遭信，看看半句无凭。恨咬牙根，痛剪香云。痛的是挫过芳年，恨的是错盼、错盼书生。 
　　［前腔］ 
　　看酴醿自占柔条，间屈指几度春归，何曾似这度、这度魂消。愁劈莲心，惊看夜合，怯听芭蕉。摇纨扇，悲纨扇，怕秋风又早。掩罗袖，恨罗袖，偏生粉泪痕交。指冷琼箫，帐冷鲛绡。枕头边，茉莉花香，你怎生的孤负、孤负良宵。 
　　［前腔］ 
　　听寒蛩声满床头，这壁厢月在东窗，那壁厢雁过、雁过南楼。独杵砧敲，空床梦杳，亲笔书修。生离别，死离别，坚心耐守。今生债，前生债，判个一例都酬。钗股谁收，匣镜谁留。记当初，夜夜良宵。到如今日日、日日三秋。 
　　［前腔］ 
　　映窗纱雪间梅花，不觉的一味相思，消除了一岁、一岁年华。谁共围炉，谁同宝鸭，谁听琵琶。千不信，万不信，终须被耍。千不是，万不是，只是当初自差。我岂残花，他认做间茶。他既然现不思量，我怎生的恩爱、恩爱常赊。 
　　此等词本被弦索，须带肉麻，当在不文不俗之间，方入词家三昧。右词以亦梦见一斑者。每花月之下，令两童以三弦箫管凄声度之，宛然一燕赵佳人，攒眉酸涕矣。（自记） 

　　和彦容重会西湖佟姬留别之作（有跋） 
　　［南南吕?宜春令］ 
　　春将尽，春意浓，陟春心，云期雨踪。那人情重，当年绮席亲陪奉，把恩情付与湖山，到今日枕头春梦，情悰，忘他不得，再寻花洞。 
　　［太师引］ 
　　趁东风，一片晴帆动，摆兰桡平湖镜中。看无尽青山如画，况更是绿水衔空。诗筒茗碗和酒瓮，怎少得那人相共。心头事，今年去年，曾记得双携手，在曲水桥东。 
　　［琐窗寒］ 
　　到如今，人去桥空，仿佛当初旖旎容。记红鞋底印，半折如弓。衫裁小样，六铢犹重。淡双眸，一泓波莹，想侬般般件件总朦胧，怎生问信寻踪。 
　　［三段子］ 
　　隔花转东，过青楼深深几重，兜的便逢。看花容如今转秾，好似春风到处花心动。花心开处蜂偷拥，眼口相依，这情深重。 
　　［东瓯令］ 
　　分离后，没雁鸿，怎料今朝得再逢。轻轻窗下亲摩弄，肩臂相捱拥。奈新欢旧恨积重重，如在梦魂中。 
　　［三换头］ 
　　湖山翠笼，载伊情种。迷离笑也，春心忒浓。娘行恩宠，向衾窝款款把温香软情偷送。一觉鸳鸯梦，香肌两下烘。这样亲偎，怕甚么，勒暖轻寒柳絮风。 
　　［刘泼帽］ 
　　冰轮一片松梢涌，候卿卿睡眼朦胧，枕边溜却金钗凤。莫放松，这良夜，休轻送。 
　　［大圣乐］ 
　　奈些些几夜情悰，业魂灵全被哄。多应别后相思重，因此上，十分浓。正是人归恰在花丛里，春色偏生锦阵中。余欢剩恐，只恐怕从今去后，云雨无踪。 
　　［越恁好］ 
　　相携手怎松，缱绻全何用。终久是分离，硬个心肠且去也，看秦箫再弄。怨双双飞燕各西东，叹人生几番多被离愁哄，临歧泣别太匆匆。 
　　［尾文］ 
　　春风吹得离情重，杨柳堤边一样浓，何日楼头香再拥。 
