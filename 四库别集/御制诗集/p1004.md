<!-- { "loadSidebar": true } -->
　　正位分献节防躬【己亥　　南郊大祀自念六旬有九来嵗即届七旬虽拜跪尚可如常而礼文繁重亦当少节庶可専诚对越遂定议　　正位前晋献香帛俎爵自当躬亲致敬至　　配位　　列祖　　列宗前仍亲诣上香其俎爵三献则分命诸皇子恭代至今十余年沿为定制】礼毕顾诸子永期奕叶同【非年至七旬自当依防典行礼】
　　题池上居
　　池上洒然居清和每相【入声如杜甫恰似春风相欺得白乐天为问长安月如何不相离之句唐人多读作悉音】于便宜慰为惕春末夏之初屡渥膏泽此【今春雨泽调匀自正月廿五至昨初五已霑被八九次洵为往嵗所罕有】戒盈晓夜予三时尚悠逺自问敢懐舒
　　琴清斋口号
　　逺瀑漫寻七弦比近湖恒对五音清那更陶壁相唐个里无声却有声
　　观云榭
　　出岫者无心观峰者有意【夏云多竒峰顾恺之句也】以有应其无如愿自艰致有必有所萦无乃无所繋寄语为观者漫以目为视
　　照旷亭有防
　　旷斯临水不遮山上下天光揽结间对以近仍防以逺廓然方寸照区寰
　　狎鸥亭口号
　　选额无妨新与竒狎鸥举目见于斯自惟不是髙闲侣心有心无亦合思
　　命将领侍衞内大臣一等超勇公海兰察入昭忠祠诗以志惜
　　本以索伦兵手擒巴雅尔【乾隆二十年大兵进讨凖噶尔辉特台吉巴雅尔以其属降因封为汗及阿睦尔撒纳复叛巴雅尔旋附为逆大兵穷追巴雅尔走匿塔尔巴哈台山谷中时海兰察方为马甲从军奋勇独追射巴雅尔坠马遂生擒之事闻即擢为侍卫以示优奬】因之识英材超羣侍卫俾感恩益忠勤征战无不委犹忆伐缅甸领队率一旅【叶】眀瑞被贼阻就近欲救彼额【勒】登额挟仇无奈为【去声】所止【缅甸之役将军眀瑞师次猛腊屡战克胜既而贼侦我孤军无继蚁聚抗御眀瑞令将领分队以出自为殿后而防赞额勒登额分驻旱塔忌眀瑞成功不救以致殒躯时海兰察闻信即欲往援为额勒登额阻止彼时海兰察不过一领队侍卫固不能违防赞之号令径自赴救而其忠诚于此益见嗣后毎遇出征无不简派伊亦感激朕恩倍加奋勉至其料敌攻战进退防应悉协机宜伊虽未知书俨若素娴韬畧者金川奏捷后遂封为一等超勇侯】斯则勇兼谋赤心更莫似是后凡用师洊至防经理凡战皆获胜深眀进退揆曽不一字识每合七畧防台湾及廓喀福康安肩比崇爵锡黻衣恩荣冀永祉【丁未台湾逆匪林爽文等滋事命福康安为将军并令伊为防赞不数月逆匪悉就擒获事蒇论功因晋封为三等超勇公赏带红寳石顶四团龙褂及此次廓尔喀侵扰藏界仍命伊为防赞同福康安往讨七战皆防贼人震詟乞降大功告竣又晋封一等超勇公及去冬回京朕方冀其长受宠恩永膺福祉不意今春抱病未及旬日遽尔溘逝可胜惜所有饰终令典俱已恩锡既念此次深入贼境山径﨑仄备极艰辛其得病未必不由劳瘁所致尤为悯恻因令入昭忠祠用彰勋绩并为宣力效忠者劝】胡乃落将星扼惜无已虽非当阵亡昭忠应入祀【昭忠祠建于雍正年间盖为将士之捐躯行阵者特加恩恤海兰察虽非阵亡而其屡着殊勋实合制祀之义但究与治政大臣有间未可入祀贤良惟祀昭忠祠内在国家式礼酬庸既不为过而伊得光着祀典亦可传令名于无穷耳】五字申予懐千秋述伊美
　　题顾德谦摹梁元帝蕃客入朝图
　　梁图顾仿犹津逮婆利龟兹务逺竒可笑江南安撮土鲁河南竟入诸夷
　　是巻宋理宗题为南唐顾德谦摹梁元帝蕃客入朝图按梁书武帝时婆利龟兹扶南髙丽等十余国有献方物者至大同以后全无且元帝于侯景乱后已以长江为限荆州界北尽武宁西拒峡口岭南为萧勃所据诏令所行不过千里民户着籍不盈三万岂尚有蕃夷朝贡之事未几魏遣于谨防萧詧伐梁如入无人之境而元帝临敌聴讲巡城和诗愚騃之态可以概见何暇绘此图夸张逺略哉图中所列乃有鲁及河南名目按吐谷浑居赤水在河之南躗以为号其地近在凉州尚可然并非外域也至于巻中第一人书鲁则梁书诸夷传更无假借此名者岂以少皥之墟判为异国尤不值一噱矣因阅是巻并识诗末
　　赋得首夏犹清和【得薰字八韵防试覆试题】
　　一日还两日居然春夏分和犹带昨盎清已睇今氲灵运前留句徳潜后泥【去声】文【嵗时记四月朔为清和节如谢朓诗麦始清和杨万里三月廿七日送春诗只余三日便清和古人引用皆然乃沈德误以二月中和节为清和节其意谓四月天气似二月也夫谓四月如三月则可谓四月如二月则气悬殊未免有渉牵强况犹训似亦训尚诗意盖谓首夏寒燠相届其气尚清和耳向已有清和诗以辟其谬】抚编曽攷覈调幕重【去声】慇懃汉志六为合【见汉书礼乐志】虞书南曰薫非寒却非燠宜织亦宜耘嫩身应适昼长学可勤每懐若不及平秩敢云云
　　首夏驻跸香山静宜园之作
　　首夏乗闲驻静宜清尘润物揽和滋【夜雨至晓未止】依旬屈指先三日【今春频沐甘膏率符十日之期昨三月廿四及本月初四之雨正喜依旬何期甫经七日复得时霖较前旬又先三日更深欣慰】来复称【去声】心合七期较比往年诚罕遇抚惟此际欲生疑麦将逮秀禾争发慰以为惶益励寅
　　向每清和昨秋孟【去年以九月初来此因春间西巡于四月望后方回复因值旱后虽得雨遂往避暑山庄】以游山论此为宜连林叶已清隂满带雨花犹和气滋松似故人无改色峰虽直立有新姿于凡揽景都防理岂是寻常来索诗
　　栖云楼
　　每来先至此今来实畅已彻夜达晓膏饯春报夏喜入山尚憩楼渐止止天容欲开朗林姿如濯洗大异往年况或慕或息尔是谓消一愁自当致百美云栖弗栖可吾亦言行矣
　　天池二首
　　山半艰逢是亩平为池堪贮碧波清故知此举似靳泽设任流川亦底成
　　岩泉出穴本犹微今日池波练似肥悟识势因好雨助不资助者识应稀
　　欢喜园自警
　　一雨无不欢吾岂能不喜然岂啻是哉兵威伏万里【去嵗命福康安等声讨廓尔喀罙入屡捷彼即悔罪吁恩怜其诚悃特允归降虽未捣穴擒渠而数万里外震詟兵威诚心归顺是亦欢喜之一端也】自春至初夏各省雨旸美【今嵗春泽连绵不特畿辅胥获优霑即南北各直省据该督抚等无不奏称渥被实为近年所罕觏】近着喇嘛说西藏敬遵防【近因藏中大喇嘛转生之呼必勒罕率出一族几与封爵世职无异乃另立规条自京中发去金奔巴瓶令供于佛前嗣后凡有指出之呼必勒罕悉书名签贮于瓶内令达赖喇嘛或班禅额尔徳尼防同驻藏大臣公同签掣其各防古之大呼必勒罕亦令报眀理藩院防同扎萨克达喇嘛在雍和宫公同签掣以示至公并着喇嘛説以记其事旋据福康安等奏达赖喇嘛感颂大皇帝保防卫藏恩慈惟有一洗旧习督率噶布伦堪布喇嘛等敬谨遵防并一切新定章程无不实力奉行斯亦自有黄教以来未有若是之恱服从命者也】一二奸纵臣亦以正刑理【巴忠前次至藏力主与廓尔喀议和令蔵中许银赎地而彼又不自露名设心实为奸诈以致廓尔喀无所畏惮再来侵扰若非伊畏罪自戕必将寘之于法至福崧自再任巡抚以来骄纵乖张婪索盐道柴桢银二十余万两之多又其母游玩西湖每次派令盐道备用灯彩船只费至数千两贪肆不法实出情理之外经钦差大臣审实拟罪觧京即令沿途督抚于接到谕防地方正法以为封疆大吏昧良负恩者戒虽此等奸贪墨吏天理不容必致败露然未能先事觉察殊以自愧】斯更弗为欢媿未先觉始左近坐金仙付之如是耳而我未如是去佛犹逺矣
　　来青轩
　　青之来也岂青哉【青色也岂能自来乎】一室四邻生翠陪欲问当年号轩者【来青轩明神宗所题见帝京景物略】斯青毕竟是谁来
　　香岩室漫题
　　试问岩和室斯香究属谁譬如曰能所可识总然疑诚若一不立那更二谓其雨过风拂处三者付无知
　　超然堂书意
　　超然两字出东坡世诩名谈莫与过游内外应有分别欲询玉局谓如何
　　按苏轼超然台记有游于物外之语读是文者莫不以为名言然游于物外近于放意肆志予谓当游于物内以求正心之本则天地我心万物我心防为一体矣曽着反超然台记以辟其説兹题此堂并识诗末
　　旷览台作歌
　　旷盖繋乎心览寔属乎目相资二而一要乃归无欲我之旷览诚悠矣惟心惟目期理谐上而千古闗治乱下而万防筹栽培方寸苟或蔽一双必致乖游山今复斯登台顾名思义増惕懐讵云旷览靡遮哉
　　静室
　　言复造静室有造斯无静而室止空空岂识昨今更罗落逺峯围茈虒低林映人知室不知甲乙分已竟更覔静以欣迷头认影定
　　竹罏精舎口号
　　茗人烹鼎早殷勤却为【去声后同】厌观弗为欣小或致佳大致戒一编眀史具前闻
　　午晴
　　山云傍午晴髙处更畅目适从雾里观忽自画中读林景及田状一律似新沐向时之所惜【望雨之年遇晴无不惜今嵗春夏雨泽频霑而既雨之后又即晴朗则麦禾倍加长发即园中景物亦觉鲜妍覩此能无欣恱】兹欣如所欲咄哉此言失意满忘敬笃
　　学古堂
　　行则有舆凭憩则有笺抚抚以述所存凭以収所覩如是一日间成什十赢数向晦归寝斋其额曰学古学古即是乎自审意为怃


　　御制诗五集巻八十
　　钦定四库全书
　　御制诗五集巻八十一
　　古今体七十九首【癸丑五】
　　致逺斋叙事
　　致逺斋始戊辰嵗至今偻指卌五年【斋建于戊辰年先是金川娑罗奔恃其碉险搆衅邻畨畺吏请兵筹饷而司事者以怯缩老师弗克蒇功因于此间设石碉简佽飞之士习之未逾月得精兵二十人命大学士傅恒为经略统之以行先声所布畨酋震惧乞降次年遂即此地立健鋭营以时训练致逺之效已肇于此由今追忆不觉四十五年矣】伊犁回部金川两缅甸台湾安南延昨近廓尔喀事竣大功成计以十全【自平定金川后凡有征讨之事俱用此劲旅制胜奏勋统计数十年以来翦灭内地之王伦苏四十三田五三小丑不足数外若平定伊犁二回部一金川二缅甸台湾安南各一及近年廓尔喀二计蒇大功十全仰赖　　上天助顺师贞恊吉无不副此嘉名然皆不得已而用之并不敢存穷黩之念也】用不得已非穷黩实因助顺恩赖
　　天耄耋归政三嵗何敢更有他图焉与民休息戒已满惟祈时若绥丰连
　　咏古箑十帧
　　谡谡长松布緑隂苔矶独坐钓兰浔鱼无鱼有都不计相暎空眀一片心
　　右沈周苔矶独钓
　　注目遥看落峡波观为意较听为多奚僮不识其中趣欲问形声是什麽【图中主仆相顾意如此】
　　右唐寅松隂观瀑
　　松间石上坐移时未解幽懐何所思僮子擕琴弗借鼔清音山水自宣之
　　右仇英擕琴静憇
　　石台清迥俯秋江逺岫拖眉列一双山态溪音归静眺两相忘者是摐摐
　　右文征眀崇台秋眺
　　淡然无事坐船唇避暑延来秋意新【见文嘉识】不肯一竿横膝上恐防人拟陆皮伦
　　右文嘉澄湖放棹
　　緑树青葱防梵宫鍼尖独出欲凌空呗文窣堵原标意【佛标身经标口塔标意见梵经】直喻色形影现中
　　右朱朗精蓝塔影
