<!-- { "loadSidebar": true } -->
　　恩处【壬寅秋随　　皇祖行围至永安莾喀围有一熊皇祖御火鎗中之熊伏不动久之　　皇祖谓其已薨命御前侍卫引予往射　　意欲使予于初围得熊之名也予甫欲上马而熊突起奔前　　皇祖御虎鎗殪之事毕入武帐　　指予頋　温恵皇贵太妃曰伊命贵重乃以射熊事告之曰使伊至熊所而熊起马惊成何事体此寔孙臣受　恩之始详见山荘纪　　恩堂记】终身法
　　祖情光隂惊水逝爽朗喜秋晴惜矣无前軰【忆壬寅年随　　皇祖于此行围者今惟予一人得预其时即兹防古王公之扈围者竟无与予同辈之人为之怅惜甲午秋于此作诗有诸藩扈是儿孙辈之句既道其实且以恩頋之也】勉之示后生【皇子皇孙及曾孙皆今随围】手柔挽弓燥路熟驾车轻一箭中【去声】硕鹿献
　　谁徒意怦【今日围中壹发殪一大牡鹿众皆欣喜称颂然不复能似往年之遣使驰　　献予意实因之增怆耳】
　　题苹鹿玉韘
　　白露为霜苹野披肌肥色泽乐伊尼【梵名鹿曰伊尼】合围命中兹重举【木兰秋弥诘戎忠逺之意存焉兹既过二十七月依例行之弗以长年图逸罢围也】出哨防幽久不为【哨鹿必趂天未晓鹿方鸣之时厯险寻幽而后得虽国家习劳旧制忆　　圣母每以廑念故久不为矣今重思之不觉潸然】弓矢既调资佽手画图堪胜只传皮设如发羽方省度慎弗失之鉴在兹
　　木兰廻跸至避暑山庄作
　　往还原自向年同叠树髙低緑变红税驾徒然驻塞苑问
　　安那复谒
　　慈宫即今对景淡无味忆昔承
　　欢恨不穷清夜芸齐频有梦梦醒其奈总成空
　　题碧静堂
　　夏秋三月塞园居围返山堂乃到初慙我未能领此静知他毕竟笑其疎归根树叶露峯骨泛乳茶瓯防菊菹一晌消闲旋复去似兹搆筑若为诸
　　松壑间楼口号
　　松壑之间两架楼千林叶落逮深秋爱他独树为奇者韵自寒涛翠自流
　　防檀林八咏
　　霜坂
　　迟较木兰早较京渐南而暖递相更天时粤宛堪因悟印得门前鹿迹明
　　氷池
　　天半从来艰有池雨盈暂弗雨而亏一氷翻得不致涸蠖屈求伸理在兹
　　蜃
　　夏曰疏櫺全彻去寒来例合蜃施面前似看玻璃画却讶无端活画移
　　毳幔
　　塞苑秋疑冬月同毺为幔御寒风楣间忽讶施绛帐博学原来愧马融
　　落叶
　　孰与为留孰与摧何曾枝叶自相猜杜家诗忆萧萧下山幻长江滚滚来
　　緑芜
　　向阳仍有緑芜存治理堪因絜矩言察察与其似秋肃恢恢宁可作春温
　　鹤磴
　　众鸟中斯大不凡羽衣道士署头衔本来坡老过舟者却早逄之于履岩
　　雀檐
　　夏晓早鸣冬晓迟总之不舛质明时【雀鸣冬月以辰时夏月以寅时其早晩率以天明为】无知雀尚有灵性性善子舆言莫疑
　　廻跸至御园叠丙申旧作韵
　　秋搜复此御园还俯仰之余只腼顔昔日承
　　欢霄汉隔斯时忆
　　旧梦魂间菊花过节秋容老枫叶迎人泪眼殷
　　订约难堪缅
　　温谕【丙申廻跸诗有更防　　温谕申前约明嵗依然看塞山之句孰意竟成虚语廻思增慼】防曾重赏塞垣山
　　雨【九月二十三日】
　　九秋之杪仍逄雨暖律应知今嵗长急阵倾盆非决骤濯枝润叶恣揄扬翻来新土益滋泽【今秋既获有収民情悦豫有翻犁以待雪泽为明春播种之资者观之既慰益廑良农之苦】种得宿麰正渥秧慰以卷帘凭飒景拈毫摛句岂妨凉
　　养心殿晩坐
　　又当冬季还宫廻忆往时意惘然旬日问
　　安从此罢【向年九月杪还宫后每阅旬余必诣畅春园问安一次驻御园数日而回直至仲冬月　　万夀前十余日恭奉　　慈驾回宫遂不复往御园廻忆曩事惟增感怅】三年如幻忽其迁登秋旸雨多逄若【今嵗各省雨旸时若西成均获丰稔而畿辅及近京诸省秋収后透雨频霑于宿麦尤为有益】出治刚柔敢用偏廑念豫工尚稽就黄流防祝顺归川【阿桂等昨奏引河开放后流势极畅廿二三日为西北风所阻略觉缓滞风息仍然畅行深处尚有水一丈余尺连日赶进埽今顺黄坝南北相距口门仅十余丈若无风阻可冀速蔵要工以此盻望合龙喜信尤切】
　　题宣和雪江归棹图
　　山如韫玉各分层水似拖银波不兴艮岳宁惟擅花鸟化工夺处固多能
　　窜改右丞姑弗论【巻后董其昌跋云宣和山水惟见此本观其行笔布置是右丞本色宋时安得其匹意当时天府收贮维画尚伙或徽庙借名楚公曲笔未可知也云云乃香光揣度之词宋宣和绘事本精且蔡京跋语真而可信固可毋庸致疑耳】跋存楚国信非夸以斯精义入神思为政施之岂致差
　　雨【十月初七日】
　　达晨连夕雨蒙蒙弗雪都縁暖气融菜末収完滋叶嫩麦方种毕助芽芃宜时恰值初冬欲霁先愁西北风试问拈毫愁底事合龙复恐阻河工【阿桂等奏九月十五曰放引河势甚畅遂大溜掣以过半其流于二十日已入江南境因赶筑顺黄坝南北口门相距仅十余丈可冀尅期合龙不意二十二日雨后西北风大作二十三日将南坝已进之埽冲塌八个幸即裹防稳固现仍相机进埽寔力填压以期迅速堵合云云兹雨后亦西北风而晴虽风势甚微南北相隔二千里然恐现办之河工或复有疎失甚为萦念】
　　冬至
　　南郊礼成述事
　　明禋修祀值阳生年迈因之礼少更　　【南郊典礼最为繁重余明嵗即届七旬虽拜跪尚可如常而精力防不免稍减恐过劳生惫转不能俨恪将事非所以展诚意也因思　　正位晋献香帛俎爵自当躬致申防至　　配位　　列祖　　列宗惟上香仍前亲奉其献爵进俎则命诸皇子恭代庻得少节烦劳以专心祼荐即自今嵗冬至为始并勅部载入防典冀自此以至八旬有五归政之年嵗敬承　　大祀始终弗懈寔余之至愿也】
　　正位藐躬敬以献
　　配坛皇子代而行期惟永久亲承
　　佑愿至耆颐弗懈诚省嵗寰中多
　　钖祉【今嵗各省収成多报丰稔虽二三省间有偏灾亦不过一隅中之一隅与迩省大局无碍寔为歴年所未有】吁仍瓠子速功成【仪封漫土久未合龙日夕系懐弗释近据阿桂等奏顺黄坝工金门尚余七丈再进数埽即可冀合龙现在引河已挑挖深通口门大溜亦渐有逼髙之势或可望克期蒇事惟仰祈上苍黙佑耳】
　　山东河南廵抚各报得雪诗以志事
　　孟冬冻雨实深霑【十月初七日】弗雪月余亦不嫌近昨连朝幸云布防霏先集忽风兼豫南却报三寸积齐左犹称加倍添【陈辉祖奏开封归徳卫辉懐庆许州各属俱于十二三等日得雪二三四寸不等又国防奏省城及济南防安兖州沂州曹州东昌青州济寜临清各府州属俱于十二三两日得雪自三四寸至六七寸不等同日均霑且皆优渥良足慰也】慰以为慙艰措思况廑河务那心恬【仪封漫工将屇合龙忽于十一日冲塌廿余丈除上紧赶筑坝工此外亦更无他策为之廑念】
　　故大学士于敏中惜辞
　　给假期犹愈永辞遽切伤【大学士于敏中常年冬月寒病举发调治即痊今年增甚犹支持入直至十二月初一日察其渐剧因给假调理并赐医赐参俾令珍摄冀得痊愈乃旋于初七日夜溘逝敏中才猷练达学问该通失此良佐寔堪轸悼】所嘉资练达宁讵论文章近腊月之下鲜防暇以忙徒教问药裹未得奠椒桨【时值腊八防务鲜暇未得临奠因遣皇八子往奠茶酒】遗疏不堪视挽词那可忘悲今如伯施【读作易用虞世南事】述古叹文皇【亦世南事】因识人生幻曾谁身世常永懐忠谨行特与祀贤良
　　防雪【腊月初八日】
　　丙夜问无雪生云报五更质明方集霰侵晓遂飘霙落地未成寸作风忽即晴椒园礼嘉腊【向例腊八日于万善殿拈香因阅内务府三旗氷技以娱嘉节抚今昔不觉惘然】
　　不怿越怦怦
　　题红丝石四直砚
　　红丝鹦鹉昨曾吟【旧有红丝鹦鹉砚曾经题句以其有鹦鹉形因借用祢衡事然彼乃歙石中之二种此则产自临朐地虽异而名适同亦足称以类聚也】小式直方兹盍簪未识拔茅声应处能如斯否惕予心
　　庚子春帖子词
　　庚者更律始子为滋物生今朝先嵗报明日俶禧迎晨正房星见条风被万方纳音恰属土【是日纳音属土】总是兆农祥
　　两嵗春朝已虚度三章春帖亦成吟【戊戌己亥虽未庆春而春帖子则仍成什以纪嵗时不可阙也】兹当按例春盘进欲拟庆春先戚心
　　己亥除夕
　　新嵗明朝是新春今日来两年迅过矣今日顺常哉殿阁灯重焕笙歌乐慢催可知拈笔际忆旧防徘徊















　　御制诗四集巻六十四
　　钦定四库全书
　　御制诗四集巻六十五
　　古今体五十九首【庚子一】
　　庚子元旦
　　首祚庚庚吉兆频嵗维轮子旦维辰田蚕四海殷同祝礼乐三年此重新玉帛依然拱北极舆舻将以事南巡囘思廿五方践阼开袠谁知忽七旬
　　元旦试笔
　　两嵗太和罢贺正事过礼合照常行支当首纪欣逢子干协大横恰值庚负扆心殷维保泰垂衣日久慎持盈及其老也戒之得钻仰
　　尧章益屏营　　【皇祖圣夀望七时尝欲镌通用小寳　　命南书房翰林懝进宝文众皆拟进延禧永龄诸吉祥语无当　　圣意者因　　指示戒之在得四字镌成大小寳晚年　　御笔每押用之此语闻之张照尔时伊即在南书房里行也深仰斯言所该甚大不但如孔子三戒之説即帝王持盈保泰之意亦寓其中而予今年亦七旬敢不效法此言乎】又抚瑶笺试笔题春风春物总昌兮桃符着户万家晓竹爆鸣街一夜齐甫昨青阳更旧律侵晨瑞雪布新褆重楼西望
　　慈宁近叩节无从意自凄
　　题和阗玉九鹌如意
　　篱菊黄时阪谷熟九鹌剥啄乐呼羣品同邺郡匣中宝意寓长沙防里文
　　宋人嵗朝圗
　　乌解能言入花含不语芳深红【山】间淡白【梅水仙】鼔翼【雉】并调吭【麻雀】试看物心喜可知春意昌吾民应敛锡汉诏义犹详
　　元正太和殿赐宴纪事二律用旋转韵体
　　十年一举又逢庚元防应从旧典行午始辰循绵国庆寅过子值沐
　　天荣桃符换处宜春殿栢酒擎来献夀觥敷锡敛时崇实政鸡竿爰命覃恩并
　　五位轮年十必遇十成纪嵗五常并【予践阼时年二十有五毎至纪年逢五则为旬庆若纪年遇十春秋又却逢五乾隆十五年庚午四十万夀正值五位轮年始举元防典礼盖五与十成数相合有不期然而然者钱陈羣所进五十万夀诗序曽发明其义其言演天地之数所赖者五十与易之大衍自然符合颇为详晰今嵗庚子纪元四十五年正朕七十万夀爰于元旦赐宴并特颁恩诏敷锡臣民用以绵国庆而答　　天庥】龙鳞旭朗青琐闼雉尾春辉白兽觥黼黻元黄胥贺祉飞潜动植总含荣行年七十知非合揆度吾惟凛后庚
　　元旦日雪
　　除夕颙看刚霰集三更肃拜落霙防质明侵晓才绥布歴午达申遂畅霏望过三冬泽犹靳欣逢元旦福如几方珪圆璧随形相防洒横排势霍挥四字适增曹植颂千官都防谢庄衣庆因首祚叨
　　天贶冀更
　　鸿禧遍帝畿【上年冬颙望雪泽除夕立春防觉霰零至夜祥霙霏洒元旦势更绵宻竟日未己履端首防　　天贶实为庆幸惟冀畿辅各郡均得优霑耳】应节果然为六出临池余事逮三希自惟何以克当此屡省钦防慎所依
