<!-- { "loadSidebar": true } -->
　　西宇哉生露浅痕似羞夕照盼黄昏颦来西子刚余半画出张郎不可扪窥镜暂低光有晕学山欲就影犹存黄姑屈指银河畔曼睩凝愁正防魂
　　御园新秋
　　树色溪光静且佳飒然秋意到闲斋巣梁风里全无燕篆壁雨余时有蜗青鸟未传瑶岛信羲车犹驻挈壶牌日暄风散符金令伫待西成已惬懐
　　玫阶簇簇发秋花微逓清芬饱露华今古常醒风月梦朝晡防报蜨蜂衙浇书瀹茗燃枯竹橅帖临池翦绿芭消得闵农眉略放澄心味道足生涯
　　无悰
　　无悰匪我独无悰诗里西昆昔有踪望逺升髙渺何极朝云暮雨竟难従搴帷对处穿林月欹枕聴余咽藓蛩乍为新愁到秋切却牵旧恨入懐重
　　秋晴
　　春晴令人愁秋晴令人喜年年秋复春安能彼易此愁春晴偏多飞尘暗桃李喜秋晴则鲜积霖病糜芑今嵗寔厚幸夏初甘雨羙自是常适均原隰徧薿薿兹乃孟秋月宜旸念无已昨夜细雨零诘朝云势驶方虞辜望嵗倐忽西风起徂云无留踪气爽天髙矣秋蝉亮其声闲花緐厥蘂凭轩有余乐拈吟聊复尔嗟予望蜀心矻矻何时止自讼还自怜近臣安喻是
　　七夕
　　金风玉露夕天淡云闲时好景适然耳新秋一赏之仙嗤妄想乞巧懒陈词万古永相望吾懐工部诗
　　邹一桂春华圗
　　姹紫嫣红态不同艶阳庭院绮罗丛写生偶覩清卿笔寓意因思庶子风
　　邹一桂秋艶圗
　　西蜀未吟传杜甫东篱兀对想陶潜凄清自领闲风露不作争时与附炎
　　新秋月
　　向晚散翔云举首见新月借助露华风隠映桂香窟引弓犹未满较眉畧已濶清景防今宵寒光送天末即事忆年来拈髭逸兴发
　　秋夜泛湖依旧作赋唐文皇爽气澄兰沼诗韵
　　新秋虽觉炎朝暮余清爽鉴湖渺澄碧太虚涵万象西山倒影来螺纹如指掌至理在天地妙契归俯仰常懐唐文皇致治亦云既其对杜淹时犹云可谏未即此延访心岂恃九重贵五字景物诗一派中和气文漪霁霭澄荷芰露华凝静观心似镜凉觉月如氷光景原堪掬清幽已不胜且闲吟倚兴画舫暂教登岸影全消涨沙痕乍露滩好题拈水月香气逓风兰朅咏前秋句因同今夕观如如孰来去聊以适清欢蝉声尚恋梧芦花已贴沼光隂迅若兹安能假分杪良夜正悠悠佳景吟了了漏下玉绳低素娥抱孤皎
　　石头城
　　石头城袁粲死禇渊生石头城死非死生岂生直笔无须南史来后世此风何其衰民之秉彛好懿徳子野作传空复材
　　读史
　　晏子为齐相驷马驾髙轩旄旗夹两途大盖拥其前御者尚扬扬意气甚哆然乃其自不足深心在式辕智哉御者妻识之闚门间读此可自警匪为婴荐贤
　　倚楹
　　暂遣防余一倚楹踈梧庭榭早秋清轻云不胜西风力让与金官作快晴
　　秋光
　　物色传金令天心现白蔵悬来惟碧宇暴处以秋阳有水皆澄澈无山不郁苍寒蝉栁隂丹桂月中香皜矣观斯静谁哉画可方髙楼一縦目满意挹清凉
　　挂剑台
　　仗劔适千里安可暂离身即使徐君求亦将此义陈徐君知季子季子知徐君不道使车廻乃作泉下人解剑挂树间牢骚难具论但谓践信义未识吴王孙
　　中元即事
　　防云几缕碧空收银渚低垂露气浮贴沼光分金炬灿傍阶丛艶锦机稠流隂漫比驹驰速佳景聊将绮思酧栏外桂花微逓馥中元巧借作中秋
　　放生
　　鱼喜江湖鸟喜天物各得所性自全意欲爱之乃害之适如敺鱼之獭敺爵鹯嗟哉煦煦为仁流放生之事扵是传市井小儿谋利巧深渊取鱼树罗鸟持鬻街头供放生犹然自咎所获少刚幸九死得一生駾喙未定魂犹惊因縁仍复遭网罟终为几上之葅釜中烹君不见自従人好行小恵林泉之物乃少全其类
　　观河灯漫成三首
　　巧处人偷造化权红莲开尽灿金莲谁知寸烛风光里又放秋蟾一度圎
　　玉露金风满液池盂兰声里绛河披灯前防得传薪防去嵗今时又所思
　　漫言济度传西竺且防光明普大千仙术无须矜秘宻人人火里种金莲
　　秋蝉
　　饮露声才洁因炎噪略腾随时物皆尔自立汝何曽
　　热【时七月十八日】
　　孟秋月过望祝融御早旋况度处暑莭残暑应已蠲迩日热稍剧转觉苦歊烦炎官恣婪尾白帝疑无权轻风纵送爽赤日势正晅亦知匪久长有如深春寒时令苟不协孜孜心鲜安或谓借鬰蒸坚好益大田今秋兆已佳宜旸获倍焉或谓当秋热恐有疾病人【叶】已嫌意靡适更聴言两端至理契中庸因悟为君难
　　秋海棠
　　不与春光争艶冶却教秋圃擅风流输他江氏三分白借已杨家一半柔斜倚井桐纨影动低临池水镜光浮寒虫唧唧清宵永仿佛金笼玉枕头
　　无题
　　吟成枕畔权教读题向愁中许共知樊素朝云具神解应留二老惜春诗
　　秋雨
　　微觉炎官去复旋即欣好雨暑全蠲恰如曲意随人意都道今年定有年绿洗井梧踈别院响増瀑布挂前川晚荷得气余香逓便与横塘放舸船
　　秋一夜聴廉繊傍晓珠丝尚滴檐借助有风皆送爽思量无雨那驱炎独怜蛩声依空负葵倾色映帘既雨宜晴晴亦好徂云微露逺峰尖
　　披襟庭院凉萧瑟縦目溪山景静嘉防喜黄云徧禾黍更教膏泽逮闲鸥眠里烟波濶干鹊鸣中夕照斜却为年来勤望嵗较晴量雨略无差
　　爽
　　秋雨晴宜速金风爽更佳无湏团扇引渐觉袷衣谐日影侵阶际沙痕露水涯三时廑望嵗此日稍舒懐直总督那苏圗奏进禾穂长尺余宣示廷臣诗以志喜
　　牧臣朝进玉禾攅瑞比金芝带露漙盈尺累累诚满意一时济济并传观従兹可望仓箱积况复无湏租赋完【朕降防轮免天下正赋直今嵗初在普免之中】却与张公同一喜吟余圜粟为加餐
　　晚荷
　　晚荷弄余芳摇曳临秋池徼露縦有意承晖觉无姿西皥令肃若南国香销兮羙人寂不采骚客谁为题似懐纨扇怨如抱凉蝉悲飒沓振清籁疑唱秋风词偶披稚圭传名言颇似之湛静安舒者亦戒扵后时
　　日影
　　静聴花丛促漏筩俄防花影上帘栊光隂驹隙有如此夀夭彭殇一例中独喜萧斋延朗照且舒旷志附髙空读书秋日欣清暇理窟何曽得易穷
　　梦中得诗二句醒而犹记因命董邦达画之以成一章
　　云时山觉湿风处树生姿宣付词臣写端成画里诗七月二十八日命驾进宫时届西成坻京恊庆凭舆縦目斐然成章亦歌其事云尔
　　玉露被町疃金风飏旌帜六御向金阙千队陈车骑黄云纷夹途珠颗累垂穂寔坚复寔好既铚亦既艾力田更逢年惟农劳所致念自春徂秋孜孜常廑意屈指西郊路往还嵗数四筹量雨与旸一刻安能置复虑黍与稻髙下难全偹覩兹大有收喜出人拟议租赋庶无虑仓箱差可积凭舆稍洽懐敢诩丰登瑞十歉而一丰获荣以为愧
　　桂
　　爱此招摇种纷敷郁烈芳叶飜遮户绿花散逗林黄夏半迎薫秀【今夏有早桂之作】秋分裛露香拟増新品格月木驻年长
　　八月一日
　　虽是中秋月犹欣秋未中露珠圎渐白蓼穂乱余红蛩响如争云容尚恋空田家新黍熟处处逓香风
　　月兔
　　月兎爰爰桂树边广寒轮廓遍三千岂知放眼青天外极大圎中一小圎
　　漫题【八月二日】
　　玉露金风朶殿隈儒臣奏进讲章来放朝早下三声漏却为经筵御论催
　　复闻淮海所属州县被水亟命地方大吏加意抚恤南頋恻然因成长句
　　淮海伊古称泽国迩来灾祲何其多壬戌大浸民其鱼屈指五载曽未过今秋淮黄乃竝涨鱼行扵地鸟防河白日镇见蛟龙鬪当秋安得仓箱罗草根荐为上葅守臣所奏非传讹嗟嗟灾余我赤子元气未复将如何仓粟库帑尔莫惜沟壑待救难蹉跎睠焉頋之澘焉涕我政有失天和
　　王绂古木丛篁用画间题者韵
　　澄心一幅净如空古木数枝态作风冩出不湏邀白帝防櫹槮处足秋容
　　文石踈篁间偃柯更教幽径帯烟萝倪黄作者法犹在衡泌诗人意防多
　　宜人竹树称双清张处髙秋静意生我欲相将欧学士含毫一为赋其声
　　夜雨
　　淅淅霏霏入夜连如丝如雪复如烟农家水碓舂秔稲园客篱防菜田防阵秋声来枕畔一畨寒意到前淮南陡忆灾余处急雨凄风倍可怜
　　偶读杜子羙存殁口号因题
　　郑防毕曜吞声乆曺覇席谦有所思岂识剑川杜子羙只今惟剰两行诗
　　仇英画马
　　不知谁向车前识应有人従内窥乍忆黄沙紫塞外正当草浅兽肥时
　　秋仲丁祭日诣上书房
　　至圣前行礼
　　万古生民首千秋祭典光摄仪専国学展礼诣书堂言念承
　　宗社何曽致治康徘徊讲筵侧惟觉愧宫墙
　　秋祭
　　社稷坛
　　祈报遵先制防寅倍已増丰年振古庆
　　神贶信今承【直今年秋收丰稔何莫非　　明神之赐耶】祝史辞无忝帝觞露正凝燎烟霏起防晴旭恰东升
　　题唐寅山水人物画册十帧
　　探梅
　　香雪丛中小立迟背携残卷意何为前身应是杨无咎黙识精神一谱之
　　骑牛
　　长松之下野溪濵牛背居然见若人吴趋解元多识【去声】古不知为抑为陈
　　渔蓑
　　渔师縁底爱烟波笱里鱼租沽酒多万事浮云与流水一身雨笠更风蓑
　　林卧
　　寄傲何人此昼眠长林丰草性相便翛然无事鼾然适荘蝶不教到夣邉
　　观瀑
　　飞流无底上无天护以云容缥缈间伯虎偶然临墨沼青莲重得对庐山
　　芦艇
　　水浅无妨且泊之西风明月荻参差防欣逸士诗中画貌得郎中画里诗
　　秋砧
　　永巷楸梧漏月明长秋宫里发秋声不知班女抛纨扇彼此金风多少情
　　聴涛
　　落落疎松临防防涛声直与泉声乱却如叔夜宿华亭夤縁传得广陵散
　　寒眺
　　何湏绕树叹无枝正是飞还鸟倦时独倚寒林聊縦目逺山重叠夕阳迟
　　归旅
　　觅宿鸟栖枫桕稳趂归人恨路途长晋昌笔底饶禅偈为悟匆匆名利塲
　　仲秋即景
　　禁树霭秋烟宫花濯锦川行防端正月恰对泬寥天香逓皋涂种诗懐玉局仙西成稍志时莭授衣连
　　文徴明山静日长圗
　　淡墨疎皴真不真惟欣对防静无尘草成玉露有佳话韵写停云自主人溪水镇如广长舌防松已作老龙鳞东坡防是齐年者乃较区区百四旬
　　子羙集中凡可以入画景者指不胜屈虽亟求其近似不能也因成防句以自哂
　　无心得句皆成画刻意求工岂是诗陶冶性灵聊复尔凖绳今古寔扵斯
　　宋瓷琴
　　龈额恢恢太古器形模不假雷霄制易漆以陶岂无为我扵重华窥其义谏者十人争小事不如渭汭初所试焦尾断纹浑可弃五弦七弦惟汝置元音澹泊従兹嗣譬如佺羡靣之粹况以内飬无火气
　　文徴明谿山深雪图
　　山隂舟舣冻溪邉尚有泠泠瀑水悬此日料应王逸少倚窗停笔望江天
　　沈周盆菊图即用其韵
　　圗中生面开秋意镇相催篱下香盈把霜前酒当杯画诗皆可入蜂蝶岂容猜展卷清吟处重阳得得来【时中秋前二日】
　　秋日翦园蔬赐大学士并内廷翰林等蒋溥为十蔬圗以进并系以诗因用其韵答之
　　植援拓圃騐生生玉荚红芽雨后成湘篚不妨供下箸野芩聊借乐吹笙
　　秋烟篱落霭斜晖分赐还教蝶伴飞藜藿应湏知此味膏粱底用羡他肥
　　论宗乐志淡而竒味道端知甘胜饴谱创十蔬多别致豆棚瓠架入新词
