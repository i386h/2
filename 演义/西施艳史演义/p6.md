<!-- { "loadSidebar": true } -->
　　西施既已宠擅吴宫。专导吴王趋于荒淫奢侈。吴王因其爱食鲜鱼，御厨所进，西施嫌其鱼不鲜，恒不举箸，乃命筑养鱼城，城通太湖，使其水时来时去，以养鲜鱼。
　　西施又喜食鸭，其鸭必喂以香料拌米，并入脂油，养至硕大无朋，方始适口。吴王乃为之筑鸭城以畜鸭。
　　西施好食嫩鸡，其鸡必择肥嫩洁白者用之。吴王因造鸡陂，畜鸡以供西施之用。
　　西施爱饮女贞酒，其酒出于浙之绍兴，吴王命越国每年贡献，以备西施之用。不料贡献之酒，远道而来，更在江中经过风浪颠簸，至吴之时，启坛视之，皆已混浊，不堪为美人饮料。
　　吴王又筑酒城，仿女贞酒之制法，酿酒以供西施之用。
　　尝值暑天，西施畏热，汗流遍体。吴王恐其中暑，致生疾病，而又无法可以生凉，遍询群臣，皆鲜良策。吴王无可如何，出榜国中道：“有以避暑之法进者，赏赐千金　。”
　　王孙雄乃献计道：“臣闻西洞庭之南湾，长可十余里，三面皆山，独南面如门阙。苟于其间，建筑宫殿，暑天居之，甚为相宜　。”
　　吴王大喜道：“卿策甚善，可速为孤建筑宫殿，以便消夏。”
　　伯（喜否）从旁言道：“西洞庭之南湾，虽然宜于暑日，但此时已及盛夏，若欲建筑宫殿，岂一时所能成就。王孙雄所言，恐不可用　。”
　　王孙雄忙道：“大王不必疑心，自道：‘重赏之下，必有勇夫　。’大王如果赐臣便宜行事，不吝帑藏，自能于十日之中，筑成宫殿，使大王于盛暑之时，可在西洞庭之南湾，度此炎夏也　。”　夫差喜道：“大夫果有此才，寡人何惜金银？库中之财，悉凭大夫支取可也　。”
　　王孙雄得了此谕，谢恩退出。急急督促工程，起夫役十万人，赴西洞庭建造宫殿。又复不足，遂启奏吴王，发全国丁壮，尽赴工役。材料不足，则折取现成房屋以充之。始则嫌民居仄狭，材料不堪应用，仅拆寺院以充之。继则拆民间富室之高堂大厦，终则并湫溢之居，亦拆取无遗。
　　百姓既已从事工作，又无居处。王孙雄尚嗔其做工迟延。
　　叱骂鞭笞，无所不至。弄得国中百姓，叫苦连天，顿足怨恨，耕种悉废，机杼无闻，死亡流离，不堪寓目。
　　果然到了限期，王孙雄已将宫殿造成，报告夫差。
　　夫差大喜，深赞王孙雄善于办事，赏赍有加。遂与西施同乘龙舟，来至西洞庭新筑宫殿之中避暑。
　　只见宫殿嵯巍，层楼嗟峨，真是画栋云飞，珠帘卷雨，富丽非凡。
　　夫差命置筵殿中，以庆落成。自与西施，相对而坐，两旁排列女乐，更番迭奏。觉得习习风生，暑气全消，竟与秋日无异。夫差大笑道：“不意天生此湾，命孤与美人，得以消夏，可赐名此地为消夏湾　。”
　　西施亦十分得意，嫣然一笑，百媚横生，愈令夫差，心神俱醉。　未知后事如何，且待下文分解。

　　第十五章　贷粟练兵
　　话说夫差自与西施在消夏湾，避暑取乐，流连忘返。只有太宰伯（喜否）、大夫王孙雄随侍左右，相国伍子胥，亦不得见。
　　越王勾践，闻吴王宠幸西施，日事游乐，复与文种商之。
　　文种奏道：“臣闻国以民为本，民以食为天，今岁年谷欠收，粟米将贵，君可请贷于吴，以救民饥。天若弃吴，必许我贷。”
　　勾践即使文种，以重币贿赂伯（喜否），引见吴王。
　　此时暑气久退，吴王已与西施由消夏湾回至姑苏。遂于姑苏台上，召见文种。
　　文种再拜稽首道：“越国洼下，水旱不调，年谷不登，人民饥困。愿从大王乞太仓之粟万石，以救目前之急。明岁谷熟，即当奉偿　。”
　　夫差道：“越王臣服于吴，越民之饥，即吴民之饥也，怨吾何爱谷，不以救之　。”
　　时伍子胥闻越使至，亦随至姑苏台，得见吴王。闻许其请谷，重又谏道：“不可，不可。今日之势，非吴有越，即越有吴。吾观越王之遣使，非真饥也，其意在空吴之粟。与之不加亲，不与未必仇，王不如辞之　。”
　　夫差道：“勾践囚于吾国，却行马前，诸侯莫不闻知。今吾复其社稷，恩若再生，贡献不绝，岂有背叛之理？”　子胥道：“吾闻越王，早朝晏罢，恤民养士，志在报吴。
　　大王又输粟以助之，臣恐麇鹿将游于姑苏之台矣　。”
　　夫差道：“勾践业已称臣，安有臣而伐君者　。”
　　子胥道：“汤放桀，武王伐纣，不是以臣伐君么？”
　　伯（喜否）从旁叱之道：“相国出言太甚。吾王岂桀纣之比？”遂启奏道：“臣闻葵邱之盟，遏籴有禁，为恤邻也。况越为吾贡献之国，明岁谷熟，责其如数相偿。无损于吴，有德于越，何惮而不为也　。”
　　夫差遂与越粟万石，对文种言道：“寡人逆群臣之议，而输粟于越，年丰必偿，不可失信　。”
　　文种再拜稽首道：“大王哀越而救其饥馁，敢不如约　。”
　　文种领谷归越。
　　越王大喜，群臣皆呼万岁。勾践即以颁赐国中之贫民，百姓无不颂德。
　　次年，越国大熟，越王对文种道：“寡人不偿吴粟，则失信；若偿吴粟，则又损越而利吴，如何而可？”
　　文种道：“宜择精粟，蒸而与之。吴王苟爱吾粟，用以布种，吾计售矣　。”
　　越王用文种之计，果以熟谷偿吴，如其半斛之数。
　　吴王叹道：“越王真信人也　。”又见其谷粗大异常，对伯（喜否）说道：“越国土地肥沃，其种甚佳，可散与吾民植之。”
　　于是国中皆用越粟，虽种而不发生，吴民大饥。夫差还以谓土地不同之故，不知粟已蒸熟，却中文种毒计也。
　　越王闻知吴国饥困，便欲兴师伐吴。文种谏道：“时未至也，其忠臣尚在　。”
　　越王又问于范蠡。范蠡答道：“不远矣，愿王益习战以待之。夫善战者，必有精卒，精卒必有兼人之技。大者剑戟，小　者弓弩，非得明师教习，不得尽善。臣知南林有处女，精于剑戟；又有楚人陈音，精于弓矣。王其聘之　。”
　　越王从其言。分遣二使，赍厚礼，聘请处女教导剑戟，陈音训练弓矢。
　　处女在越，教成三千剑戟之上，辞别越王，仍回南林。
　　陈音亦教习三千军士，均授以连弩之法，三矢接续发去，人不能防。历时三月，军士尽得其巧。陈音抱病而死，越王厚礼葬之，名其葬处曰：“陈音山　。”后人有诗咏越王练兵之事道：击剑弯弓总为吴，卧薪尝胆沔几枯。
　　苏台歌舞方如沸，遑问邻邦事有无。
　　越王练兵习武，教训军士之举，传至吴国。伍子胥闻之，遂求见夫差，涕泣谏道：“大王信越之臣顺，今越用范蠡，训练士卒，剑戟弓矢之艺，无不精良，一旦乘间而入，吴国不能支矣。王如不信，何不使人察之　。”
　　夫差果使人探听越国，探知处女教剑戟，陈音训弓矢，现已练成六千劲卒，技艺娴熟，号曰君子军之事，一一回报夫差。
　　夫差问伯（喜否）道：“越已臣服，今复治兵，意欲何为？
　　“伯（喜否）答道：“越蒙大王赐他，非兵莫守，况治兵乃守国之常事，大王何必疑心呢　。”
　　夫差听了伯豁之言。未知有何主张，且待下文分解。　

　　第十六章　湖上采莲
　　话说夫差听了伯（喜否）之言，早把疑越之心，抛向九霄云外，仍与西施，以姑苏台为家。四时之间，随意出游，弦管相逐，不辨昏晓。
　　尝与西施在馆娃宫中，游宴栖息，因西施举动风流，行步之际衣袂飞扬，无异仙子。遂建筑一廊，空其地底，下面悉用大瓮铺平，覆以厚板，上面雕镂花纹，施以五采，命西施与旋波、移光，及诸宫人，联步其上，步履铮铮有声。夫差听之，以为快乐。因名其廊为“响屧廊　。”今灵岩寺圆照塔前，有小斜廊，即其遗址。后人有响屧廊诗道：廊环空留响屧名，为因西女绕廊行。
　　可怜伍相终尸谏，谁记当时曳履声。
　　山上有玩花池，夫差每逢春日，与西施携手玩花于池旁。
　　又有玩月池，若逢秋宵，必偕西施并肩玩月，徘徊其边。
　　西施梳妆，不用镜奁，凿一深井，泉水清碧，使西施照水而妆。夫差立于其旁，亲为理发簪花，名其井曰“吴王井”。
　　西施最喜鸣琴，乃于灵岩山巅，筑琴台以弹琴之所。弹琴之时，必焚妙香。夫差因他人所采之香，不合美人之用，特命人种香于香山，使西施与宫人，泛舟于山南泾中，亲往采之。　赐泾名为采香泾。
　　夫差任情取乐，觉得事事如意，百般快心。尝言“孤得西施，如鱼得水，此生愿终老温柔乡矣　。”
　　谁知快乐日久，觉得迫欢之事，皆已陈旧，甚是可厌，欲思另觅一件快乐，以旷心怀。遂与西施计议道：“今值夏日，湖上莲花盛开，孤与美人，何不前往一游呢　。”
　　西施道：“大王有此佳兴，贱妾敢不奉陪。但莲为花中君子，品甚清贵前往游玩，不过片时欢乐。妾意不如备下龙舟，率领宫人前去采莲，视其所采之花，孰多孰少，以定优劣　。”
　　夫差大喜道：“美人之言有理　。”急命备齐龙舟，往湖上采莲。　当下数十号龙舟，一齐发动，荡桨摇舻，撑篙打碇，悉用美女。　舟上无数宫人，都是花裙绣袄，所用帐篷，尽是锦绣，照耀日光之中，五色煊烂。
　　各号龙舟，衔尾而行，笙箫迭奏，歌声悠扬，自城南直至湖上。但见一片锦帆，接连不断，使人目眩神迷，居人以其锦帆十分美丽，遂称所过之地曰“锦帆泾”。
　　舟至湖上，夫差吩咐宫人：“各荡小舟，往荷花深处，采取莲花　。”自与西施高坐舟上，酌酒观看。
　　一声命下，那些宫人每人驾了小舟，纷纷而去。但见翠袖飘扬，画桨轻摇，湖之四面，歌声齐起。
　　夫差看了不胜快乐，遂命取大杯来：“寡人今日对此佳景，目睹丽妹，应与美人痛饮一番，尽醉方休　。”
　　西施闻言，轻笼翠袖，高举瑶觞，进献一樽道：“大王请尽此一樽，妾有采莲歌一首，当为大王歌之　。”因轻转娇喉，唱歌道：　秋江岸边莲子多，采莲女儿掉船歌。
　　花房莲实齐戢戢，争前竞折歌绿波。
　　恨逢长径不得藕，断处丝多刺伤手。
　　何时寻伴归去来？水远山长莫回首。
　　夫差称赞道：“妙哉！非美人锦心，不能作此歌；非此歌，亦不配美人绣口歌之也。寡人当连举数觥，以赏美人之歌　。”
　　夫差饮酒未毕，各舟宫人，都已采莲归来，竞上龙舟，竞献所得。
　　有的献西番莲；有的献观音莲；有的献倒垂莲；有的献五色莲。异种奇花，纷纷不一。夫差一一赏玩，十分称赞。
　　惟有旋波、移光二人，各献一枝并头莲，“愿大王与娘娘，如此花一般，特行奉上，以表祝颂之心　。”
