<!-- { "loadSidebar": true } -->
　　先人已云亡哀哀我所思所思不能已中夜梦见之春风顔色欢手把梅花枝谆谆过庭训似示夙昔辞顾慙伯鲁昏受简恐复遗鸡鸣星在天萧瑟囘风吹推枕耿不寐吞声涕涟洏岂伊道路长冥漠相维持乾坤浩茫茫江水日夜驰江水亦不息我心永伤悲
　　遣疟鬼
　　汝本颛顼子变化逃其形胡不肖厥祖骑龙升帝青而为疟鬼徒屑屑居沧溟复游人间世所在行威灵舌光霹雳飞怒目张朗星坐令命蹇子狼狈汝所丁其寒谁致然其热孰使令凄凄挟絮纩喘喘思风亭肉黄面亦皱呻吟不可听巫师用桃茢医师进猪苓汝常固蟠结百艺无一宁嗟汝圣王裔区区独伶俜迁善乃令徳肆虐非常经我今赋新诗送尔扬归舲东方有苍龙鼓腹生雷霆西方有白虎利口惟膻腥赤鸟司南方丹砂耀脩翎武在北方闪目光荧荧四方汝无往恐汝罹天刑汝宜返故乡寒泉肃泠泠緑荷以为衣丹霞以为扄珠帘水晶幌贝阙琉璃屛洛妃奏清曲湘娥荐芳馨飘飘曵鸾旗洋洋下云軿速行如风火昼夜不可停从此勿回首一去三千龄
　　宵行效隂何体
　　防舟才晚憇驱车复宵征脩途带残梦晓色动防明拭目近山色倾耳逺鸡声雨过石犹润岸穷桥始横属兹清秋候廹此羇旅程孤懐虽自慰迢逓难为情
　　墨梅
　　乌不湼而黔鹄不浴而白其类虽有殊各以见真色畵师亦何心变幻随世惑展图对梅花为尔心恻恻
　　次韵妻兄郑伯武见寄
　　人生如秋蓬飘飘易为别囘头忆徃事令我愁欲絶伊昔狼狈初风尘暗南北晨昏但奔走衣带不得结载挥贾生泪徧歴太史辙西辞吴山青东望越水白是时苗獠盛防扈兴妖孽我兵气不扬我马骨已折贱子复何为懐玉聊被褐谋生乃尽废事业安得説结庐花溪上既耰还复辍平生性驽钝屛趾耻干谒维时元运移飞龙奋天阙大臣方召辈议论甚剀切苍生免涂炭枯朽得再活晔也非其才征书下东浙或谈帝王畧从横吐胷臆或稽周孔训轮畨侍君侧顾惭内空虚衣冠厠羣哲成均忝司教游艺随所适风痹忽我婴形容顿销铄为官既无分上疏乞骸骨归来对青山及此日未夕别君二十载忧喜不同域君有子与孙良田环美宅我仍迹羇栖暖眼惟梨妾长子三十余读书仅谋食三孙未成人顽嬾俱失学三女各有归织袵喜不拙君年七十三我近六十七枯杨虽生梯能忘旧佳匹载懐外舅氏冰清俨人物生死骨肉离情懐为之恶何由上南斗握手论纡鬰愁来夫如何醉饮酒一石
　　送辕儿一首【并序】
　　辕儿以文学征匆匆别我无可言者伏念圣朝忧老许令一子奉养而吾年已七十阙定省之候菽水之供情见乎辞不能自己云
　　圣朝御六合治化如陶唐任贤去奸邪纲纪日以张细材桷与榱钜材栋与梁嘉谟满丹陛玉佩鸣锵锵府帖急星火昨夜下永康嗟汝玷儒流乃以文学扬文学本徳行纯孝多流芳荧荧爝火防讵禆日月光我今七十翁风痹卧在床崦嵫既已迫衰飒方自伤齿牙半脱落头髪尽已霜况兼左耳聋两目俱茫茫赖尔营束脯糊口走四方藜藿供我餐汤药供我尝今兹舍我行言及我泪滂念欲随汝去十歩九歩僵汝哭离我膝我愁裂中膓扶病送出门东风为凄凉吞声竟呜咽气尽语不长汝行勿我念努力随忠良所怜三小孙路逺不得将不如弃沟壑谁与输糇圣朝许侍丁恩波浩洋洋兹情傥得伸望汝囘故乡
　　言懐五首
　　出门多炎埃举歩不可触野人嗜萧散所志谢流俗髙斋寂无人当午眠正熟神游羲皇上梦绕沧江曲翳翳境初晴匀匀息还续忽觉闻余声清风动林竹
　　郊原生意新灵雨既霑洒贱子携酒醪徃饷耦耕者文章本虚器衣冠亦云假何如务稼穑白首在田野是时日向暮川色明可把逺林鸟雀聚峻坂羊牛下澹然竟忘归悠悠遽难舍独立临长风中懐何由冩
　　魁山一茅茨中有无名氏头戴鹿皮冠髪白丝不理斋居了无事危坐乌皮几流观髙士传放迹心独喜红尘树外隔清风竹间起俗客不我过其门静如水嗒焉似忘我稽首南郭子
　　今日忽不乐少为川上游童冠相追随衣服纷好脩纡徐既就坂﨑岖亦经丘是时鸣雨余气候如清秋恰然拄孤藤听此涓涓流往者既云迈来者无时休周流信无滞至乐常悠悠俗士勿与言永为智者谋
　　新沐换轻帻振衣坐南轩轩前何所有嘉木隂以繁林端响灵籁幽趣难具论好风既南至流火将西奔寒暑互推迁日月相朝昏至人体天运闲居寂无言尼父温伯雪目击道已存如何支离子聒耳来喧喧













　　草阁诗集巻一
　　钦定四库全书
　　草阁诗集巻二　　　　　　元　李昱　撰七言古诗
　　寄太平诸友
　　昨日东风吹雨过正值山斋罢书课无官可守真自得有酒不饮谁能那此时况当春夏交緑静园林安敢唾出泥已夸篱笋嫩入馔颇忆溪鱼大花间紫骝来几疋叶底黄鹂鸣两个桃君诸公多俊才逺来相就同和能文何如扬执防剧谈每羡陈惊座水心风流今尚在正献家声逺犹播伯仁之孙本竒士亦有诗僧兼种糯埜人拟作韦曲逰诸公复忍东山卧谁谓更深雨复作到晓打牕惊梦破宁愁乌帽颠风吹尚恐蜡屐春泥涴拈毫惆怅题我诗天晴更为斯丈贺
　　聚上人铁笔歌
　　昔时智永铁作限今时善聚鉄为笔笔底曽经百链功篆雕镌体非一揠波萦回埀露瀼金鹊虎爪相辉光琅函夜启玉刚夘笑倒籀史惊钟王我作中台山上记一挥四百二十字聚也运锋勒翠珉至今矫矫龙蛇势草阁巗居云气深上人一来听我吟要将铁笔化采笔丛林价重双南金
　　赠地理逺碧山
　　涧东瀍西曾卜洛定之方中楚宫作当时相宅论隂阳犹未经营到防漠后来注意马鬛封某丘某水寻灵踪封侯作相在顷刻芒鞋踏遍青芙蓉逺师本有降龙技随处看山逐龙势金华一郡凡几家屡见牛眠得佳地我家近住东屛山时与逺师相往还青嚢和月挂松树且酌美酒开心顔我闻金陵帝王宅虎踞龙蟠出竒特逺师飞锡宜一游归来説与渔樵流
　　送顾仲明之常熟州教授
　　自从吴中识君面江海相违复相见交情不下十年余岁月匆匆若流电尚忆清风八咏楼与君吃酒楼上头酒酣借箸为节击狂歌落日惊沙鸥闻道兰亭看脩竹官冷三年食无肉褐袍才乐栁汁青又载琴书问常熟此州吴公之故乡弦歌彷佛声洋洋孔门政事出文学坐令州牧成龚黄朝来河雨添春水吴船催发吴歌起酌君别酒情未已我亦衢州整行李人生离合真可怜临行把袂心茫然相期出处各努力淛水东西谩相忆
　　踏车行
　　南岸北岸声咿哑东邻西邻踏水车车轮风生雷转轴平地雪寒生浪花借问老农何太苦低头欲语还咨嗟前月有雨田未耘非其种者纷如麻县吏捉人应差役令严岂得营私家况当今月滴雨无陂塘之水争喧哗虽如抱瓮沃焦釜蹄涔岂足供泥沙语罢踏车车转急田水何如汗流湿老妻贷谷犹未归力疾无奈吞声泣
　　喜雨行
　　五日不雨中禾焦十日不雨晚禾死农夫田父心烦劳桔橰搰搰徒为尔俄然云起从西北一片飞来头上黒六丁雷斧开天关不尽天瓢防甘泽沛如万顷之银潢疾如江汉流汤汤怒如龙物腾变化飒如白帝行秋光在坑满坑谷满谷此雨何殊雨珠玉瓯窭汗耶无复分但见芄芄稻花熟东家老翁賖酒劝西家女儿卖钗钏青黄未接浑未忧屈指丰年眼中见我歌不独如元丰我歌直与康衢同此身愿作饭牛翁耕田凿井尧无功呜呼耕田凿井尧无功
　　农家謡
　　髙田低田禾尽熟农家农家生意足腰镰在手如割鲜玉粒如山塞茅屋亲戚邻舍懽乐同酒酣社鼓歌老翁阿孙将米换鱼肉老妪髻挿山花红时和廼由天子圣元丰之歌敢同盛嗟嗟防窃沧海边胡不卖刀买犊来归田
　　诞日醉吟
　　先生今年五十一两髩虽斑眼如漆挑灯终夜何曽眠细字蝇头看书帙既不能握简起草趋明光又不能搴旗斩将赴敌塲布衣十载困江海空有峥嵘磊落惊世之文章近来结屋翠峯下白云绕屋看如畵王侯卿相不到门自与农夫作邻舍螘浮缸面新酒浑清晨上寿谁称尊阿儿拜前女拜后此乐欣欣难具论盘餐照眼复何有出瓮黄虀间青韭山田放豚初告腯泼刺鲜鱼贯霜栁须臾剥剥啄啄叩门急携肴载酒来诸生陶然洗盏复更酌虽无丝竹管弦之盛亦有铿锵涧水和此飕飕万壑松风声松风为我清松月为我明眼花耳热不知夜但知百川一吸如长鲸我醉欲眠卿且去谪仙未得其中趣玉山虽倒嗔人扶染笔从容赋长句我不愿二十四考书中书我不愿千二百岁崆峒居但愿百年三万六千日日日醉吟懽有余
　　秋宵七恨【并序】
　　荀卿赋篇于知云蚕葳之辞始隐而终露又叠以应之予尝爱其异偶值秋宵不堪旅次韵成七恨以为一代之新体云
　　青苹叶底声蓬蓬当年曽号襄王雄秋髙八月势转急忽来吹我茅屋东今我夜坐难秉烛使我髪白成老翁吁嗟恨尔之秋风【风】
　　六月一滴不霑土连夜淋漓独何苦红蕉碧梧语叶上黄茅屋漏那能补鸡鸣嘐嘐天欲曙况廼萧条在羇旅吁嗟恨尔之秋雨【雨】
　　嫦娥窃药奔蟾窟老兔千年捣何物玉镜初从海上来冰轮又向云间没借问胡为有圆缺不与愁人照离别吁嗟恨尔之秋月【月】
　　西风古城夜向深满白月光沉沉罗帏羙人劳寸心双杵忽传空外音寒衣不来道路逺丁东落耳愁难禁吁嗟恨尔之秋砧【砧】
　　伶伦截竹才过尺一吹能裂苍崖石况复声闻折杨栁对此令人多感激中宵无人万籁静天上残星犹歴歴吁嗟恨尔之秋笛【笛】
　　疾雷鸣夏风鸣冬秋来鸣者难为容露寒九月入床下啾啾唧唧羣相从十回归梦九囘断起坐积愤填心胸吁嗟恨尔之秋蛩【蛩】
　　洞庭波寒秋影乱几囘相失声相唤艸木黄落始来賔颇似人生系防宦数年寄书长不逹应负防防在霄汉吁嗟恨尔之秋鴈【鴈】
　　赠蔡正伯二十六句
　　石井田边读书处好山绕屋青无数寻常俗客不到门自得平生隐居趣中山蔡君清有余拄杖冲寒忽相遇升堂磬折延上座挥麈悬河发谈助酌君射洪之渌酒煨以岷山之紫芋取琴为我弹赤璧如此英雄大江去起看星斗光阑干天风萧萧袭衣屦方今四海频戈鋋与君飘蓬同旅寓藤床对月谈未了清晨告别何匆遽惜君岂不苦挽留肯伴山间白云住岂无鲍叔知管仲亦有陈蕃下徐孺临分握手情依依聊复挥毫赋长句君能别后重相寻记取门前两槐树
　　徐君徳裕挽歌
　　徐君先裔中山人作令来字花溪民至元年间一大治百里蔼蔼桑春只今相去百余载甘棠不伐懐其仁乃知作善天降祯衣冠后代何振振其孙徳裕才卓荦壮年谈笑红莲幕逸气棱棱万里驹髙懐矫矫层霄鹤晚节无心向朝市自识山林有真乐杜门不复趋权豪竟与时流如枘凿忽朝议事忤乡童铄金织具婴其凶凤阳阅嵗殁王事长淮浪险多蛟龙游魂欲归道路逺梧桐叶底随秋风有子积愤填心胸昼夜号泣呼苍穹几囘顿絶欲俱死身着麻衣走千里哀声欲断楚山云血泪应添楚江水艰难收骨归故乡思欲与亲雪其耻一日思亲十二时夜卧慈顔梦魂里卧薪尝胆仇不忘綉衣持节来东方挥强扶弱问民苦白笔凛凛飞秋霜亲仇从此获一雪魑魅魍魉何由藏长涂赫日屋埃黄行行械系投边方乡中旧皆叹息徐家孝子真难得老夫闻之亦喜舞为写长歌相劝激我歌不独夸乡闾要使观风逹宸极君不见孝子即忠臣防见簮缨继前泽
　　次韵东坡白战诗
