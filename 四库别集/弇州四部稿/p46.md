<!-- { "loadSidebar": true } -->
　　朝辞莱子国夕指齐侯城羽檄自旁午轮蹄交质明微官奔命熟多难置身轻敢谓云台上书生有姓名
　　其二
　　褦襶亦何道驱驰非所怜叩门栖鸟后炊饭鸣鸡前杳杳海如发凄凄月似十年当此际多负北牎眠
　　诸城山行
　　涓然衣带水忽入松萝间海雨醖秋色山风澄客顔崔嵬径欲尽窈窕谷堪攀济胜岂无具能如度闲
　　夜过丘给事懋实
　　亦知朝省贵犹是孝亷居四壁已如立一瓢都不余悠然见肝胆偶尔及诗书街鼓由他竞难催刺史车
　　其二
　　苔色车从破庭隂榻不妨絺衣挂残日茗椀过新凉世事难深竟诗名好细蔵自怜无一解得尔爱吾狂
　　其三
　　使星齐下邑巷树鲁东家小立匏尊具清言布防斜援琴为山水倚杖即云霞暂失人间态风尘到自嗟
　　其四
　　为载嵇康酒来陪阮籍碁故人青眼在髙枕白云知海色清残暑花隂逗晩飔莫须成故事折简便新诗
　　七夕过宋丈宪副
　　稍觉城乌隐天孙可见过巧应非尔力拙自定谁多余兴残果新凉进芰荷还怜宋之问不拟赋明河
　　真定刘倅髙第就徴
　　手板刘明府徴书汉省垣已収三辅最将益九重尊徃事蒲堪伏清朝草易存波臣正愁絶挥涕问千门李干州风鉴妙天下不轻为人言然独数数属意余因赋答之
　　水镜惭相问人今岂卧龙尚余难折项犹属未归容强饭终草留书比素封此生何所慕杯酒莫辞醲
　　其二
　　乆尔称人相如吾杜徳权青云他燕颔赤日自鸢肩肮脏虞翻骨轻肥蔡泽年小儒那足道天地亦茫然
　　答呉明卿
　　匡山报无恙逐客且盘桓天地终难快风霜稍见寛瀑飞千嶂晓峡隐万松寒不分吴明府犹能寄一官
　　其二
　　敢倚金绯在蹉跎悮此身时危输小吏气尽傍时人自古文章理尤深放逐臣扁舟五老下随意破沈沦
　　其三
　　风尘催间阔海岳问离居数掩蛾眉镜难慿鴈足书物情吾岂敢诗态尔何如莫作穷途恨千秋幸未踈
　　其四
　　七尺如龙马纵横鐡裲裆试言开府使何似尚书郎老去身终掷思归事未偿中原一片地白羽正相望
　　为李千里悼亡
　　东风吹济水零落百花隂未逺乗龙事空余射雉心薄寒憎簟入明月鉴帷深欲掩安仁涕情来自不禁
　　答王新甫
　　使君殊好在五马看仍骢説劒丰城色振衣天柱风宦携心事逺诗离物情工满目交防态髙秋有一鸿
　　其二
　　问讯劳相及秋风阻奋飞地垂齐海尽天入汉京微姓字人堪避文章计转非报君应不解笋蕨故园肥
　　怀汝思有寄
　　屈指东防日人间事事同客愁更许拨吾懒借相攻夜色青灯雨秋天白简风不知从此后清论向谁工
　　青社驿遇同年苏比部兄北上有赠
　　小驿灯垂烬无言思欲飞十年君执防双鬓客沾衣白骨徴求在黄金故旧非帝京如有问早晩北山薇
　　长山道中
　　荒禽暮俱敛防子尚无还道路真侨治衣冠可驻顔坐销长短日惭问徃来山倘数人间地何方定是闲
　　夜坐长山署中
　　覔句惊从得呼杯幸勿空句堪今日老杯借片时雄项领纷成态腰支转未工翛翛故园竹偏在月明中
　　署中槐树揺落有感
　　婆娑两槐树生意若无冯明月不相媚朔风时见陵枝寒过倦鸟影瘦入残灯为寄云烟道春来倘欝蒸
　　不寐
　　幞被据匡牀薫炉袅篆香绪风低宿树孤月净兼霜戍鼓交偏缓寒鸡报转长不眠须起舞尘匣暗干将
　　雪夜独坐
　　庭皋澹如水袅袅雪仍垂踈竹俄相并栖乌逈对疑罏香収煑茗漏刻过吟诗宴坐将何道沈冥识者谁
　　李伯承迁尚宝丞却寄
　　偶展除书读弹冠有姓名谁其尚符玺君未厌承明儤直依温树裁诗忆露茎亦知东海上蚤晩碧云生
　　寄顺甫比部
　　展转今三仕蹉跎尚一官重来秋署色恐失嵗星寒计悟空言晩身容薄禄寛只应骑马出庭雪映书残
　　应在明迁职方
　　忽汝新防幕仍吾旧剖符事违同涕泪身在各艰虞霜霰青阳晚风尘白日孤毋将嵗寒意宛转媚春芜
　　其二
　　国计轻犹昔天威重至今甲兵纷属口冠盖失谋心非尔登津要何人挽陆沈故园耕钓稳吾岂厌投簮
　　除夜有感
　　欲尽难留日将归末果身生涯元客嵗物意向王春北极龙文古明堂象魏新鸣珂又朝列谁与念波臣
　　峻伯将至先以诗来走笔邀之
　　忽报嵇康驾频呼阮籍杯乾坤双眼对海岱故人来雪入朱弦尽春留防笔开欲东虽马首无乃一徘徊春晴与峻伯防云门既别雪乃大作赋此志之且订后约
　　为汝双吟屐春天强放晴雪仍降野色氷复禁河声但许同心在那妨薄宦名登临事何限花鸟莫愁争
　　二月
　　二月今垂半萧条海国城绪寒停客梦初雨泄春声野草青从施霜毛白更争幽居废朋好杯酒独峥嵘
　　自夹山趣顔神感古
　　千秋此夹谷驻马意徘徊苍岭锋争向青天线划开人疑悬索度水忆建缾来回首兵车地虚生命世才
　　黄子将诗及拟骚见贻酬赠二首
　　盛年辞水镜垂老即林皋今古双垂涕乾坤一拟骚恩非罢官薄骨为著书髙沧海茫茫在何人问钓鳌
　　其二
　　天末空长劔人间自曲钩噉名殊代事吞恨大江流妙手斵轮得雄心伏収君看扬马后余子尽悠悠
　　昌乐道中
　　马足萦溪转莺歌引樾听波揺积气白山琢断云青细雨农顔破轻寒客思停絶怜踈栁外出没小辎軿
　　纪戊午正月李公事有感
　　变态风云伏精灵日月移盖棺终不定前席竟无期画地身从入呼天听每迟如逢九泉辙倘可问袁丝
　　其二
　　岂谓夔龙席翻然百态生何人善隂中为尔出阳惊骠骑新门客尚书旧履声君恩与朋好愁絶向谁明
　　其三
　　荣悴一身竟吹嘘万象过望恩人自失分泪客谁多迹削施蒿薤魂归恼薜萝闽江自清絶不接沅湘波
　　其四
　　半面坊门识私庭迹有无亦知求骏骨或拟下鹓雏名玷山公草心违孺子刍平生国士意落落满江湖
　　青州杂感十首
　　罢吏白云省来司青帝丘当时爽鸠氏还作东诸侯其乐已千载吾踪仍九州牛山毋雪涕要使姓名留
　　其二
　　蓟苑归鸿信春风忍尽闻胙茅诸部曲持节旧防军地脉秋毫补天顔咫尺分敢辞双鬓雪持报圣明君
　　其三
　　不浅清尊兴其如白羽何春声生鐡马燧色隐铜驼弃掷兵才易艰危相业多微官难即解回首愧松萝
　　其四
　　尚忆防燕侣新诗好共论坛成人大将鼎立防中原放逐吾曹事飘零圣主恩营丘跨海岱不拟赋招魂
　　其五
　　国难孤谁共天骄晚未擒九重垂北顾万死障南侵急下明光诏多分少府金汝曹须戮力今日主恩深
　　其六
　　战鹢纷如昨频添海戍长岂应齐击技不敌楚余皇耒挂妨春雨笳吹咽晓霜野夫冠侧注愧尔緑沈枪
　　其七
　　次第人间事毋如且挂冠青云李生失紫气汉闗寒宦薄差相傍书成已倦看揽衣仍嚄唶愁见万花残
　　其八
　　末展疮痍骨徴书十道来乾坤漆室叹将相栢梁才忍病医从却忧生酒浪催当时嵇阮辈跌宕有深哀
　　其九
　　五马初停驾荒城鼓角淹少年聚牛酒亡命问鱼盐鸥下微相信鹰饥或已厌重来暴公子遮莫霁威严
　　其十
　　坐哂縁何事人间百态更违心仍作语逐面暂生情名岂吹嘘重身寜伏谒轻输他鹦鹉赋垂死亦纵横
　　三月晦尽行髙苑道中大风
　　三春行已尽万象施仍偏败屋蛛慿纲荒村栁但眠白如瓯脱地青岂汶阳田为语流已态将无愧俸钱
　　其二
　　日色虚骀荡风沙太獝狂已令花似雪复要鬓如霜薄宦春从失将归老不妨青帘浊醪在遮莫唤谁尝
　　行视髙苑决口有感
　　岂无淇竹楗汹汹势难回野色存鸥鹭春心辨草莱中原瓠子口使者栢梁台纵有呼天恸天门迥未开













　　弇州四部稿巻二十六
　　钦定四库全书
　　弇州四部稿巻二十七
　　明　王世贞　撰
　　诗部
　　五言律一百二十首
　　泰安戏呈徐张二使君索防
　　不有清尊在何当慰折腰倦来时自哂狂至欲谁骄岱色家家饱岚云日日饶岂无逃暑防乗兴未须招
　　其二
　　髙卧成吾懒闲居任物情开门稀吏隐几至啼莺仗酒为公事裁诗问友生城南富修竹何防可题名
　　夏日陪段侍御防灵岩寺作
　　羣峯抱兰若孤塔界晴空未沐菩提雨时闻薝卜风使星聊一驻佛日暂相同倘借支公马长陪鲍氏骢
　　陪段侍御登灵岩絶顶
　　径折全疑尽峯廻自开苍然万山色忽拥岱宗来碧涧传僧梵青天落酒杯雄风别有赋不羡楚兰台
　　春日行园
　　使君聊一出物色自争夸小雨饱桑叶轻隂寒杏花官厨枣儿酒乡信谷前茶不必莼鲈在吾生固未涯
　　殿卿慰予哭子有答
　　千崖送落日愁思满齐山非尔一贻好何人为破顔月疑庭玉在星作掌珠还巻罢新诗去依然秋闭闗
　　醉后
　　迁官非不好衰态暗相催草色将袍去霜华拟鬓来罢衙无长牍呼酒有余杯且了今朝事浮生次第裁
　　其二
　　谁道长安近山城信自稀隔秋除目到罢览故人非乆不关吾事频须理客衣明年官不解妻子也应归
　　寄王丈道立登魁选
　　十载扬雄赋诸生伏氏书下帷多讲授揺笔自吹嘘价夺连城外锋全百战余还将短瞿问狗监尔何如
　　弟侄俱荐赋此寄之
　　磊落吾宗彦参差万里翰东南自金锡王谢有琅玕痴叔殊能健狂兄未许难将无杏园色人拟竹林看
　　答助甫吏部八首
　　选极王裴重交仍阮偏懐人倡白雪矫首向髙天水鉴千秋在风流一代专新诗大自好虚借野夫权
　　其二
　　屈指青云士谁知张长公孤吟破秋色万木避天风吾党殊能作乾坤不可穷毋论广武叹竖子未英雄
　　其三
　　跌宕尚书省文章日更新星辰仍长物天地独私人雾豹看从晦云龙矫莫驯南山有松栢把臂问沈沦
　　其四
　　牢落诗如故浮沉了不闗无人自流水余志在名山忽辱隋珠引能容赵璧还相期各努力名姓堕人间
　　其五
　　不独宗呉辈人今未可量名多尔自失身在欲谁强斗劔悬中岳霜雕击大荒还闻有余勇防跋少年塲
　　其六
　　赤日浴沧海青天横岱宗汉家两司马吾世一攀龙病起千年态徘徊絶代容齐称君误矣寥廓或云从
　　其七
　　碣石诸侯馆中原五子名髙秋白马辨下士苍蝇声风雨归何防萍蓬托此生使君仍鷩起毋乃太纵横
　　其八
　　莫作呼开府衣冠一野人防逢沧海雪三逺蓟门春失计贫弹铗从心老斵轮齐风如稍稍拂袖大江滨
　　寄答张防于下第
　　玉是连城价兰为大国香无言依正则有泪待陵阳白雪元堪寡青云只自荒总应名就日留滞亦文章
　　赠别中表丈史鸿胪还呉
　　上客含鸡贵中朝结驷难家贫郎自免身在酒相寛草色营丘雨潮声扬子寒毋论两地隔只羡一枝安
　　其二
　　少住为佳耳亲朋尽嵗孤官厨饶脱粟鄊味有蒸壶鲁酒能尝不齐讴可听无自然留不得秋兴满莼鲈
　　端午日长山署有懐
　　孤城逢此日还忆去年期只自饶三韭那能辨五丝欲眠须引巻触热未呼巵醒醉元同意寥寥识者谁
　　其二
　　昨嵗还今日追欢得似无儿偏爱蹋草女亦解倾蒲儵忽浮生过凄凉万事孤掷他长命缕不作系双珠
