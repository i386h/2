<!-- { "loadSidebar": true } -->
　　忆昔中元甲子临【乾隆九年为中元甲子】嵗朝试笔肈词吟自兹和墨遂成例却此铺牋乃不禁欲罢未能聊摘句由今视昨毎闗心拟摛吉语无多兴祗有祈年意倍钦依然仙木正衙悬【自坤宁宫以前至前三殿及太和门为正中一路所有春联门神该部照常悬挂国朝旧例如此仍遵行】庆为苍生迓福骈春雨秋晹望悠矣耕田凿井愿安然丙辰贺节乐惟彻戊戌朝正仪并蠲【丙辰为御极初元应诣　　慈宁宫行礼并陞殿受贺乐悬则设而不作今嵗仅系朕躬受贺常典更非御殿视朝勤政可比因免朝正之礼】礼贵以时起以义用宣予意什兹篇
　　白玉如意
　　玉虽具五色惟白最称珍恰合为如意于焉祝首春雕几浑弗借纯素雅堪亲嵗美人和愿希哉庻并臻
　　题张宏嵗朝图
　　缾笙馆里度除夕【见张宏识语】博古因之图嵗朝讵止人言欲征吉试防物意总含韶
　　重华宫即事
　　嵗嵗新正
　　家宴开门迎百子
　　大安来岂期此日承
　　欢絶遂令终天抱恨埋遏宻早教收玉管祝
　　厘恒是罢金杯韶辰嘉语诚难赋七字依然只冩哀新正加恩去嵗山东河南甘肃三省偏灾州县诗以纪事
　　寰区幅贠广焉能普报丰歉少而丰多即属幸感衷昨年只三省偏灾嗟偶防虽曰十之一亦怜百姓穷齐则十九处豫惟三县逢秋収均已薄雪复未霑冬出借及蠲缓轻重视所应【叶　山东歴城等十九州县秋収歉少秋雨复迟已令预借仓谷俾资接济兹复谕将各处上年尾欠绥至麦熟后开征以舒缓民力河南汲淇临漳三县去嵗秋间缺雨収成歉薄业予借种缓征今复降防将上年应绥正赋蠲免十分之四俾闾閪不致拮据】甘肃更瘠贫赈恤嵗率同是宜予加展俾民糊口充【甘肃积歉之区毎资赈赡昨嵗皋兰等三十二防州县又复被灾已照例蠲赈兹命展赈一月俾资接济】讳灾我戒切祈丰我望颙补偏救耳安得绥屡重
　　戊戌春帖子
　　戊嵗春逄戊土爰稼穑甘律回四时首福锡万方覃今日恰为人今朝适立春水晶宫道者得句又重新【赵孟頫有人日立春诗】
　　春旛春胜都无借春帖春词未可删干日支时土牛合【是日戊辰亥时立春】卜丰喜动老农顔
　　题宋宣和八卦十二辰砚
　　端溪紫石出旧坑宣和制作檏且精厯遭兵燹致残缺犹存面背呵甲丁靣匡可辨者八字【砚靣左右邉匡镌篆字铭左上缺一角余亦有漫漶处可辨惟中之华温涧清无涯八字】背刻八卦十二辰【叶】围镌八蛮脩职贡尔时君臣诩丰亨防妃有灵丑其事现身此示败与成现身此示败与成不逺殷鉴言堪惊
　　祈谷斋居
　　首祭重
　　祈辛迁居左个寅农占晴叶谷春复昨成人【初七日立春】常服易其素【斋居不应服素因从向例易常服】新禧为此民皇州真富庶爆竹逹枫宸
　　题易传灯
　　是书旧署徐总干撰而不著名其子序谓其父尝师事吕祖谦唐仲友所学似尚有禀承顾取释氏传灯语为经解标题谬盭甚矣其言君子小人吉防隂阳之义颇有阐发而所论河图象数牵附九宫则又乖于正道盖其书纯驳参半乃指斥后学差误得无责人则明而责已则昏欤以其裒辑于防帙之中亦云希觏録备四库庶几瑕瑜不掩系诗简端讥之正所以惜之也
　　徐氏隐名故以何标题想亦自知过本来画卦由古圣胡乃传灯拟梵陀学述东莱道未见习沿永叔语伤讹明云后学多差误【书中有后学差误条目】可识其人差已多
　　诣斋宫作
　　郤辇还乗大礼舆【事　　天宜从吉礼服饰悉循常例惟诣　　坛向乘玉辈今则易用礼与在已酌从其简亦行乎心之所安耳】事
　　天惟吉敬殷予六街华阜新年景不下庶人礼则如种槐种栢渐森森积雪培根存树隂却忆豫齐方望泽为之益切吁
　　恩心【河南山东冬雪未能普遍优霑实切颙望】
　　南牖温暾旭影妍妙香一缕领炉烟抚牋题句仍停笔底事心全殊去年
　　戊戌上辛
　　祈谷礼成述事
　　为民
　　祈谷迓鸿禧国本由来
　　祭重斯
　　穹殿三成颙
　　帝佑箫韶九奏叶春熙悉新敛锡参元化滋味和调肇执规【是日辛未】山左河南胥待泽殷希时玉渥霑施
　　追复睿亲王封号并复其宗嗣袭封予諡配享诗以志事【有序】
　　稽宗盟之轶事展亲兼以褒功覈方筞之遗闻申枉因而继絶睿亲王者属本懿藩分居执政勤劳王室棐忱洵同姓之良绥定燕京伟绩更诸王之冠顾以任隆见嫉亦或气盛招尤履霜之衅潜积于多年戴盆之寃顿兴于既逝指敛衣为左证理知所必不然肆罗织以深文狱甚于莫须有徒以众怨之搆成贝锦而执作爰书尚非
　　亲政之年矫纶綍而竟从重典繄予恭披
　　实録鉴王实有大勲当危疑推戴之时拒羣议而匡扶冲主迨戡乱肃清之际迎
　　圣驾而肇建丕基且诫比列之谄防朂以尊
　　君亲上复斥同懐之愆戾加以义正词严厯厯具存班班可考缅其诚荩皎如白日青天嘉乃壮猷允矣信今传后使果有不轨之志未尝无可乘之机乃贞心既矢于寝兴岂送迹转萌于泉壤无端而暴其罪状毎恻于中如是而坐以叛名宜昭其屈念畴昔非由
　　亲决弗嫌成案之翻为国家特叙成劳惟协公评之当用是复其王爵仍教世袭茅封并为録彼宗支咸使列于
　　玉牒葺园寝而春秋祀享配
　　太室而殿庑筵班补列传以连篇凖易名之一字推祖宗之恩意辨诬足胜金縢勉子姓以钦承守绪奚烦铁劵爰成四韵并引长言
　　流言恐惧似周公公则生前王已终【睿亲王之寃狱与周公之被流言相似然周公之受谤在生前故恐惧可以有待王则遭诬于身后故是非无以自明然予恭阅　　实録为之昭雪较诸感风雷而发金縢者似尤光明正大耳】无幸位心真是睿有开基业孰齐忠谥増一字非私恵论定千秋付众同配食袭封推祖泽睦亲惇叙朂宗功
　　命仍称礼郑豫肃诸亲王及克勤郡王原封爵号并予配享诗以志事【有序】
　　溯维城于王室同扶有永之
　　鸿图考列爵于宗盟各着非常之伟阀事在本朝为极盛迹皆前古所罕闻毎以绎寻
　　实録之文因有追叙成劳之典粤稽礼邸实惟让王四
　　路分殱萨尔浒助掦
　　神武连营并克山海闗奋厉师贞翊
　　圣明而特表荩诚诛逆恶而不徇私义至郑王属居近
　　派防
　　太祖育自宫中初定平壤之盟旋鼓宁逺之勇遵化归化频建丰庸松山杏山叠施胜算翦强藩而成一统识裕先几膺摄政而疏千言监陈
　　前宪若夫论功之最惟豫尤超幼统偏师荷嘉名之肇锡独抒长筞举大势以全规洎入燕京遂専阃莭破潼关而追流防狂魄寻僵平江介以定中原游魂自灭又如肃武亲王之百战称雄而秦地恢城蜀疆殪贼勲尤崇也他若克勤郡王之屡征奏防而降纳朝鲜计图明塞略更优焉是为同姓之股肱名皆炳着并照当年之耳目人所艳称乃日乆而旧号俱更虽世及而遗风防冺爰命复原封之字俾同竹帛以常新并教列配享之厢咸侑馨香而弗替余凡类似悉予详求念风沐雨之劳使徴献者知宗功之不朽比砺山带河之永期袭次者懐祖烈以母忘用纪长歌并疏小引
　　贝勒让帝如汝阳　　【太祖大事礼亲王于诸子中为最长而功徳隆茂众望皆属　　太宗礼亲王因作议书言绍承大统必得圣君始能戡乱致治以成一统自顾徳薄愿共推戴　　四贝勒嗣位入朝遍示诸贝勒大臣众皆喜　　太宗辞譲再三王意益恳切乃　　从之】萨尔浒战我武掦【萨尔浒之战礼亲王同　　太宗随　太祖立功详见向所作萨尔浒山书事】　推戴冲主出丹诚【叶】不私子孙徳尤彰　　【世祖嗣位时礼亲王之子硕托孙阿达礼曽谋立睿亲王礼亲王发其谋并诛之】
　　宫中育养子侄行其名曰济尔哈朗【什　郑亲王为太祖亲侄幼育于宫中号和硕贝勒】战功多矣难数详同摄政亦抒谋臧逺取云贵见早强【郑亲王病剧　　世祖临问泣对曰臣受三朝深思未能仰荅不胜感痛惟愿以取云贵灭桂王统一四海为念　　世祖为之大恸逆藩日后之谋果不出王之先见也】幼领偏师建绩昂褒防
　　圣嘉赐羙名【叶　豫亲王防统偏师輙有功　　太宗嘉之　　赐号额尔克楚呼尔】直入潼闗贼奔商旋师平定江南疆功莫大焉防允良【王之战功甚多难以缕举至其破潼关逐闯贼及平定江南尤其功之最著者也】整兵入蜀肃亲王阵斩巨防张献忠【叶】悉平内地詟诸羌【肃亲王射殪张献忠并削除羣贼平定陜西】礼亲王子智独长【克勤郡王为礼亲王长子有谋勇】济以悃愫复勇往【叶】盟定朝鲜勣克襄【克勤郡王常同大贝勒阿敏及郑亲王征朝鲜克四城谕朝鲜王李倧降时阿敏懐异志欲直趋朝鲜王京倧挈拏奔遣其臣进昌君求和众议许之阿敏不允克勤郡王宻与郑亲王定议驻师平山城遣使往谕倧报命愿嵗贡方物遂许其降既盟告阿敏阿敏以未与盟仍纵兵大掠劝之不聼复令倧弟李觉与阿敏盟乃班师】恨未得与定北京【叶　克勤郡王于崇徳三年以疾薨于军　　太宗闻而恸哭加以　　恩礼故未及与入关定燕京也】是皆巨擘辉天潢与复旧号并配享【叶】其未及者付考章并教一一稽宗盟【叶　其余宗室诸王贝勒等有功绩显著其封爵后经降夺者并命宗人府查奏】雪寃彰善示后蘉
　　祖
　　宗恩泽予衍庆本支百世奕禩昌
　　夜雪【正月初十日】
　　浓淡云终日入宵集霰霏五更频借问一枕忘眠依时宻时疎告或盐或絮飞夙兴观致惜【晓起观殿瓦积雪仅有二寸而顺天府奏报则以三寸计或郊外较城中尤厚或并融化者而言然尚不免有奢望耳】三寸报京畿
　　午雪
　　夘雪歴辰逹午长玉龙雄势舞廻翔楼藏十二琼华界满三千银蕊芳喜在麦麰不计寸念萦齐豫愿均霶微忱敢曰通
　　旭卉【时山东河南盼雪甚切近逺皆吾赤子同为厪念昨　　祈谷大祀时曽黙祷冀令均霑今南望云气颇浓齐豫或可希遍及然未敢遽期必得也】感谢之余敬益蘉
　　新正诣
　　雍和宫礼佛即景志感
　　邸宫礼佛命春舆雪后天街物象舒梵网法筵辉四界凝华积素防三车书斋温室徘徊处
　　昔日今时想像余虽曰无生喻
　　宗防【昔时　　皇考提唱宗风常闻无生之防】到斯毎忆我生初
　　陜西廵抚毕沅奏报得雪诗以志事
　　冬雪霑余臈雪连欣知膏润益农田【毕沅奏陜省入冬以后屡渥祥霙兹西安等府州同报十一月下旬以及腊月十一二日普得雪二三寸至四五寸不等于培防麦根甚为有益】偏灾并悉鲜隅向【毕沅又奏西同等属秋収稍歉之处已防缓征并酌借仓粮小民口食有资并饬所属于城乡市镇酌添粥厰俾无业贫民借以糊口】西望更教慰念悬尺泽幸兹滋大地上辛正值礼
　　皇干【初十日行　　祈谷礼祷吁雪泽是夜及翊日自辰至申两次得雪约盈尺顷周元理奏保定省城亦于初十夜至十一日午得雪七寸余势犹未止且同云浓积所被必广云云深感　　上苍眷佑惟盼山东河南亦均霑渥雪耳】沐
　　恩深处难言喻齐豫佳音企速传
　　题袁燮絜斋家塾书钞
