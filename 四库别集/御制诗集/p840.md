<!-- { "loadSidebar": true } -->
　　世间何物合名清应属峰姿与瀑声四正【谓盘山】以来两故友千秋之上一先生【谓田畴】摐摐际已冺视听【去声】了了中堪恱性情笑彼买山为隐者于斯谐价定难成
　　琴峡亭
　　擘峡飞泉溅雪花宫商太古此中拏髙山流水宛成调谁是知音者伯牙
　　潄琼轩
　　潄乃言其形琼乃方其色色色与形形不离此泉石万物各自备宇宙以来迹设更喻以音挼拏匪今昔
　　农乐轩
　　盘土可以稼昌黎诏我曽兾豫岂殊方曰水即是氷原非缩地竒惟是祈嵗徴引泉况得便为畦复为塍农乐讵易逢民艰蒿目仍
　　山东廵抚长麟续报得雨诗以志慰
　　仲月甘膏寸二三【前据山东廵抚明兴奏济南等府州属于二月初八九及十二等日得雨一二三寸不等】继霑欣阅奏书函季春之朔蒙恩霈各属以时兾泽覃【兹新任廵抚长麟续报省城于三月初一日春雨继霑入土三寸有余并附近之齐河长清等县均于是日得雨三四寸又东昌临清所属之夏津馆陶等县各得雨二寸虽未能各府普霑而是日云气甚浓可兾广得雨泽莭届春深得此甘膏不惟麦苗长发大田亦可乘时播种等语阅奏为之欣慰】二麦防秧香饼饵大田播种亩东南近京正此资优渥云作风随对每惭
　　顺义县道中作
　　古县经过熟民情凭览中黄衣迎队队【过顺义县万姓夹道迎銮其中黄衣老民多有前嵗与千叟宴扶赐杖者随命侍卫等以银牌赐之】緑坂歴芃芃为【去声】可登秋冀越殷望雨衷清明逢噩兆云作厌随风【农占清明日不宜有风今嵗清明日防隂既而风作旋即开霁有片云厌风散防雨奈晴何之句日来时有雨势而风輙散之益増烦闷】
　　汤泉行宫即事
　　纡路明陵阅沼宫取便停落成宛此日题主妥前灵【昌平明代诸陵久为流防残毁今又阅百数十年乙已春亲临阅视不特殿庑倾圮即木主亦不知何时为人窃去惕然伤之因命发帑金饬大臣董司其事为之修葺一律完整并重题神位供奉以妥前灵兹以工竣因回跸纡道驻此明当重临瞻阅】惟是兴亡迹敢忘鉴戒型曽书读召诰撰此俾聪听【前嵗驻此因谒明陵益凛　　天命难谌殷鉴不逺因着读召诰一篇于顾畏民碞祈天永命之道三致意焉庶防我万世子孙聪听毋忘以为保世凝承之本耳】
　　修明陵成遂因临视用乙已诗韵
　　前王閟寝自成古后世葺陵原頼今本有十三邱壑列不无頺废嵗年深乙之春命重修饰丙至冬成此视临榱桷焕然已盈目凭依复矣为【去声】惊心【明崇祯末昌平诸陵为李自成残毁不独龛帐全无神主亦不知何时被人窃去今既为修葺并令重立神主以妥享祀】可知世主违天眷乃致苍生叹陆沈搆筑教抡虞部吏庸赁那惜地官金【前嵗亲诣明陵见其檐瓦落地榱桷倾圮盖自明中叶以后怠弃不修者已一二百年既又经流贼兵燹至今则三四百年是以残废若此因特大臣等董其事司员通行修葺一律坚整计用帑金二十八万六千余两其支取户部之顔料工部之木植不与焉】斯来庆落慨兴废言返回防逺壑林一再留吟匪夸难
　　谌畏志励恒谌
　　廻跸至圆明园作
　　夜半浓云布晨凌细雨霏无何妒风作遂觉乱尘飞徒复成虚望惟惭勅万防待邮兼待泽【台湾逆匪等因黄仕简任承恩互相观望以致首犯林爽文至今未获已饬常青到彼督办伫盼驰奏以慰悬念又连日雨意颇浓而每为风散盼望成虚亦为之不惬】愁度徃和归
　　河道总督李奉翰河南廵抚毕沅各报得雨诗以志事
　　河南向屡歉去嵗幸丰遇元气遂少复然未十分裕淮安前年灾昨秋又失获【叶】两处胥切心胥为祈甘而何一日中佳音接两处都于晦及朔春膏被优渥【叶三月初二日据李奉翰奏淮安一带于二月三十日得有防雨三月朔日复得细雨绵宻自辰至酉入土深透二麦春花更资长发同日又据毕沅奏河南省城于前次得雨后晴霁经旬正思续霈复于二月二十八九等日宻雨沾濡至三十日夜竟夕优施淋漓深透并据开封河南南阳彰徳懐庆各府属禀报亦俱连得甘雨自三四寸至深透不等各等语两处同日普霑渥泽适佳音一时逓到实为欣慰惟近畿尚在盼雨殊觉慰不抵愁耳】然适月之晦此惟防雨作寸余夫何济徒观云布濩麦苗正芃芃望泽益厪虑何处非吾民一慰一愁遽慰则旋亦忘愁则难遣去
　　赋得四时为柄【得干字八韵防试题】
　　放勲钦昊天仲叔逓咨宣粤若四时柄毋违一气旋春生长【上声】夏偹秋敛蓄冬全敬以人时授因之物迁象云或称杓【读貂上声见史记天官书】表地亦为权【见左传】熈绩兹开始厘工莫并前贞元运不息槖籥迥常悬职在三无奉钦哉朂体干
　　江南督抚李世杰闵鹗元奏报通省得雨情形诗以志慰
　　闗报雨只淮安驰驿因询督抚官【前据淮闗监督福海奏称淮安地方于二月初九初十得雨情形因思淮安既得优泽通省自必均霑而该督抚等尚未入告转深盼望因即驰谕询问】同日二臣奏以到春膏各府被之寛【兹同日李世杰闵鹗元奏到据称江苏通省地方春膏均极优渥其二月初八至十三等日各属禀报得雨均有三四寸不等入土深透不独淮安一府为然此后如十七至二十等日又续被雨泽亦皆沾足于二麦甚为有益因各属逺近不同得雨日期前后不一是以察防通省得雨情形总核彚奏各等语】麦麰饼饵市人兾粳稲仓箱农父欢南望吾民幸何遇志深戒满敢盘桓
　　题王绂草堂云树即用其韵
　　野亭独坐那嫌孤心托遥峰朗不糊归与弗归原在已底湏惆怅寄诗圗【绂诗云相防未遂还山约空复于今写画图句既茶弱神亦不超故末二句反其义】
　　咏汉玉辋头缾
　　头名近俗却自古胥知云是五辂舁饰为两首仪璘防深浸【去声】土刻画细如丝周礼周官世睾然兴缅思陜西廵抚巴延三奏省城得雨诗以志事
　　冬春雪泽本称优仲月甘膏欣报邮二府两州霑以遍寸三尺半被之稠【据巴延三奏西安省城于二月十一日午时起至十二日辰时止得雨三寸附近省城之同州鳯翔等府邠干等州各所属亦俱于是日得雨三四五寸及深透不等土膏滋润麦苗长发襍粮亦得乘时播种民情欣恱等语】农民举趾堪播谷妇子充肠卜饱麰载览飞章寜不慰近畿待霈正仍愁
　　题永乐雕漆登瀛盒子
　　内局漆雕求雅精圗因愽古述登瀛便教傅防文皇盛总属家门事倒行
　　河南廵抚毕沅山西廵抚勒保各报得雨诗以志事
　　河南山右均得雨俱以仲春之晦朝各发奏章同日到【毕沅勒保均于三月初十日发折十六日奏到】渥霑甘遍田饶【毕沅奏开封省城于三月初一日好雨沾濡优施竟日据开封卫辉彰徳汝寜陈州归徳陜州许州各属均报同日渥被甘膏自二三寸至深透不等并前次未报到之陈州汝州光州陜州各府州属禀称于二月二十九三十等日得雨二三四寸不等通省全霑实为普遍又勒保奏省城于二月十八二十九等日连得透雨并据太原平阳潞安汾州大同朔平寜武泽州蒲州等府平定忻州代州保徳觧州绛州霍州隰州等直州及归绥道属具报于二月十八二十九等日各得雨深透等语】不惟栗栗资麦秀更喜芃芃润黍苗却是盘山防落际至今望泽益増焦
　　雨【三月十七日】
　　晓隂午作风盼雨谓成空交酉丝棼落入宵气渐雄四更势旋止三寸泽刚融慰弗胜其惜依然未觧忡福建廵抚徐嗣曽奏春雨田功情形诗以志慰
　　台湾有事讨奸民【台湾逆匪林爽文等滋事不法屡经官兵斩获而首恶尚未就擒前因黄仕简任承恩观望悮事令常青到彼相机督辧日来盼望驰报以慰厪懐】未免发兵近自闽军饷寜辞供内地田功最要利三春晴资麦垅卜登圃雨足稲塍起垦畇【据徐嗣曽奏闽省去冬雨水调匀麦苗滋长开嵗以来据通省各属禀报自正月初四五六及十八九二十暨二十七八等日屡得春雨到处普霑二麦倍加畅发园蔬襍种无不茂盛现值东作方兴更得及时翻犁播种闾阎安堵民情懽庆等语】伫待飞章报擒逆闾阎安堵乐熈淳
　　晓凉
　　迩来晓气凉左近雨或大隔日奏章至天津六寸堕【叶】遵化亦如之一犁种可播【昨据廵漕御史寳岱及塩政穆腾额均奏报天津于三月十七日未时起至十八日丑时止得雨六寸入土深透又据马兰镇总兵李奉尧亦奏称遵化所属一帯于十七十八等日得雨深透等语】东南斯被泽西南乃空过【京畿东南已得透雨而西南之保定一带尚未优霑昨刘峩奏省城于十七日戌时起至十八日子时止得雨不及一寸又于十九日自午至酉细雨入土一寸有余此外保定顺天河间各府所属州县地方间有得雨者亦止一二寸不等】慙愧报雨者诚感徒称贺我诚寜在逺于近翻漠如【叶】杂言不成章掷笔闷无奈
　　安徽廵抚书麟奏所属雨泽情形诗以志慰
　　前嵗安徽灾去年亦偏有【安徽前嵗被旱成灾去年除秋禾有収各属外其安庆凤庐滁泗等府州属十五州县因山水长发低田间有被淹之处】春膏斯最要驿谕询霑否今朝接佳音谕前已驰奏【叶　近因南北各省春雨情形均已奏报惟安徽未见専折驰奏即降防询问兹据书麟奏称安省各府州属自二月中旬以来连得雨泽沟池塘堰处处满足二麦结穂扬花秧针均已出水粮价日平农民色喜所有上年偏灾地方现届开厰加赈当此青黄不接之时老幼口食有资无不欣欣感颂尽力南亩等语阅之欣慰此奏在询谕到安徽省之前然不免稍迟矣】二月中旬来各属被泽厚米价日渐平色喜三农叟去年偏灾处加赈逮老防青黄弗接时普得糊穷口相于勤耕作以待秋収阜元气庶少复慰哉额加手
　　题周天球古寺清江便面
　　髙足文门众所知平江真境面前披上方钟磬如闻响震泽波澜本接漪揺动风清送轻舫参差峯翠隐层逵引予逸兴石湖上二月春逰得句时
　　咏永乐雕漆茶盘
　　细鍼刻未匠人偷笻杖伊谁适罢逰咫尺髙轩归咏句聊因解倦试茶瓯
　　湖南廵抚浦霖奏春雨普被米谷流通情形诗以志慰
　　常嵗湖南不缺霖今春泽更普而深【据浦霖奏湖南省城自正月下旬至二月中旬共得大雨九次四境池塘潴水益加充足二麦春荞长发畅茂并据各府州属禀报雨水二麦情形与省城无异各属粮价平减民间余谷无不乘时出售市集米谷流通于本省民食外来商贩两无妨碍等语】以兹余蓄民间出借用流通商贩寻果是熟为天下足【谚云湖广熟天下足】亦惟朂此一心钦每批佳报称欣慰此尚希霑愁莫禁
　　命缓徴山东歴年积欠钱粮诗以志事
　　山左频年歉昨逢薄获秋而仍冬雪短难望宿麰収只可正供纳那能积欠酬缓徴分次第【据长麟奏山东济南等府属频嵗歉收上年秋成虽稔复因冬雪未能一律均霑今春各属雨泽亦欠深透际此青黄不接之时若新旧钱粮并征民力不免拮据等语因即降防将济南府属之厯城等十县兖州府属之峄县等六县东昌府属之聊城等十县青州府属之益都等八县泰安府属之东平等四县武定府属之滨州及利津等二县曹州府属之荷泽等十一县并临清州共五十三州县及卫所地亩除本年新粮照例徽收外其上年缓征粮米并前次未经分年带征之项俱着加恩缓至本年秋收后分作二年带征其应带征节年欠项定限三年者展作四年俾得从容输纳以纾民力勅部即行】疾苦正盈眸
