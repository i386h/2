<!-- { "loadSidebar": true } -->
　　细雨了不寒春山恰如沐肩舆冲烟丝云壑度防曲岩楼号半天每到延清瞩雨景得始遇秀润罨林麓逺甸耕湿土何人叱牛犊布帐开细沟何人课童仆云罩祗闻钟山僧却眠熟
　　雨花室
　　云深峯影幻叶重林光漾天花散半空月牖纳千嶂观为喜世界听作清供飬必曰曼陀罗是名著色相
　　盘山旋跸作
　　仙荘五日促归程烟泮平林宿雨晴土发膏香连逺近林含花意报清明廻看云里蔵螺色爱听村头叱犊声只有定光羣玉表山灵迎送称【去声】人情
　　雨后
　　雨后青郊淑气恬杏花村舎飏青帘絪緼未肯轻开霁才露遥峯四五尖
　　霑足明知利麦禾闲听渐石旅人歌长官却谢脩除率为汝欢欣不汝诃
　　髙原固喜资耕易下隰亦愁播种艰京兆飞章报时雨寜知愁喜萃其间
　　甘膏霑被真艰致北地兼多髙阜田百一之低为踌躇【音伫】自惟吾亦太求全
　　回跸诣
　　畅春园问
　　安
　　十日春巡返六骖
　　起居先诣玉阶参
　　膝前拟报耕均好庭外犹看雨继甘
　　徐零宻洒烟空表润叶濯枝仙苑间春色今年似江国萱阶万景恱
　　慈顔





　　御制诗二集巻五十五
　　钦定四库全书
　　御制诗二集巻五十六
　　古今体八十一首【乙亥三】
　　御园仲春
　　宿润连林暗逺岚韶光耐可事幽探绿凝栁陌丝方罥红重桃蹊蕋尚含新水柔于云出谷平湖圎似镜开函溶溶着个轻舟泛明圣遥同印月三
　　题春雨轩六韵
　　识喜闻元圣为书号得禾春膏今嵗庆别殿落成歌后乐诚堪志先忧竟若何名因当【去声】时易趣爱此间多藻缋寜须亟清闲每一过如斯愿振古六幕永绥和
　　蕴真斋
　　游览未可亟宴息贵有时澹寜斯亦佳藻缋徒尔为逺愧尧代阶近取谢氏诗葆光味妙理养粹恊化机寜独尚清静治理从此施
　　晴
　　春光淡荡旋添妍绽蕋风柔二月天衣试轻寒縁宿雨桥过别浦暗新烟欣从散歩披晴日乐在农耕遍大田熟食空传节令在何须赐火溯遗编
　　恭奉
　　皇太后御园游覧即景成什
　　嫩日光风宿雨晴御园节物报清明烟花契妙将三月歌舞承
　　欢合众情北地桃开先杏发东郊土沃带泥耕
　　慈懐预为田农喜麦垅迎舟兆已呈
　　即事
　　北地春艰雨例事众所知近年频霈泽深感造物私或云南廵后风气隠相随其然岂其然天道或转移利农吾为慰进人吾为疑【用邵雍事曽有诗驳之】焉有枚卜重一鸟操其机今嵗又厚幸春霖遍且时下隰或沮洳髙原及一犁髙原固甚佳下隰虞耕迟以此转盼晴蜀望寜有涯近畿膏已霑逺省复萦思闻霑河南北报逮山陜西抚臣更有言云诚时雨师【陕西廵抚陈宏谋奏各属虽有微雪仍望雨泽二月十五日至十九日连雨霑足时西路官兵正歴其境臣民喜恱以为时雨之师】时雨则何当
　　天恩敢弗寅绥逺固要政劭农要倍之但期禾黍丰跋渉众寜辞序佳几务闲应我心暂怡心暂怡岂能一刻千里驰
　　题方琮山水图
　　桃蹊春霭
　　太古千峯静幽人一事无谷神能蕴借春色有工夫萧寺依云构危亭借石扶亦云工位置吴苑此规模【琮学张宗苍画法故云】
　　枫林秋意
　　一夜霜吹宇千林叶缋峯萧萧且未下爓爓转如浓彷佛天孙织依稀白帝逄扶笻人小住应是托乔松
　　喜晴
　　次第韶光剧可怜润含林坞泮朝烟轻云乍散春曦嫩火廹山桃尽放妍
　　晓起莎茵土气香较来北地得何常东风吹雨花园好绘出当年长史张
　　仲春时节喜时晴创事非恒畅快生设使桃堪作梅观【去声】泛舟直拟是江城
　　闲
　　人孰不喜闲偶闲转不安岂是异恒性心切为君难
　　题惠山园疉前韵
　　山白桃花可唤梅依依临水数枝开九龙今日何神肖为是光春雨后来
　　再题惠山园八景
　　载时堂
　　云水相澄上下鲜坐来惟爱手芸编流阴每拟惜陶侃仰止兼因溯史迁
　　墨妙轩
　　真诠已萃千秋宝清赏还同八咏楼钗脚漏痕犹刻画请看石立与泉流
　　就云楼
　　坌至云烟无定态朗开窓牖有竒观衣霑为入山深防张旭形容契者难
　　澹碧斋
　　拍槛漪澜防滟光游鱼潜跃乐相忘琉璃界里水精阙一物不尘六月凉
　　水乐亭
　　峡琴金石韵铿锵不攫中【去声】宫还中商本意由来肖呉下何妨并认作东阳
　　知鱼桥
　　林泉咫尺足清娱拨刺文鳞动绿蒲当日惠荘评论处至今知者是娵隅
　　寻诗迳
　　诘曲穿云复度松山如饭颗翠还浓诙谐白也苦吟杜疑是曽于此处逄
　　涵光洞
　　防岈牝谷静涵虚入画可游亦可居朱户只疑双鐍处藏来二酉有遗书
　　昆明湖泛舟之作
　　雨后湖山上下鲜兰舟缓棹破溪烟千重云树绿才吐一带霞桃红欲然卖酪声稀禁火后流觞景试禊朝前六桥那畔犹堪赏水足陂塍待治田
　　景明楼
　　隄亘明湖逈置楼春和佳概雅相投汀兰防芷晴舒暖绿栁红桃风拂柔布席只疑天上坐凭窓何异镜中游防防鳬雁烟波濶岂必无心独野鸥
　　玉河
　　玉河五里玉泉接每以寻源便溯流伊轧橹声知近逺菜花黄里度红舟
　　耕织图口占
　　玉带桥西耕织图织云耕雨学东吴水天气象略如彼衣食根源每厪吾
　　仲春玉泉山
　　进舟芳节访春山沿揽聊乗片刻闲栁迟【去声】谢庭芬咏句花拈迦叶笑开顔迎人生意三壶里蓄眼殊观廿日间【自盘山旋跸未至玉泉者恰二十余日】更有凭高心惬处鳞塍水足碧潺潺
　　女夷动物不能缄擘蕚弹苞满翠岩信矣鸿钧恩溥博果然形色总和諴镜湖欲数鱼鳞葺画栋将闻燕语喃防是山川明秀处启人藻思自超凡
　　吕祖洞
　　墨胎古洞阅时年应祷脩诚致意防云鹤仙仪为重整【年来祈祷雨雪屡应特为重加庄严】只求嵗美不求仙
　　华滋馆
　　春雨既云时春晴良复善春物正昌昌春游亦缓缓明秀绘春节栖迟憩春馆华滋信华滋兴防每不浅庭饶花木芳座爱圗书展返真味道腴孜孜吾当勉
　　题张宗苍江潮图
　　重亹束隘相吞吐方诸应月信必赴奔江射潮潮性怒银涛有进无廻顾洞汨窅寞移神虑何来顶闲亭据世人未许知其故即是成连迎师处
　　万夀寺
　　栁防维轻舫花宫凭绮疏春光已霭霭大士祗如如鸟语繁花下松隂静雨余阇黎习禅寂不事事钟鱼
　　咏如意
　　心澄何所事腕动尽相随雅合谈元执那堪临阵麾檀称香是体玉以徳为仪有愿皆能遂余心惧在兹
　　仲春斋居
　　中祀斋二日一心诚则同况此将耕耤为嵗祈
　　先农今春
　　天泽溥土润兴田功宻云犹霭霭细雨时蒙蒙际和心益凛遑敢弛寅防有年祝九防无逸励九重
　　祭
　　先农坛
　　练日临祥亥占农逮正晨祈丰
　　祀脩洁致敬宇维新【上年　　南北郊坛工竣即命重脩　先农坛并于壝外多植嘉树而禁种菜以致蠲洁时方蒇役】賛
　　帝降嘉种于时此大徇即看土膏润慰悚戴
　　鸿钧
　　耕耤词三首
　　洪縻在手御犂扶京兆司农执事趋讵止防场循典礼要知农重祝农庑
　　雨霑春鳸命耕时千畆祥风飐防旗嵗嵗躬亲不遑逸劭农
　　家法式勤思
　　栏辉白玉望耕台帝耤今年礼倍该【望耕台旧以木为之今改建石台】恰值青郊一犁足惠风合拂晓云开
　　暮春瀛台即景杂咏
　　花明栁暗暮春初韶秀青山过雨余不拟流觞脩禊事龙跳【平声】为乏右军书
　　日知阁对流杯处觞咏当年集翰林鼔响舂音曽防载却成佳话壁间吟
　　松蕤石秀皆因旧茶舍三间自我成昨过田盘千尺雪耳声目色至今清
　　溶溶春水漾轻舠防防新蒲起鹭翿防好春隂琼岛望緑琼云上塔轮髙
　　金源团殿记春明太液低临玉蝀横设使昆仑诚可到此间十二是曽城
　　堂俯漪澜翰墨清熈春风物总怡情一拈须一章诗就率易由人着语评
　　承光殿
　　朶殿年芳入绮钱崔巍疑陟阆风巅琪花瑶草神仙地细雨柔风上已天隂凝【去声】琼华遮半塔波涵太液漾轻船登临底识予心慰四野春膏沃甫田
　　玉泉春望
　　水洁灵源山疉秀林光花意总先时船从红雨香中繋辇向翠云深处移螺顶一亭成小憩蜃窓防寄清思可怜春果宜东望万景昆明座席披
　　玉兰
　　匪秾而丽淡而芳本分仙人素縠装更喜佩阿神解处不因世事渉雌黄
　　文徴明飞瀑松声即用其韵
　　岩间松韵荅泉声策杖髙人与目成记得寒山千尺雪无端一中【去声】画中情
　　恭谒
　　泰陵启跸之作
　　命师奠西极有事告
　　二陵我东曰归时我心西悲生耕耤并问
　　安月吏对明廷诸务既俻举启跸发前旌一心忆冠剑二十易霜星三宿不为遥觉如万里程
　　过卢沟桥
　　卢沟桥北无河患卢沟桥南河患频桥北隄防夲不事桥南筑隄髙嶙峋隄长【上声下同】河亦随之长行水墙上徒劳人我欲弃地使让水安得余地置彼民或云地亦不必让但弃隄防水自循言之似易行不易今古异宜难具论
　　半壁店
　　树笼村店水弯环别馆居停构此间春垅诗情满豳野云岩画意妙房山往来忽讶廿年过俯仰聊乗片刻闲祗有门前溪溜碧声和哀玉镇潺潺
　　杏
　　东风不偏党万彚入洪钧朝来红杏花报我野馆春和娇无俗态冷芳有别神瓦雀本宿识绕树犹懐新傥逢复傥去分付成香尘
　　永慕斋
　　朴斵闲斋预宿便别来永慕忽经年无眠此夜难为梦有梦仍飞隔岭烟
　　恭谒
　　泰陵【有序】
　　凖噶尔自
　　皇祖时策妄阿拉布坦恃逺跳梁即以命将致讨我皇考欲继
　　前志议以两路进剿适值噶尔丹策凌方肆鸱张未及翦荡旋即罢师践阼以来亦惟置之度外羁縻而已比者逹瓦齐簒夺频仍诸部瓦解名王部落接踵内属机不可失义有必伸爰命大臣统新附之众益以八旗良骑分路致讨兾以仰成
　　皇考未竟之绪祗谒
　　山陵祈垂
　　黙佑云
　　桥山仪树鬰葱然
　　凴几悲深忽廿年承
　　昔懐柔绥月竁逮今归顺接祁连乗时欲事日中命将因寜漠外邉
　　先志敬成何敢必尚希
　　景佑奏功遄
　　晓行即事
　　东风晓日沍寒徂芜长【上声】亭臯露气濡马踏土香迎目润年来春景得曽无
　　窣地牂杨罥緑丝鞭停珠勒意为迟即看夹路成隂者记得移栽拱把时
　　垅首红英防荜门江南仿佛杏花村今年春野偏宜望处处耕犂湿土翻
　　春麦才生秋麦长緑防一律染烟光已霑好雨仍希泽未敢轻言饼饵香
　　画梅
　　赵北春风绽杏花马头残雪暎朝霞江南正是梅开候便写一枝踈影斜
　　秋澜村
　　溪流泛春碧村坞驻秋澜舍宇憩今夕诗书寻古欢房山云气重冀野麦田寛到处祈年意求安未敢安
　　涿鹿行
　　经临涿鹿城因歌涿鹿行太行湿水互表里杏村栁陌过清明闾阎气象略温饱闻道去年秋颇好未经见岂无饥寒粉饰词虞出宦巧轩辕熊罴靖蚩尤耕桑今日三辅稠懐音狼防与石留薄伐冞入全功收流沙西被戎索修
　　阅永定河
