<!-- { "loadSidebar": true } -->
　　旨下满朝皆惊，交章上疏。当有山中处士陶弘景闻之，不及章疏，连夜入朝面见梁主奏道：“臣闻侯景之于高欢，始敦乡党之情，终定君臣之契，位居上将，位列台司。今高欢始死，侯景剧拥兵外叛，盖所图甚大，终不为人下也。且侯景既能背德于高氏，又岂肯尽节于我朝？今益之以势，援之以兵，如虎生翼。虎性难驯，终遭反噬。窃恐贻笑将来，为社稷之忧也。乞陛下念创业艰难，幸熟思之。”梁主听了因说道：“今侯景不容于高澄，四面受敌，实在两难。投归于朕，如孤鸟依人，婴孩思母，若不救援，是致其死也。况朕以仁心待天下，天下之人不负于朕，岂侯景一人而独负朕耶？朕意已决，命已下矣，毋劳贤卿多虑。”陶弘景固谏不昕，叹息而回。有谘议周弘正善于占候，闻梁主纳了侯景，因叹息道：“乱皆在此矣。”忽一日建康地震，遍地皆生白毛。十二月丙午日西南雷声大动，又白虹贯日，一时灾异迭见。梁主诏求直言，因而大赦，以中大同二年改为太清元年。当有散骑常侍贺琛上论四事：　

　　一曰屡下蠲赋之恩，而民不得其实，牧守之过也；二曰守宰贪残，良由风俗侈靡。今之燕喜，相竞豪华，积果成丘，列肴如绮。欲使人守廉白，安可得耶？三曰百官不论国之大体，唯吹毛求疵，以深刻为能，以绳逐为务，迹虽似于奉公，事更成其威福；四曰兴造有非急者，征求有可缓者。息费以蓄财，止役以养民。若言小事不足害财，则终年不息矣；以小役不足妨民，则终年不止矣。　

　　疏上，梁主见了勃然大怒，即出御便殿，立召贺琛，怒责之道：“朕有天下四十余年，公车谠言，见闻听览。卿不宜同于阘茸，止取谏名，宣之行路，言我能上事，明言得失，恨朝廷之不能用？卿可分明显出某刺史横暴、某太守贪残、某使渔猎子民饮食过差，若加严禁，益增苛扰。若指朝廷，朕无此事。昔之牲牢，久不宰杀，朝中会同，菜蔬而已。朕非公宴，不食国家之食。凡所营造，皆以雇借成事。绝房室三十余年，雕饰之物不入于宫。不饮酒，不好音，朝中曲宴，未尝奏乐。三更治事，日常一食。昔腰十围，今裁二尺。为谁为之？救物故也。卿又欲禁百官奏事，诡竞求进，偏听生奸，独任成乱。二世之委赵高、元后之封王莽，呼鹿为马，又何法欤？治、署、邸、肆，何者宜除？何者宜减？何处兴造非急？何处征求可缓？各出其事，具以奏闻。富国强兵之术，息民省役之宜，并宣具列。若不具列，则是欺君罔上，沽誉吊名！视朕为何好主？忠乎？不忠乎？”说罢怒目，威气逼人。贺琛见梁主赫然震怒，护其所短，矜其所长，又困以难对之状，责以必穷之辞，早吓得汗流夹背，一时无言可答，惟免冠叩首，流涕谢罪求免而已。梁主拂袖回宫，亦不究。史官阅史至此，有诗刺梁武帝道：　

　　纳谏君之美，须当屈己从。　

　　矜长而护短，国脉自家壅。　

　　又有诗讥贺琛道：　

　　既欲匡君失，如何又惜身？　

　　忠臣不怕死，怕死不忠臣。　

　　却说侯景早有来报，说梁主见纳，又遣兵将来助。不出所谋，心中大喜，一时军心鼓壮，日望梁将接济。早有细作报知高澄，高澄大惊，忙集文武商议道：“今侯景在我内地，若鱼在釜中终为我擒。今得梁主之助，如生羽翼。非池中之物，为害不小，奈何奈何？”群臣中有言：“侯景妻室皆在邺中，谕其悔过，赐以爵士，是一策也。”高澄遂遣人赐书与侯景道：“将军阖门无恙，若悔过还朝，以豫州刺史而终其身，还宠妻爱子。”侯景得书不胜大笑。即使书记作书与来人复之道：　

　　景归大梁，扬旌北讨，熊豹齐奋，克复中原，可计时日也。昔王陵附汉，母在不归。太上囚楚，乞羹自若。矧伊妻子，而可介意？设若诛之有益，欲止不能，杀之无损，徒复坑戮。家累在君，何关仆也。云云。　

　　高澄见书大怒，知梁兵未到，遂又遣武卫将军元柱等领大队人马扑灭侯景。即日起行，倍道而进，与韩轨兵合，接战侯景于颖川之北，日日交战，胜负未分。侯景见梁兵未到不敢冲突，见相持日久，便退保颖川，入城固守。元柱见侯景入城，遂引兵四面围攻，城危旦夕。侯景只得使人杀出求救西魏，许他退得高澄兵将，割东荆、北兖州、鲁阳、长社四城。西魏丞相宇文泰许之，遂加侯景为大将军兼尚书令，因遣都督贺兰率大军救援，望颖川杀来。元柱、韩轨正欲攻城，忽见救军大至，只得分将迎敌。此时侯景在城上，见四面炮声不绝，知西魏救军已到，叫军士开门一齐杀出。元柱等一时前后受敌，直杀得大败亏输，连夜退去。侯景得解，与诸将商议道：“今解此危，实借西魏之力。彼今败去，高澄岂肯相忘于我。今我新附大梁不久，而又割地与人，倘梁主知之，必寝前约。况西魏亦非可居之朝。我若恶于梁，是绝去路也。为今之计，乘其未觉，谗言未入，先告以苦情，方为上策。”诸将听了齐声说道：“将军虑事，无不切当。”　

　　侯景便使人写书，瞒着西魏兵将，连夜遣中军参将柳昕入建康，启于梁主道：　

　　臣以王师未接，死亡交急，遂求援关中自救。目前臣既不安于高氏，岂见容于宇文！但思螫手解腕，是非得已，愿不赐咎。臣获其力，不容即弃，今以四州之地为饵敌之资，已令字文遣人入守。其豫州以东，齐海以西，悉臣控压，现有之地尽归圣朝。悬瓠、项城、徐州、南兖事须迎纳。愿陛下速勅境土，各置重兵，为臣响应，不使差忽。云云。　

　　梁主见启，知侯景事在危急，实不得已，因手谕之，柳昕带回。侯景忙开视之，只见上写道：　

　　大夫出境，尚有所专，况始创奇谋，将建大业。理须适事而行，随方以应。卿家心有本，何假词费。特谕。　

　　侯景见了大喜，遂决意投梁。过不多日，梁将羊鸦仁兵到，八悬瓠城与侯景兵合。侯景将所在州郡地方交与羊鸦仁。羊鸦仁使人镇守，连夜报闻梁主。梁主大喜，以侯景诚心归服，遂以侯景录行台尚书事。又诏改悬瓠为豫州，寿春为南豫州，合肥为合州。又以羊鸦仁为殷州刺史坐镇项城，一时梁朝地广民饶。梁主大喜，因而下诏举兵助侯景以伐高澄。遂遣真阳侯渊明、南康王会理分督诸将，以鄱阳王范为大元帅，即日出师。时朱异在外闻之，急入朝奏梁主道：“鄱阳王雄豪盖世，得人死力，然所至残暴，非吊民之才。且陛下昔日登北固亭望江左有反气，骨肉为戒首。今日之事，须宜详择。”梁主听了默然良久说道：“会理何如？”朱异道：“陛下得之矣。”遂以会理为大元帅。这朱异自掌军机政事以来，权柄皆出其门，广纳货赂，欺罔视听。家中园宅、玩好、饮膳、声色，无不穷一时之盛。若遇政间回家，则车马填门。前日贺琛之谏实以为朱异也。今朝臣闻举荐会理为帅，皆各骇然，因会理懦而无谋也。　

　　却说梁主两番舍身同泰寺之后，只觉在寺中清净，灵光洞彻。到了宫中繁华色界有时而昏，常怀不悦。一日忽想起宝志公这些微言，不觉有悟，因想道：“我如今在宫岂是修行之地，还须入寺舍身于佛。倘蒙我佛慈悲，哀矜摄受，现狮现象、现莲台开释成佛，庶不负我一生好善之功。现此时不修，将来无日也。”主意已定，遂照前例入同泰寺，建无量道场。是日梁主长跪佛前，志心顶礼，大发弘愿，誓大舍身，望我佛广大慈悲。拜毕，与众僧日夕功课传论，各僧不许行君臣之礼。诸僧皆称梁主为志佛。身穿百衲袈裟，头顶毗罗大帽，日讲《摩诃般若波罗密经》，讲完又讲《涅槃经》。　

　　一日梁主升了法座讲了一番，众僧跪在座前问道：“我等众僧悉皆愚昧，不识涅槃中微义，恳求老佛指迷开释，无量功德。”因而问道：“一切众生皆有二身，谓色身、法身也。色身无常，有生有灭，法身有常，无知无觉。经云生灭灭己，以寂灭为乐者。未审何身寂灭，何身受乐？若色身者，色身灭时四大分散，全是苦境，不可言乐。若法身寂灭如同草木瓦石，谁当受乐？又云法性是寂灭之体，五蕴是生死之用。一体五用，生灭是常。生则从体起用，灭则摄用归体。若听更生，即有情之类不断不灭，若不听即生，则永归寂灭，同于无情之物矣。如是则一切诸法，被涅槃之所禁伏，尚不得生，何乐之有？”梁主在法座上听了即合掌说道：“汝等释子，何习外道，存常邪见而议？最上乘妙法，据汝所解，即色身外别有法身。离生灭求于寂灭。又推涅槃常乐。言有身受者，是执死生贪爱世乐。我今当汝说佛，为一切迷人认五蕴和合，为自体相分别一切法。为外尘相，好生恶死，念念潜流，不知梦幻虚假，枉受轮回，非常乐涅槃，转为苦相，终日驰求佛愍，此故乃是涅槃真乐。杀那无有生相，杀那无有灭相，更无生灭可灭，是则寂灭现前。当现前之时亦无现前之量。乃谓常乐。此乐无受者，岂有一体五用之名。何况更言涅槃禁伏诸法，令永不生，乃作谤佛毁也！当听吾偈：　

　　无上大涅槃，圆明照常寂。凡禺谓之死，外道执为断。　

　　惟有过量人，通达无取拾。以知五蕴法，及以蕴中我。　

　　外现众色象，一一音声相。平等如梦幻，不起凡圣见。　

　　不作涅槃解，分别一切法。不起分别想，劫火烧海底。　

　　风鼓山相击，真常寂灭乐。涅槃相如是，吾今为汝说。令汝舍邪见。　

　　梁主说偈毕，众僧闻言，皆大欢喜，踊跃作礼。齐声念佛。梁主下座绕佛三匝而入后殿，自到禅房中做工夫去了。　

　　时有尚书何敬容，见梁主舍身好佛，因私谓人说道：“昔西晋祖好尚玄虚，使中原沦没。今上崇信佛教，江南亦将为戎狄乎！”不久有人奏知梁主，梁主大怒，削其官而罪之。未几赦免。当时有人笑何敬容不能面陈而私自议论，则不忠其矣。梁主知而不悟，罪之而不杀之，君臣如是，国祚焉能久乎？史官有诗叹道：　

　　背议如何不面陈，削官又免法胡申。　

　　览遗若论君臣义，君不君兮臣不臣。　

