<!-- { "loadSidebar": true } -->
　　室如舫耳原非舫取适名之曰狎鸥我岂诗人卢杜类【卢照邻诗腾沙起狎鸥杜甫诗狎鸥轻白浪此皆诗人处境闲适自写其放逸之懐若予之名舫不过即景寓名初不类彼耳】箕畴惟是慎先忧
　　漪鉴轩
　　水裔之轩漪鉴名偶临遂与绎思精漪常喻动鉴取镜要在不波乃得平
　　清懐堂
　　堂临碧沼额清懐白芷绿蒲景已佳懐在胸中清在境其间賔主认毋乖
　　阅本
　　驻南苑例如驻圆眀园每日阅本示勤政也今日阅刑部本有云南省民妇李氏戮毙李文有一案核其情节因李文有与大功服弟李文玉口角用锄砍伤李文玉昏晕倒地李文玉之妻李氏见而情急悲忿用剪戳伤李文有毙命是李氏实由于救夫情切致毙人命法司向来办理此等案件祗依律拟以斩殊失情法之平夫眀刑所以弼教而教莫大于纲常妻之于夫何异子之于父母身为人妻目击其夫被殴危急安坐不救所谓纲常何在乃律例所载止有子救父母情切声眀请防减等之条而妇救夫情切者虽不多见但以律无明文从无量邀末减之条似属疎漏因降防此案李氏即照子救父母情切之例予以减等并令刑部详议载入例册以示慎庶狱而植纲常至意因成是什
　　子因救父有寛科妇以夫纲理不磨胡乃罪同无减律【律载夫故杀妻者罪止绞若妻之杀夫无论因奸谋命应行凌迟即与夫鬬殴伤毙夫命者亦无不拟斩可见夫为妻纲名分至重与子之于父母无异乃向来子救父母得邀寛典而妇之救夫并无轻减之条律意岂为周备试起鄼侯问之当亦爽然自失也】欲将此义问萧何
　　复雨【四月初五日】
　　午过云容重酉临雨势优
　　天恩真继泽臣意畧消愁
　　雩度已责切【初三日得雨后颙盼继霑今午云隂颇重酉刻末雨势悠扬厯时甚乆至夜半始止又得三寸余初六日正值　　雩祭之期以去秋畺臣请巡津淀早经降防允行昨驻跸天津时尚欲于斋戒前回城躬亲展恪而计日计程已不能及因命皇子恭代行礼然不克与祭悚歉方深乃仰沐　　昊慈于三日内连霈优膏欣慰感激之忱实不能以言喻益増敬惕耳】巡回物恵稠幸无孤来往益慎勉勤修
　　新衙门行宫即事
　　夜雨朝晴广甸披清和景恰谢家诗不施猎骑妨生意亦以耋场殊壮姿适可目逰野连净得教心与物同滋壁间题句新还旧自顾无非自愧时
　　回跸御园沿途观耕之作
　　巡淀疏治靡所更驻津望泽日怦怦【此次巡幸津门本为阅淀省耕而淀河自康熙年间创筑千里长堤及乾隆十年又筑格淀堤于是附近田庐用资捍御居民以佃以渔各皆乐业跸途阅视无可疏治惟是望雨之心日加急切在天津驻跸四日每早吁求　　昊恩冀邀沛泽所有预偹灯船防舞只増烦恩因即悉令彻去】舟灯巷舞槩无顾云作风随每系情南苑两畨幸慰暂【幸驻跸南苑数日内初三初五两次各得雨三寸余盼懐为之暂慰】新城一寸又愁生【梁肯堂奏新城一带得雨一寸庆成则奏宻云懐柔昌平顺义古北口等处各得雨三四五寸不等是此次京城迤南之雨不及北来之优今日回至御园跸途果见麦色青葱大田亦俱播种此后惟冀畿南并得渥泽为慰耳】幸诚向北雨势大麦色回苏黍起耕
　　雨【四月初九日】
　　寅晨至酉夕疎宻雨时施总以一朝计约将三寸滋北方诚鲜此【北方三四月每多望雨之年然如近日自初三初五至今朝一旬之内虽每次不过三寸而为期相距甚近地土已经滋润又得屡沛甘膏据农人云如此之雨方能丝丝入土大于麦禾有益亦此间所鲜觏者】南望未知其驰问恩霑否【自京师以北大率俱获优霑惟迤南一带昨据梁肯堂彚奏各属得雨一二三寸不等尚系初三之雨其初五以后能获渥泽犹未奏至已即驰防询问日内盼望报章转加殷切】孜孜绻逺思
　　驻跸静宜园即事有作
　　巡津一路愁望雨至苑翼朝始沐恩【今春以去嵗冬雪未优入春后即盼霈泽乃二三月间虽屡次得雨总未霑足此次巡幸天津途中无日不防诚黙祷及月之初二驻南苑次日方沐恩膏得雨三寸然犹未为渥也】继此两畨频霈泽共将六寸可耕原【初五初九两日幸又连霈甘澍各得雨三寸于是二麦大得霑润而大田亦耕种将遍】香山畧驻圗舒志即景仍虞诩泰言都大毫厘分敬怠惕干惟是寸心存
　　青龙桥右过旗营【今早过青龙桥取道镶红旗防军营而西盖自雍正年间始于围圆眀园闲厰处建立八旗营房拣选旗兵居之以便肄武守园此处即镶红旗防军营房也】朝爽轻舆演迤行冬麦回苏看渐长【上声】夏禾争种【去声】已抽萌不生尘土蹊途厯恰似画图山意迎刚欲拈毫迟得句畿南齐北顿遥萦【京师虽连获甘霖而畿南各州县尚殷望泽昨驰问梁肯堂节次据奏初二三四五六等日各属得雨自一二寸至四五寸不等然除宣化遵化等处外其河间天津所属不过一二县中得雨一二寸余皆未曽得雨至山东福宁奏报扵上月二十二日泰安兖州等府属三十一州县得雨三四五六寸及深透不等而省城以北之武定东昌徳州临清一带亦尚在盼泽予固不能以目前之慰而释望逺之虑也】
　　栖云楼题句
　　栖云今嵗又栖云夘见吐英辰减氲生灭灭生徒幻相【去声】色空空色只繁文五间【平声谓楼】宁有去来想一片【谓云】原无离合分见到斯而行未到依然南望寸心纷【京畿以南初五之雨既微初九日又未知均霑与否复有防询问该督尚未奏到不能不为系念】
　　天池二首
　　此间山半有山池躗语因髙天拟之试上峰头向下看笑他名是者为痴
　　髙低上下本无定却鲜不为境所移七字促成命舆去斯言当否任凭其
　　来青轩
　　桐柏村中已寓思【桐柏村行宫八景有来青阁彼处四面皆平野无山不过借名缀景而此间之来青轩每嵗夏初驻此骋懐乃为实境是以日前题彼处来青阁诗有不余数日将凭榻之句】彼名斯实确无疑笑当数日旋舆后名实彼斯胥付谁
　　欢喜园叠癸丑韵
　　去嵗驻于斯曽识蒇功喜廓【尔】喀蔵之外万有数千里嘉予二良臣忠勇鼓众美灭贼期旦夕赦彼遵予防【廓尔喀在西蔵外更万余里恃其险逺又欺陵唐古特软弱连次侵侮前嵗命将往征福康安海兰察鼔励戎行不辞险峻七战皆捷距其巢穴阳布不逺旦夕可克而彼震詟兵威屡遣头目诣军营乞降情词哀切福康安等察其实出至诚据情奏闻因即降防允其归顺此事固非得已要皆仰防　　昊苍佑助蒇此大功然予亦实不愿更有用兵之事矣去嵗题此园识喜即以自警也】既立好生徳亦符禁暴理事成惊回思操券岂允始设非
　　天助顺未知如何耳十全赖
　　穹宥愿罢言武矣
　　香岩室
　　偶坐香岩室香岩义绎思香如鼻所入岩似目能宜外二【谓香与岩】内双【谓鼻与目】合尘賔【香岩六尘属】根主【鼻目六根属】斯都来呈一幻问室受为谁
　　超然堂
　　崔错循山径山堂迥出端双眸忽无碍一意亦为寛是曰超然脱宁容蔽者干如思袪蔽者四勿在心官





　　御制诗五集巻八十八
　　钦定四库全书
　　御制诗五集巻八十九
　　古今体五十七首【甲寅五】
　　超然堂咏程苏事
　　两字超然见实过程蘓操得室中戈大都一已忘未尽遂致清流祸越多世道民生那有益出奴入主岂无讹向为君子小人论尚慎旃哉识此歌
　　古今朋党之害由于君子小人氷炭不相入者无论已若同为君子而操入室之戈如宋之程頥蘓轼分别门戸其所闗于世道民生为尤大此不可以不慎要推其原则皆未忘乎已之见也孔子曰躬自厚而薄责于人又曰攻其恶无攻人之恶此圣人无我之见也未忘乎已者必求胜乎人而始快然其始亦不过意见龃龉或冀有孚在道以明而凭附之徒遂至党同伐异互相攻讦以致酿为大害而不可救药故曰此尤不可以不慎也向作反苏轼超然台记有见于天地万物本为一体不可谓外因反其逰于物之外一语兹来此堂又惜其未忘乎已之见有触于旧作君子小人论益戒慎于朋党之为害因成是什而并申其説如此
　　旷览台歌
　　超然堂畔即旷览一二二一本乃同出乎癹骩升寥廓骋望无极惟澄空旷斯在目超在意其间界殊外与中上下古今纵横世旷之超之方寸衷莫若忘言泯二字炙毂辨亦安能穷
　　静室
　　最髙处结宇其名乃曰静茗邈陟穹隆数息方造迥乘舆逸固然肩舆劳堪省一劳与一逸静岂能平等图已而忘人此过谁当领
　　竹罏精舎漫题
　　中人溉鼎备精良火何曽文武详陆羽罏旁兀然坐【恵山听松庵竹罏不过爱其雅洁因命仿制于此间及盘山等处搆精舎置之每来驻跸辄命烹茗借怡清暇而中人伺备怱忙殊失雅人深致】笑他执事太怱忙
　　玉华岫小憩襍咏
　　登髙意致艰降卑行觉易弗惟逰若此可以例万事因思治乱间视兹岂有异吾可不慎哉防心成五字是处名玉华依岫旧有寺其井宜育桂桂树盆里植洞中叶弗落【南方桂树弗落叶北方惟植盆内至冬间因此处有泉灌注又地值向阳且有山洞是以育桂者皆于此收养不至落叶若植之庭院则落叶矣】盆际花则未物各因其时火攻非了义然惟桂与莲花师技难试【京中花师有火烘之法各花皆可催令早放惟桂与莲其技则弗能施桂惟育此经冬不凋此可以识其贞性矣】兹乃性之贞标嘉吟以识
　　夕
　　近山易为夕横岭含曦影苍然树色蔵寂若禽音静因之诸虑息清况防以永咄哉斯语失无逸七端省
　　学古堂得句
　　学古由来着説篇额之寝室体兴眠瞬存息养【宋儒张载语载号横渠】横渠训克己两言包以全
　　题致逺斋
　　晓兴咨政处致逺以斋名五十余年此【京城西山名胜古刹可供逰观者最伙惟香山距圆明园十余里往来至便乾隆癸亥始来逰此乐其山川之秀乙丑乃命就旧行宫之基葺垣筑室遂成名园顔曰静宜是斋在勤政殿后即经画防务引见庶官之所每嵗夏初或秋九輙命驾驻跸数日偻指已五十余年矣】数千百首成【园中楼馆轩亭峯岩溪涧以及佛殿琳宫随处结搆皆成胜境每来问景探奇率多吟咏积数十年得诗已约有一千三百余首而日渉成趣觉佳兴正未有艾也】勑防惟慎已问景敢縁情即事于遥者畿南齐北耕【月之初旬幸自京畿以北连得甘膏驻此骋望麦陇木田俱含滋润意兴尚觉舒愉惟畿南齐北犹未获优泽遥盻时为萦念】
　　咏和阗玉香山九老图
　　盛事乐天举防昌琢追似胜画图详须眉生动人真玉峯岭髙低山果香
　　陕甘总督勒保报雨诗以志慰
