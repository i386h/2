<!-- { "loadSidebar": true } -->
　　昙阳大师者姓王氏讳焘贞昙阳其号也盖皆圣师朱眞君所命云父曰礼部侍郎翰林学士锡爵是为荆石先生母曰朱淑人始朱淑人梦月轮坠于牀而孕故难产前者几坼副意忧之而一日侍姑吴淑人语而立生甚易且无血也宗党乃贺学士而学士甫防应天解以师当桂祥遂名之曰桂时嘉靖戊午十一月之二十一日也师产既弥月所致乳母病絶乳凡三易輙三病絶乳而又苦疡疥昼夜啼肤色黄尰学士及淑人不甚怜爱之有请字者輙不许曰是尚未卜吾女敢卜妇而最后始许今叅议徐君廷祼之子景韶师五嵗为儿戏輙剪纸作小幅写若观世音大士像者辟而设膜拜焉旦醒从被中拈豆数诵阿弥陀百余声而后起遂为常又时时拜天地嗫嚅喉吻间耳之则为父母祝厘者乃始稍竒之令就内傅所受孝经小学未终篇輙罢去学士既宦逰燕中以师从一日忽槖其所授经曰此岂女子所繇功业耶于是稍就女红然亦不肯竟学朱淑人讽之竟卒弗竟也而时时闭门隐几独坐若有思者时万厯之甲戍师年十七矣徐君所使使自浙来谋置币学士业已趣具装嫁且办而师乃洒扫净室奉所携观世音像稽颡自称名愿得长斋受戒充弟子朱淑人大惊曰咄咄何物女作何态且安所欲师曰欲了生死耳朱淑人益惊曰吾不晓若语第晓嵗月间为徐郎妇将遂负之耶师黙不应已而叹曰嗟乎岂彼负哉彼固无我縁也朱淑人亦不敢诘而介弟衡少于师三嵗一夕从之嬉而师偶以石击地铿有声恠而蹑之声鈜鈜与履应益劲久之有光若萤隐见柱础间自是光连夜輙见而輙加巨或轮囷若轻云或歘闪若电或防喷若坠宿或腾起若炬或晶白若凝霰或青紫若靺鞨惟衡与一二龀女亦覩之以白学士曰姊所居恒尔得非珠宝气耶学士戒勿泄而隂伺之具如衡语又旬余师忽戒左右母进饭饭吾吾不饥也学士悯而强之饭则吐乃别进诸果饵则又吐唯进少许鲜枣桃杏取汁液耳学士念不食久以为疾而召医脉之师咲曰儿故无疾儿所以不饭者夜梦一上眞美丽非恒冠七梁冠蹑绣履扶五色云下凭几坐抚白玉琴而无弦左侍一女冠緑衣垂髾者状略如之年可三十而少右侍一媪衣褐色冐絮年可七十而老少者指中坐者曰此而所奉大士也指老者曰此而导师偶霰防也余则朱眞君大士熟视儿而哂顾偶师焚香香袅袅缕烟成篆书善字真君谓儿速吸之可却食证圣矣自是醒而所繇以不饭也儿何疾学士乃与朱淑人稍稍听师意而自是真君与偶师一再夕輙至大士亦数夕至皆于危坐时见之以为梦则境甚真以为真小不类大士始色庄已而庄稍解间有所指授而真君则摩顶慰引欵防娓娓时出机语相闻得一防防即啧啧叹赏而稍渉拟议未出口已谯让随之曰道在汝卜度耶一夕梦真君口授一编曰法照悟圎灵寳真经觉而能臆之且书之以语学士曰是道经也而禅语居三月徐景韶病死其家以讣来朱淑人匿而谓师曰若言徐郎无縁者何也师不应手书一囚字示之朱淑人为解曰人也而四周之得无幽且死乎师乃愀然曰死久矣朱淑人为发讣师蓬跣而哭三日出其槖则有成制缟服草屦御之以见学士夫妇曰儿故徐郎身也念父母不获死且当为徐郎称未亡人学士谬难之曰若岂已妇于徐而未亡人为师曰父谓不食禄者不王臣耶则日者大行之诏下而吏民何以哭临成服也学士不能答而师苦节愈甚诸真又以不时至朱淑人意不怿隂洒猪狗血牀荐间冀以禳却之师乃谓学士真君有言吾曹非可禳却者且以节义成女名宁吊诡也乃止俄而有芝产所居室前荣数百武豆麦黍稷之属殆徧学士试谓师是固吉祥如燕中不能稻何一夕而稻生即芄然頴俄而并实师乃手挼之以施鸟雀防有诏议祀故新建伯王守仁学宫学士当属议乃具草曰夫夫覇儒也隂事禅而外攻之不宜祀草成而师见之曰父以王氏学非耶则可而以朱氏辟王氏则不可夫百歩五十歩者皆走也学士为削草而隂恠师何所得二氏学既迁国子祭酒师乃请别筑一土室居之适廨傍一古槐滴如血师过而祝焉即止寻长至大雪师洁扫若有待者俄红光二道从西南来羣真从之其上体极明了而下皆为白云拥羃不可辨朱真君手拂师髻杪雪取金刚经为订句读解释疑义移晷乃去学士闻而掩之无有也其余红犹施庭雪若染者葢自是多昼见矣又一日学士晨起若謦欬者觇其室门有光大于钲殷赤闪闪似初日又似紫金在镕芒颖百千道灿烂注射不可正视声絶光亦隐其夕师梦谒大士毕集于诸真所凡坐而冠帔者十人首坐则苏元君也貌仅可二十许玉莹絶世见即呼师为小弟子真君坐第四偶师最老而坐最居末自是元君亦微有所指授然黙而寡咲容不若真君优详家人母子也一日学士率然语师道果不食而已耶柰何诡迹以忧若父母师曰吾父言之善命进白饭粥亦时噉虀菜第毋令杂盐醯耳居月余而学士之父母封詹事公与吴淑人来封公谓曰闻若久不食今乃食耶如初志何师曰大父言之亦善遂复却食而所进桃杏汁液亦加少夜则真君袖仙果啖之果圎长可二寸青黄色亦具小核无皮滓轻滑如夕露而特甘不可名质也师自是每入定即见真君与大士元君及诸真来一切敛容正念不为起以告学士学士尤之曰彼不责我慢乎曰不我责也夫何知非试我我一起而魔娆之矣于是诸真来益数而稍稍以魔事试师尝梦之旷野则有妇妆而偶坐手簿书其标曰相思师念此非邪也耶叱使去忽复一狡童见凌辅且属师极力挤之坎俄而介者来露刃謼曰柰何伤吾儿从吾婚则生不者立断汝颈师即引颈受刃欲下而真君至大咲遂苏一夕少年衣冠者前通刺曰余徐生也念夫人以我故过自苦特来相慰呴师正色对曰吾自守吾志耳宁为情守唶而它鬼耶则速灭果徐子耶归而待我异日之魄于墓少年乃愧谢去最后一羽衣星冠者叹息谓师曰痴女子天下宁有仙人若前后所覩皆狐魅耳久之能令人死师嘿不应则又曰吾哀若命等菌露而欲救若今为若复故食媺肤媮鬒以穷世法娱何似师复不应道士忽不见而真君与偶师皆在傍抚掌曰娄试子娄过矣挟其神谒大士而觏所谓西天七寳莲花座者问师佳否曰佳亦爱之否曰弗爱也曰审佳者胡弗爱师谢曰闻之师所授经语若以色求我不能见如来今此界者色也是以弗爱也大士称善相属真君为之喜动眉宇出而遇大神关将军趋拜之将军止拜称王贞姑曰贤哉幸自爱某请得効力师每谓将军故髯而美姿观白晳色微酡其乗马亦白世所圗不尽尔也寻学士自国子长宫宷而封公偕吴淑人复来视念邸中隘因而外生得失遂携师归属徐生已葬念欲往视恐不得请属些辞百余言使保媪酹而焚之墓师故寡言自其归而与诸姑姊辈处益务为韬黙亦不便习苛礼乃创一龛置之楼而键之时时讽诵金刚楞严诸经有所得輙书其隙若注者且周嵗忽谓其弟衡曰心可调矣我相人相俱忘之矣即出与姑姊辈狎委曲周详时杂以谐浪诸姑姊人人相懽甚然内不无少疑其怠即吴淑人亦疑之谓曰汝习静久今逐种种相得无乱性乎师曰习事以錬性不闻乱性也夫静自女习之亦女识之心摄境则真空也为境摄则顽空也吴淑人异其荅然卒莫晓所谓久之师忽大悟觉脑中仙音缥缈自空而来先天气融融周五臓遂成丹初仅若黍米已渐长若弹丸外类轻纱縠色正赤黄居恒置下丹田时有所升降间出之掌煜然吐光彩自是水火絶不复进诸果矣而学士业予告偕朱淑人归师骤得父母喜甚旦夕脩问安刺絍绣织勤于他姊妹逢迎约畧如常时仅不食而已朱淑人抚且诮之曰若向者谓了生死此为了不耶师咲曰徐之以了日还母明年正月为己卯间日燕居深坐若有忧者学士恠问之师曰儿神乍一出而惝恍夣境数惊数喜岂其隂神耶夫隂神者鬼趣也余希上乗而性命之不俱彻如负吾师何是时不佞世贞屏迹小祗园窃闻师之槩而心慕之适学士见访语次不佞叹曰此天人关也虽然神欲出而尼之离舍不易也神已出而惊之返舍不易也其机在吾子学士归而师果属之父幸母它出姑守儿儿目光下垂面发赤口鼻息俱敛此神出也慎母令家人子窥我亭午神果出学士乃屏息拥护以俟及酉而空中泠然若磬声师已醒矣咲谓学士儿幸无它顷刻殆数百千里山川草木龙蛇鸟兽之寓目者种种矣而皆吾身中神也今者内观则万象固森然也夫度此关而五隂之浊障荡然解道舍我奚属哉防学士病痢寖剧师手一杯水而饮之良已乃谓学士闭关期至矣别而登楼学士急与朱淑人尾之不及若有重闬者叩不复应乃痛哭返自是謦欬絶矣凡三月忽下一赫蹏示学士曰儿今所出者乃阳神也问何以验之曰无难也明日学士晨之所居书室啓鐍而案头有米面柑橘枣栗诸果饵几二十种墨书其傍曰焘贞子神出东南方至此学士乃益心伏而防所从女奴闻中庭履声以白学士急抉门隙师衣黄衣从楼上下倐忽若飞鸟遥问师何奇乃尔师答曰儿錬形久且轻矣鸒斯决不过寻丈不为奇也学士喜乃固请啓关欲一见师报札云儿非不忆父母以錬形故稍改异恐见而惊耳无已请俟于门遂下楼啓拒不复从窓腾入学士廹之犹露衣裾尺许顾咲曰见矣何欲速为已而尽露其面作黄金色芒彩掩暎丹唇如烂椹首挽双髻稍稍谈所得已拈一栢枝掷学士曰以此汲井饮之其井故师所选地暑以已学士痢者也学士时复苦脾疾而天大寒口瑟缩不能受师曰姑尽之遂尽之缶可受五升许腹温然暖也已而气休休然乃悉汲以饮大父母及母而属嵗且除师以一札白学士曰儿神欲少出出将以有为毋令外人及鸡犬近我楼计数日当返返则以铃声为验居数日铃声起空际则神返矣时庚辰朔之又二日也学士问所以出曰圣师真君指也更穷之则曰非久当自见其又二日间语学士曰可之王某所而诘之前三日门防有所获否葢是时犹称世贞别号云学士以语世贞亡获也归而告师师乃叹曰此子縁小阂未遂际耶虽然不而遗也又一日而西关之候人以片纸来其题迹云昙阳子列仙到验知为师迹也又四日学士逰于圃而获小黄纸啓封则有琥珀数珠一署其纸曰孤峰奇遇古月重逢以问师师曰吾所贻比丘隆魁者也隆魁葢多习内典精戒律时为学士阅华严藏而又四日为上元有优婆夷叩阁言元旦起礼佛而瞥见一女子投之小黄纸中不知何物学士为啓封则亦琥珀数珠也其纸署云二十年来一梦元宵得遇主人遂宿之楼之下媪老矣夕恒坐脇不沾席坐至丙夜而覩赤光如初日学士大奇之谓此优婆夷者殆得真空观以诧师师咲曰不然是妪坐深而儿以宗戒二字朱书题领又以花果纳之袖而了不觉所谓顽空非真空也吾力仅使之死不流堕耳明日世贞甫蓐食一妪赍瓯水丝縧踵门请谒曰五鼓之庙所而若有皁衣人手二物谓与我贻王中丞必面之不者且祸汝语毕忽不见余心知所谓即饮水釂而箧縧供浄室其次日质明以告学士望师所居阁再拜谢其又五日漏尽一更孺子来致黄冠下有髪紒承之曰昏时之飞云桥憇而有褐色衣媪以属我曰若可西叩王中丞第而授之我不识中丞第而识侍郎之从者与偕来不佞再拜视冠之梁有细字云霰姆追环其下云昙阳子廼知授冠孺子者偶师也质明复视其里缀黄绢方数寸裹黄纸一银环一纸作小楷七十字中亦有古月孤峰语而银环之约邃矣舍人子外居者见之而惊曰一真兵于门防得黄冠授我我恶弗收也呼兵则立至得冠与环具如之而字稍赢四五微亦有改易者义则无易也于是知所谓追环者追所失环也师乃谓学士曰我言不而遗果然今乃并得二环故有指哉世贞复之学士所裁啓以谢而亡何师有报言满一纸汲引慰借出之苦海迷途而婉导之自是往复皆繇学士不假神力矣学士之倾注师甚师首言于朱真君度之而家人中外不能无少疑且以学士旦夕当大拜柰何忽忘此而攻淼茫之教日亭午忽有黄衣蹁跹舞楼之脊者俄小踊而上去脊二丈许复下家人覩之已而其闾左右覩之知为师也乃稍伏而学士徐风师曷不少湛晦师曰儿固知之夫岂不欲匿光景以夷希进大道也顾家世富贵又女身不得不以迹诲浅知者且吾所苦心为二大人白业地也不然去吾色身旦夕耳学士曰审尔胡弗少待以合形神妙而龊龊狗窦异世事乎师曰儿亦念之顾阛阓非圆满所虽然吾姑示解耳不作狗窦出入也学士曰吾闻之隂神能见人阳神乃能使人见若所出者阳神也即不靳使我暨大父母母见之乎师曰可学士乃埽二室其一居封公而身以子衡从其一居吴淑人及子衡妇从夜扃之仍锢其隙少时风肃然则师至榻旁薆语曰大父在耶囘头是路已徘徊几案间久之乃去而吴淑人所居室其语亦如封公比发烛视几上各有玉筯篆书真言三纸以犀象盒镇之语秘不传然多劝行善积庆意也学士复谓师此但声闻耳能一形见我乎请具烛师曰何必烛也具戒学士朱淑人宿如前至夜半师复来口吐光若电俄成青金色照耀满室而中拥人影不甚辨学士不觉失声师遂去翌日谓学士识此光乎法身中真火人人有之不自能现耳父雅向道何不一反求苟有求儿得先容于圣师学士大喜曰幸甚师又曰若欲一接圣师及列真乎学士则又大喜曰幸甚师乃期以三月之望召学士于楼之外门捬门隙屏息以俟良久闻楼中佩环声璆然师瞥下楼埽室焚香布坐寻羣真入咸轻飏雀跃而独有缓歩相次入者则苏元君朱真君也师叩首堦下已微语语不可得闻而诸真衣有紫者緑者碧者青者古色者白者独元君真君施锦文带髙过领縁两肩而下盘要至足其文非绮非绣灿烂五色不可名状元君真君每出入故缓若使学士识之而领以上则拥于袖不获面以为恨将行呼法水洒四壁壁黒者独受水不下如防漆光艶可鍳俄而羣真去其水留壁者学士防之甘于饴清冷于露以指承之则纯白乃诧谓师此不可使我分一杯而忍弃之壁乎师咲曰未易也后固不乏父供而是时师要世贞上誓帛则上誓帛其文在师所真君见而语师曰新弟子可怜也为日使之一见可乎乃以孟夏之二日呼世贞偕学士见见状及洒法水具如前独真君右郤迩门隙作洪语曰不要悔不要悔葢羣真别而门啓世贞入叩首庭中师啓一扉曰王君尔闻真君之诲乎哉世贞复再拜乃少与谈化事及以龛见托语毕出葢世贞始获谒师其唇朱独貌黄金色稍澹不尽如学士纪又月余余弟世懋归自觐以啓白愿共洒埽役师报许亡何谒辞师适曹仙真与周仙姊至而示衣裾焉自后扉数啓闭当啓时学士輙从门隙窥往往见彩服或微露手指白于玉凡列真至则必有金铛声独元君真君二圣至则玉佩声珰声急而髙鍧鍧然佩声和而清泠泠萧萧然又时杂咲语或作呗或歌歩虗夭袅出空际而下然骤听之则絶细不易辨也吴淑人偶过与学士偕闻天乐叩首乞一言忽有片纸飘下得二行字云造化本无工众生自造化吴淑人跪藏之髻中乐器有留于楼者学士得隔櫺扪揣之或为螺或似筝为洞箫而皆坚滑如玉石一日谓学士闻王子佛道两藏经可以十之一二来欲阅之经至庋之楼上下而羣真来则与师皆防阅有所解则取吴笺以丹砂石青金粉标其畧自二字至八字防置帙中学士间从一寓目诧以为惊竒而衡遂戢身窃读之防有家宴诸姑姊入畧取视亦不晓所谓甫出而经之有标者数百巻皆失之学士忧叵测世贞亦皇恐请罪师报曰而何罪彼有所以致者虽然亦终为而物耳时世贞与学士谋买地城之西南隅少僻而野有水竹之属筑数椽以奉上真而茅斋翼之冀它日得谢喧以老而师许之曰吾蜕而龛归于是因署其榜曰昙阳恬憺观恬憺者师所繇成道指也署书表里作龙蛇二篆古雅整丽势欲飞动遂为天下冠其祠南面中二位曰观世音教主也曰金母司仙籍者也稍次而南者左即苏元君上师也右即朱真君本师也西向而首者即偶霰防导师也东向而首者纯阳吕公次西向者许郑谢三公常与师谈道者也次东向者崔周邹三仙姊师所旦夕丽泽者也其名号位次皆裁自师手仲夏之十三日学士尚卧未起师忽盛服冠玉佩剑挥麈侍于牀时所歴门距楼凡七扄鐍犹故学士惊叩之师咲不答第云导我至大父母所当有言至则先拜大父母已拜父母已拜家庙行告祝礼封公恠诘曰何谓也师曰幸而道有成聊以谢天地宗祠祖父母诸尊耳于是姑姊妹与家亲众悉集乃复请于封公曰向者未敢言今愿得一至徐郎墓而酹焉封公嚄唶未许师跪移时不肯起学士从傍防之乃许因宻问师曰时至乎曰未也俟毕谒上真而后行耳是月末朱真君以信约谒观世音大士大士召至榻前谕之曰汝防心契道不负吾解脱良哉毋久恋尘世也葢是时诸真毕集矣已而谒元君真君于集道宫集道宫者即十真所恒防崔仙妃司钥焉而了不知何地四周皆云气环之上不覩日月而恒有光如昼其地无甓砌色正白防润不容唾栋柱亦不类竹木而螺文斜上糺错可爱师既谒谢欵语移日惟时时呼天酒进之天酒亦曰天浆甘芬清滑不可名状疑即前所用洒壁者也是日以灵蛇见灵蛇者师前是神返而识之携以归置楼之下室空书柜中家人乍见恠之蛇驯伏不动而傍有片纸朱篆乃弗敢煞以告师师曰毋庸也是虽业虫而识不昧至是携之谒集道宫叩首堦下真君锡之名曰防龙而谓师可善度之异日法门力不浅师归蛇复从而归驯伏如故家人大小前狎蛇蛇亦伏师乃谓学士其伏者自为我耳性颇厉且嫉恶毋若狎者何于是谋置之新观时观犹未讫功中道蛇忽跃去不可即三夕复伏师前师咲曰孰谓此蠢然而急于道乃不人若耶观隘繁役者吾虑不及此乃笼而致之弇州园时世贞已浴罢裹帻出见谓曰若既受师戒当皈正道防大法吾与交相励可也蛇啧啧应者再复笼而致之水洞五鼓迹之不可矣六月朔真君之使来师以啓白金母请见次日早使来致金母命俟异日师忽忽不乐日下防复有后命许以三日见而世贞亦防闻师非久祭徐氏墓祭必以便道过谒观而后发观甫成拟以月之四日奉大士金母元君真君主祀而师已发不及闻师之集道宫所谒真君毕乃以三日谒金母之一处四周皆积水白云弥滃五彩间发不辨天地中有宫阙宏丽光显大约如集道宫而过之以为瑶池则似近岂其行宫也耶师待命久不得报傍徨于阙门外者越宿逾日而真君至乃与羣真入师亦遂入真君前为师叙致始末师伏谒如礼金母降色慰劳曰子良苦何脩而遂证此道也师起立羣真后覩金母状貌非常端美然齿颇亦不卑而左右列女真数百人其傍侍女真亦数百人交相贺曰益一仙侣矣亦有举手贺师者真君之前谒金母金母为起语师听之闻若有及学士与世贞名而弗甚悉他亦多秘弗传左班之首曰毛夫人貌棱棱可畏其三曰南真魏夫人师故所崇奉者乃前礼夫人问何以见礼曰慕天真道久矣夫人莞然曰道固有胜我者其接师温甚寻金母驾起云报谒真君于集道宫羣真从其下体皆五色云拥之亦不见身动而倐忽已逹宫所坐定师复前谒金母乃顾左右啓箱出黄色天衣一袭赐师衣如绫锦而不见鍼线迹服之则束称体且曰以御寒暑也又赐金镯二色紫磨环镂梵书十余如印文故称印镯师拜赐归以语学士极详且曰今日早主入观乎学士曰然师咲曰可矣而有未尽也儿以晡谒金母而仙姊从后来谓曰吾覩主之入观而二弟子不手捧也学士大惊曰主臣有之为工先入之而不及捧也然则顷刻万里矣师又言见金母谒大士甚恭大士为起延坐接膝语咲欵欵真君与元君班皆首其谒金母坐大士不坐云金母亦十地菩萨化也或以为文殊又云尝见一大比丘金色而天真僧道妆者数百千皆頫首不敢仰视或以为释迦世尊皆学士闻之师而不能悉何时与何地也至十日师谓学士可戒舟矣寻具服服如前其拜大父母父母亦如前封公复恠问曰向者以道成谢今胡谢也苟以谒徐墓辞徐墓往返不再舍胡辞也学士曰女子不轻出出或繁礼示郑重耳十一日四鼓具缟素服御冠剑毕而真君与诸真来送曰吾不复能就野次候若逺者可三月别师再拜呜咽而学士与子衡宿楼傍室觉异香及履声发俯伏候之师传真君命名学士父子且致慰勉忽传呼曰防光未毕语而楼中通明如昼衡不觉失声曰大竒死【阙】矣光遂防佩环音亦渐髙师乃乗竹兠子抵观于诸真前行礼其自郑崔而下礼如兄姊礼关将军像如客而世贞与僧无心有始面谒以弟子接謦欬无心有者即隆魁也师为易今名以示诲遂与学士导至舟中他舟焚香问讯者不絶日旰抵直塘谒徐墓具蔬馔为祭出袖中朱符焚于炉前后行八拜礼已命弟衡诵祝文文凡上下篇皆古篆不可读遂焚之立而四睇者食顷谓学士为我屏观者观者且百千人不可屏则又谓墓可宿乎曰榛莽未除剔也其傍有享室可憇乎则导之墓左享室入指庭之东北隅曰是佳地吾不归矣遂以一氊据地而坐当是时吴淑人与朱淑人诸姑姊咸在或环之泣或挽之使归皆不动第云吾向者欲死而不得死今者欲宿墓而又不可宿即勉不死而宿此非志矣而柰何令我归也则召世贞曰为我辞于家大人学士乃又前谬屈师指而曰嗟乎吾女之为徐郎亦足矣今既已成道而犹区区守匹妇谅为大过行是不名障即爱縁耳何所称道哉师太息曰父亦为是言乎儿稚不学问徒以此一念为上真所悯録幸而偶有成而遽弁髦之则自食也且父所云大过者不则中庸乎哉夫诡迹迁就而诧以为圆通者父所夙恶也今乃举以教儿何也学士乃谓世贞曰其言直夺之不祥师自是止宿一氊不复移足亦不令有所葢覆时暑方酷师暴烈日中夜则当风露蚊蚋羣嘬之抚而咲曰吾不受若嘬者五载矣骤雨庭中潦几尺许请徙席不可衣淋漓透肌肉或谓师力不可使不受嘬与暑雨侵乎师曰使我不受嘬与暑雨侵者何名苦愿也学士意不忍持之泣曰柰何而神尚不离色身而摧剥之若是不虞病乎曰儿愧不能死死可也而暇病之虞师少不晳于貌既辟食则渐晳而中以錬形稍示瘠而黄其久暴风日中玉色益明莹眉目益森秀而颊微丰肌体若凝脂学士每谓师体恒有异香虽栴檀沈脑不过也而其气乃微类松栢者时男妇狂走来请谒师一切谢絶之久而不能已于中表女戚则稍见其重者寻叹曰此非平等法也乃又稍见其贫者诚者然不能得师语间得一二语则中其宿癖愧心往往自誓请洗改而他祈福利蝇集黾噪示之防咲而已其善根以大小受予或香银牌或麈拂以至栢枝业有病而乞栢枝叶煑水饮者輙愈则谓师能愈病师曰吾岂巫尫医跗耶时学士犹苦痁师指谓吾有术而不先起吾父何也师以久次外家属有不便者且谓学士名髙人或借以蔑之为不利官相率毁师谓渐复食而谬忧其不能化去冀以揺封公意而学士闻之恚甚师为譬解曰仲尼圣人公伯寮犹毁之大人恚毁者徒自苦不能使毁者苦而何刺促校计也八月望之前五夕忽以朱篆数字属学士过我弇园而呼前蛇曰护龙护龙汝师且化矣可速来则复以笼寘水洞次日探之无少踪也相与惘然曰是奚在且彼宁何渠能识古篆更二日而世贞造徐墓学士迎谓师有言蛇许我十五日早来三鼓大风雨异香发隐隐闻螺梵声蛇至矣其始仅五尺余至是可八尺围亦倍于初师握之出蜿蜒庭中殊自媮快也第目睛蓝白无黒珠封公骤见曰蛇乃瞽者何也次日忽易白而青珠了然矣日驯伏如禅定者且不饮食亡何师以诸真之所标注经笺来葢师之发家未三日而诸经之失者忽复在几学士以报我矣至是云复得之上真世贞不胜喜躬视装成册韬以古锦师闻而取视曰吾且以自随终而物也一日戏谓弟衡若欲我禅者化乎将道人化乎衡不能对则又曰而知二氏之化而不知而儒者化夫乗理而来乗理而去则三化一也衡以语学士知有日矣九月之二日审问学士龛成否重九吾期也世贞乃促载龛而少叅君治栅享室外为蓆屋以待风雨其又三日即氊所为髙坐召世贞等之称弟子者若而人女弟子亦若而人以后先见各有诲励语质明发八戒以授世贞使张之壁张厚德即摹梓之首爱敬君亲次戒止淫杀三怜恤孤寡四和光忍辱五慈俭惜福六敬愼言语不谈人过七不蓄防纬禁书八不信师巫外道及黄白男女之事读者谓其覈而端朴而要悉而弗苛浅而有深防葢生人之大纪备矣即老氏三宝佛氏五戒胡能隃也其日乃见诸荐绅先生四民缁黄以下至媍孺可万余人明日复倍之其最后谒者出进学士及弟衡语甚详唯世贞亦与焉睨学士久之忽泪交于睫世贞乃进曰非所望于吾师也遂止泪逆收上穆然而已其又明日具香案遥拜宗祖毕乃悉拜其大父母父母已北向拜曰吾叔父在金陵也已复拜其族属之尊者与诸姑姊已拜其母属之尊者已拜叅议君夫妇已与中外族属之敌者交拜乃复进学士再拜之曰吾道頼吾父而就不敢忘也学士与朱淑人哭失声夜三鼓谋与学士偕之墓祭徐生而田中诵佛号者若蜩螗万炬晃朗又时相惊大仙出乃帕首由间道抵墓设祭毕忽袖刀割右髻于几曰吾以上真见度不获死遗蜕未即朽不获葬此髻所以志也为我谢叅议君幸啓徐郎之窆而祔之君子谓师之为夫妇纲也葢三示节而后成终归憇享室西耳舍命笔墨作书凡十余纸日髙犹未竟学士与朱淑人捬门而泣曰期以午且过而犹刺促人间事若何师闻之曰迟之俟午而后告我既告午师具浴竟易新衣衣之冠剑麈履如恒时出复与大父母以下揖而别时已预设几案三南向拜者四曰以酬天地西向拜者四曰酬吾师朱真君北向拜者四曰酬吾主却入龛料理所投衣物多者出之亦有以授大母母者复出龛握剑禹歩三周呼瓯水杨枝洒之顾左右取灵蛇则以鐡笼盛蛇寘龛门左亦以杨枝水洒之抚顶刺刺语若授戒者蛇亦呀其口以待已闭龛尽解其黄冠八卦衣授封公以其副授叅议君独挽左髻披故衣复西向拜者再葢是时绵竹邹仙姊来迓故也已西南向揖大母母及诸女弟子谓大父胡不自媮快谓诸弟子毋退悔又曰吾左髻昙阳风小仙吾行甚逍遥诸观者亦羡之耶则胡不早回首复属学士与世贞愼啓闭栅口吾化后毋使男妇得近之遂入龛出所书遗教及辞世歌偈賛凡四纸以授封公及学士一纸以授世贞复命女僮传语吾昙鸾菩萨化身也以欲有所度引故转世耳左手结印执剑右手握麈尾端立而瞑闻栅外哭复张目曰毋哀也遂复瞑瞑半时许两頬气蒸蒸微作红润色而亦少丰下而方以故貌师者其居平与化时少异师所自题有三山眉影殊目虎齿方唇影珠目者每入定时两睫以上各有光隐起若珠其所可彷佛貌者仅眉耳时午晷垂欲昃二白虹长亘天额帻触杨枝水闪闪皆金沙又类列星剑头火大于升逺近皆见之又见二黄蝶自龛所盘旋久之始去师歌有一双蝴蝶空栩栩语咸以为兹应也又逾时且闭龛世贞乃从诸弟子谒辞且泣且自矢而师手剑忽挺然起目防张肩以上隐隐动则亡不人人股栗悚感也退而啓椷纸所以训敕勉厉者二百许言洋洋乎陟降左右矣顷之移龛就视笼中蛇无有也笼口闭如故时栅以外三方可十万人拜者跪者哭而呼师者称佛号者不可胜记龛止享室中逺迩进香膜拜日夜累累不歇师化之旬有六日而见梦于学士曰呼王子来我欲有所言世贞乃驰而诣学士与抵足寝则皆梦师来凡再皆梦师来状貌不可复覩而音声琅然训敕敦切其所以语世贞者微少于学士然亦骨肉父子不啻也惟云吾道无他竒澹然而已向语若固灵根去嗜好薄滋昧寡言语久而行之即不得毋厌倦稍有得毋遽沾沾喜自以为得则终弗得也吾今长去若矣虽然吾实不去若若与吾父左提右挈以从事大道毋负我吾誓不舍吾父与若独成也问昙鸾菩萨何人师黙不应已而曰邹姊迎我而以真君之命命我言久当自知之又问蛇何适曰邹姊防而归靖庐矣非若曹肉眼所覩也前是学士以师甲戌遇道至道成而拜金母赐日有纪且袠矣以示师师目而鐍之一日忽焚之学士乃不敢复言至是请曰而固不蕲名然柰何竟泯泯不一为学人地耶且今人间世务钩隐吊恠不乏矣彼其逞臆于七寸之管者何限也师颔曰然奚为而可学士曰吾欲自传之则避亲欲王子传之则避踈亲则比踈则寡徴毋乃使王子传之而吾具草可乎师复颔曰然学士泣世贞拜亦泣寻醒而与学士交相质无爽也又逾月而奉龛归观龛归观之明日世贞与诸弟子过学士谒师成道处徘徊于庭而得师所凿井叹曰惟学士与世贞得饮之世懋亦与沾焉而师今何在也瓿下汲弟子十余人人尽一蠡甚甘洌也家人从者就瓿口之则余水浊矣以视井井亦浊于是俱悚息再拜出学士为封井而又旬日偶阅佛藏经得所谓昙鸾大师传者大师未详何氏防门人十四逰五台金刚窟有灵异感遂祝髪事浮屠注大集经未就属羸疾乃叹曰欲求道而以危脆之躯承之计不亦左哉于是习养生而闻江南陶隐居先生有仙药方渡江谒梁武帝于重云殿机锋骏发立倾万乗为传之陶先生所尽与其方十巻后见三藏菩提流支悟而舍旃遂修四方十六观精诚之极感异香满室天乐从西来隐几而化魏宣武异之目之曰神鸾而为立碑纪德浄土文亦纪之夫鸾师化屈指至于师千十七年矣或往或来真不思议界也师生而专凝静谧外若示不慧者而中实了了其始受书不尽二巻识人间字十不能一二而既得度上真一切洞彻六经子史趋走笔舌间无能窥所自他注故两藏奥义往往超然有独得者即耆宿总持弗逮也其持论恒依伦物尤能察人情识常变学士虽冲虚负大人器而刚肠疾恶每自恨不能藏汗垢如食在口必吐之师委曲而剂其偏不调不止以故学士每谓世贞毋论大道即事事吾良师友也师之从国子舍而见衡读论语亦取读之曰异哉此何书将毋圣人言乎哉衡曰论语也师曰我固知圣人言他人不办也又举中庸语学士天命之谓性一语而冐天下之道矣试为我草一论毋作朱氏解也学士沮不敢下笔亦不敢重质之至今以为恨又曰毋意毋必毋固毋我有味哉兹所以为孔子乎勿正勿忘勿助孟氏庻几荷担矣又曰道自和光入者乃真门也自无欲速脩者乃真路也自不妄语始者乃真芽也贡髙以求异名躐分以示异证沈五欲海而托菩萨行彼哉彼哉学士尝从容求道师曰但于十二时检防身心中过而已学士漫应曰觉未有过在师咲曰此一念即过也学士大愧服而无心有之读宗镜録学士过而拈南泉论六祖衣鉢公案令作数百许言以报师咲曰近矣而未也手一札示之大畧谓如来三十二相皆从无相得无相庄严皆由无心作心静神凝自然之理然后可以当空迸火红如血次闻狮子吼三声才得如意珠照破万象森然所论衣鉢虽即心见道尚未见性成真无心有得之为汗下浃体三日不能寝食里有萧媪者故上虞丞与成妇年八十矣日杜门诵佛书虽家人辈不知其异一日过师见餐栢枝而咲曰是不食耶何必栢枝食耶何必不栢枝师遽弃之而呼媪与深语亡何媪以一封嚢使遗师师不发曰此别我也寻媪示微疾卒其体柔如兠罗绵而师始发封果别语也后师神逰归语学士近见萧媪是犹在脩地也而初果证矣师之栖徐墓时荐绅先生慕从者投啓于学士以希一言之规学士为从防师度不容已则察其人可与言者而授之言其精若狮乳之散酪要若乌号之破的毋不心折意饱而去其示管宪佥志道云上才学道心欲澹欲死欲愚夫道者知学絶学善用无为以诚而入以黙而守示赵检讨用贤云行人所难行是男子事忍人所难忍是圣贤事道人曽记父母未生前遗下珠即今霜降水落时任君自覔示瞿太学汝稷云心死欲生心生欲死既死既生欲不死不生古人千篇文字今人证在何处示屠青浦云大美无美至言无言君直道多闻道之所不弃亦道之所不载智者不自知知之不言言之不文此道机也示沈脩撰懋学云人道脩身圣道脩神神在身中以有情为运用以用情不用为脩持凡好名好事交际往来分别是非一切种种总持善趣亦属尘縁示张贡士厚德云欲了生死先了此心无欲无为即心即道示张茂才定安云太上无生次逹生次贵生次伐生而最后贻书家弟宪副世懋最详其大要谓道包天地离有无不出澹之一字存其实则务匿其名自信笃不论人未信既承道门印可便当专志凝虑以待机縁之至向人且勿言色且勿动若愚若昏和光混俗而内念凛凛常如帝师对面乃真学道者也又云吾行之后为官求道俱不可着一分浓艳气呜呼知言哉是数君子者世所称贤贵知名长者也其齿即最少亦视师倍皆北面顺风而称天师千里之内有及弟子籍有不及者至于今踵叩未既也师初不为书既书而八法俨然超洒自得时时在山隂永兴堂室间至于古篆则仓颉以至碧落阳冰近七十体而天圆采阳之类出自三元八防者不与焉毎谓学士儿篆法受之崔姊然仅一习独飞白至再习为崔姊所咲世贞故嗜法书尝见师篆而悦之颇出箧中佳帋墨求书师既许而谓学士彼柰何不好字义好字迹不敬心师敬经师以故世贞不敢数数请而所书金字心经性命三十二体以贻世贞及如来七十二字隂符诸经留学士者吾不知三目老翁如何于籕斯大径庭矣学士间谓师何所受书与文义所由解师曰此皆妙明中物唯静而无欲者能一以贯之师所教人习金刚心经黄庭内景道德隂符以为身心要谓叅同悟真不言黄白男女而诸解者流而为黄白男女以悮世人故于八戒末志之而不亟亟令人受以此
