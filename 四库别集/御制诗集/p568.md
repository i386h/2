<!-- { "loadSidebar": true } -->
　　秋麦已长春麦萌不教猎骑躏纵横栁围村识青云店忆我少年覔句行
　　凤河一再渡桥搘荡漾浑流毎借兹【凤河发源于海子内之团河下流与永定河滙荡涤沙浑同由大清河入海是凤河实永定闗键向以年乆淤塞因出内府帑金饬加桃濬俾得畅流迩年颇资其力又以旧河势直恐其一防无遗令作之字形使其曲新而下】设使不为之字绕清波直泻虑无遗
　　大兴县境接东安儒士耆民载道欢绞缚防棚由贺祝【起程前原降防不令地方官陈备戯棚兹因红旗报捷绅士各于本境结小防亭申贺喜祝　　寿之意周元理奏地方官并亦不能禁也】得无程督地方官
　　驻桐柏村行宫即事
　　防马无尘土润街行宫当面树围皆到门展歩原熟路据榻憇躬有雅斋幽韵鸟如歌奏管芳春花似笑迎阶循名设述导淮古清口淤方系逺懐【近年黄水沙淤停滞引河身渐高淮水不能畅出清口每有黄流倒漾之虑时为厪懐此地村名桐柏与禹贡导淮之意偶合因及之】
　　题融春堂
　　春光信已融春跸此巡东暖律
　　慈躬豫芳郊
　　懿赏充高低陌栁緑浓淡砌花红允矣一游乐吾民可尽同
　　古芳书屋咏杏
　　老杏峙堂陬春风花发稠因縁今适值种植昔谁留通体虽非稺标姿终是柔如将潄六艺于古润芳酬
　　降防加恩直各州县诗以志事
　　省耕祝
　　嘏告成功庆稡应敷恩普同赐复无论经及否【兹因平定两金川集勲奏凯恭奉　　圣毋安舆廵幸山东延　　禧岱岳并诣　阙里告功凡跸路所经直各州县及别曽承办兵差之处所有缓征借欠共银十万五千六百两有竒米谷麦共九万九千一百八十石有竒槩予蠲免俾普霑渥泽】蠲租畧别歉和丰【其灾区而非廵跸经行及非军行过往州县所有因灾缓带银八万六千七百四十两有竒灾借欠项米谷麦五万六千七百三十石有竒亦予蠲免】民间总令留余力司库何须计鲜充申命地方大小吏推行毋俾向隅穷
　　过武清县
　　古县汉泉州经过长短邮桞蹊青向郭麦野緑盈畴儒士蓝衫列耆民黄褶稠【凡老民皆赐银牌故多服黄褶赏盖以为荣非利其赀也】徒观尚温饱未见可同不【去嵗此处亦曽被灾询之周元理称所被灾分较轻止列于次重州县赈防现在民情恬适且素无积欠不在议蠲之列】
　　至宝稼营作
　　畅春陆路只三程【自畅春园至此陆程仅歴三顿即奉　　慈驾登舟益臻安豫】寳稼今朝驻水营登舫
　　高年体益豫巡齐千里众摅诚一人养合天下共万夀増如大海并设以循名期责实祈农惟是祝西成
　　题安福舻
　　预已发天津【御舟向在天津收贮预日来此行】水营舣防唇今朝莅止宿明日启行晨书室如入旧川途又溯新永维题额义安福愿同民
　　杨村二首
　　初发鲍邱第一程风和日暖进舟平杨村夹岸东西列便为【去声】廑思百室盈
　　跪瞻民悃已摅哉何必南腔搆戯台瞥眼便过惜虚费迎船新水涨潮来【海潮至杨村而止不更往北见县志】
　　北仓
　　建置縁分贮漕谷
　　圣人恩济制诚精　　【皇考命于天津北建仓四十八座截漕以备赈借自雍正二年至今每遇赈恤贫民得早霑实惠】请留部议常为格曲体民艰特许行【直遇有赈务督臣请截留漕粟备用每格于部议念闾阎待哺孔亟特勅允之】上损益之方是益剂虚盈乃得长盈万年
　　家法应恒守天庾休因浮议更【谓天庾当留有余此浮议也百姓足君孰与不足乎】
　　赐直总督周元理
　　微职洊臻幕府开京畿最乆更长材事无巨细无弗悉民有艰难有赖培莫诩驾轻斯易耳可知责重益蘉哉道涂供帐宁须亟夏谚犹惭为度来
　　风帆三首
　　顺风张帆逆风落屡落屡张无定期之字川流原每转安能巽二致频移
　　风常有定川无定曲折行舟逆顺殊顺则喜而逆则怫人情一刻静能乎
　　渤海常江浪拍天顺风一日里行千始知江海量诚大不似渠河易转还














　　御制诗四集巻三十五
　　钦定四库全书
　　御制诗四集巻三十六
　　古今体一百二十六首【丙申四】
　　山东巡抚杨景素奏报得雨志慰
　　山左今朝达奏章欣逄春雨抵嘉祥兖东济泰境皆遍已午未申时以长【杨景素奏行次嘉祥县得雨四寸其兖州东昌济南泰安四府所报得雨情形均属相同二麦并皆畅茂青圻千里秋田亦纷纷犁种村农无不欣喜】自北而南迟半日【京畿得雨系十九日亥时至次日夘时而山东则系二十日已时至申时较迟半日盖雨势自北而南耳】既优且渥利新秧青郊农景行将览预为吾民额手庆
　　香林院瞻礼
　　清河入海河【大清河于此滙卫河入海】拍岸俯洪波琳宇开香院萧台矗郁罗都縁吁安晏岂是豫巻阿路便申瞻礼祈民福佑多
　　海河楼
　　香林院畔海河楼驻舫慿栏一畅眸虑有夏秋容纳苦幸无塘堰筑防忧【天津之海夏秋不能纳水每遇霪潦濒海沮洳之地动輙被灾而于海口实无调剂之法非若浙江海防潮信冲突不得不讲求塘堰修葺以为捍衞也】骈填岸傍扶擕侣来往波中歌舞舟虽献民欢供
　　懿赏怡然意共然投
　　望海寺
　　海河侧畔建兰若望海因之遂得名大士如如不动念众生个个仰慈情聊縁路便驻舟憩更防途长解缆行栁墅去兹十余里【栁墅行宫在天津城南距运河十余里拟于廻銮时奉　　皇太后驻憇数日】置之停跸待回程
　　筞马过天津府城
　　方舟桥过即城闉防马因他瞻就民本是旰宵恒所注自然爱戴总相亲为谋富教言何易庶免饥寒意实谆前度今畨胥若此跸途縁饰恐非真
　　芥园
　　芥园减坝近城池揖盗开门应戒为【辛夘东廵过天津杨廷璋因屡年南运河涨溢议于城西芥园左近建减水坝以备宣泄及亲临相视其地逼近津城若于此泄涨不啻开门揖盗勑俟廻銮再定继于上游兴济据地二处改园为坝盛涨已足畅消芥园之功遂寝】兴济迤南原可度【入声】津瀛迩嵗幸收宜【自兴济捷地改坝后南运河减泻有资津城连嵗不被水患虽潦涨稍盛麦禾仍得有収】民生攸系资公议河务非娴祛已私朴字数间仍备憩志寕兹在谓多兹
　　过杨栁青村因作栁枝词三首
　　底论柘枝与竹枝试聴即景栁枝词祖鞭虽属刘和白胜日廵方此一时
　　拂岸青青窣嫩梢笼村已欲緑隂交桃闗此日多归马谁复封侯叹悔教
　　防畨【去声】秋还防畨春世间欣戚那能均徒观嬝嬝垂丝者岂少无端折赠人
　　独流览古
　　独流北复独流东河渠志纪宋元丰尔时尚应为内地然已防御谨其冲当城筑砦严备北咸平建议更在昔防凖孤注徒尔为北强南弱由来识界河划疆各守边燕巢无事安以权不记创业艺祖语卧榻侧岂容人眠勃兴崛起风云盛匪其时合静以聴即欲有为当择人何至谲计遣马政谋燕反致失中州寒盟自召祸有由非常事付庸劣辈空贻笑柄千秋留
　　三月朔日喜雨
　　啓行已觉细霏丝驻跸仍欣嘉披谁识季春才朔值又逢好雨与舟随郊原应渥五寸泽时节未乖十日期【京畿于前月十九夜雨至次日天明始霁距今甫及十日】霮防海云布以遍北南佳信此徯之【云气甚浓而普北而京都南而山东河南想又均被膏泽佳音旦暮俟之】
　　过静海县
　　平舒难溯古置县始明昌城郭行舟过士民迎岸傍下风任瞻仰冒雨惜衣裳即此尊亲意施恩可恝忘
　　河南廵抚徐绩奏报得雨
　　将云膏泽北而南谁识同期豫省覃【昨杨景素奏山东得雨比京畿迟半日意谓雨势自北而南今徐绩奏河南得雨又与京畿同日膏泽敷施迟速先后之间诚有非意计所能及者】绵霔竟霑一昼夜京畿较觉更沉酣【豫省自十九至二十绵雨一画夜通省圴霑有六七寸者较京畿尤为深渥奏至适行在甘雨竟日且云气甚浓所被必广润二麦而滋大田益为农氓普望耳】滋培二麦苗将秀播种大田遍以堪览奏正逢兹复雨为【去声】希续被及时甘
　　啜雨前茶因作是什
　　烹煎不过偶为之遂有芽茶作贡驰好尚于君可弗慎聴观惟众那容欺入香讵肯伤天质【茶有入香者伤其本质矣见袁文瓮牖闲评雨前芽茶则不然】得火旋看泛露滋玉琢和阗作瓯子思量较胜越州瓷
　　夜雨
　　篷零日夜时宻复时疎春月希斯矣优霑有时欤溟蒙思接上飒沓聴纷如陆路随行众【东廵惟奉　　皇太后御舟而行扈从诸人皆由岸陆行不似南巡防用多舟然畧虑其渐石之叹矣】能无叹挽舆
　　晓晴
　　五更雨渐止傍曙遂开晴既以慰农念还因利旅行顺风指金雀【安福舣上相风为金雀形迩日上水颇借顺风势舟行仍速也】晓日挂铜钲诸务都休美一心戒满盈
　　钓台
　　直钩奸周于渭濵宋志奚称干寕军地之相去数千里一东一西殊不伦太白三千六百钓千秋公案谁能料豪情健笔赋逸词寻行数墨岂为较归愚谓指地轴言审然此处台应存
　　舟中杂兴
　　忆梅
　　杂卉虽多鲜入诗巻筒丁亥忆图姿今年春暖盆梅谢一例江南托逺思【丁亥春巡津淀对盆梅写图有恰似寒山别墅陪之句今年春暖盆梅已谢舟中盆花惟牡丹玉兰之类云】
　　咏柳
　　东墅西村緑与连一条白水划长川无端春雨开生面如荠真形见老颠
　　烹茶
　　南方新到雨前茶画舫竹鑪本一家恰似梁溪烟艇泛擎瓯得句定无差
　　习字
　　文床棐几得闲多习字非闗为换鵞却笑右军清逸者何称笔阵弄干戈
　　上巳
　　上巳临川路谁循祓禊灵风光真骀荡草木正薫馨水碓有声画麦畴无际青排当供
　　懿赏【迆幸所至预勅地方大吏毋事防缀繁文而有司仍有排当承应之处周元理奏系供备　　圣母慈娱禁不能止亦遂聴之】成事不教停
　　题峭帆亭
　　峻坂策快马直下无留停顺水放行舟峭防趂风轻胥称适意时止防应图平苟其恣一往其害实堪惊是地运河岸乃有峭防亭挂防抑观防其语原未明吾谓观斯可天道恒亏盈
　　过青县
　　古县河千枕青青栁向城万民孳益庶百室数犹盈总借衣食养安能粟帛赢怜他瞻仰切几里步随行
　　兴济坝
　　易牐兹为坝议因辛夘行【兴济旧为牐以减运河之水而牐防过高且为牐墙所壅不能宣泄辛夘春廵幸山东舟程循天津而行杨廷璋议于芥园左近建减水坝备泄夏秋盛涨余以其逼近津城不若于上防择地为善便途经此亲莅相度拟改牐为坝并落低一尺俾运河涨得早泄下防无漫溢之虞命裘曰修防同杨廷璋周元理勘议行之】脊犹出水尺涨乃泄川平北固晏津郡东虞潦泺氓【自改坝以来天津一带遂免水患而减下之水入海处当沿西泺三堂泺之间泺既洼下积水汪洋濒河沮洳易致淹浸一利必有一弊事本难于兼善惟在有司权其轻重耳】一兴利一弊要度重和轻
　　闻京师得雨志慰
　　邮置今朝传奏筒雨霑三寸报羣工【留京辨事王大臣总管内务府及顺天府例各报雨】一时被泽北南异十日为期南北同【京城之雨虽不及静海一带深透然距前得雨之期亦适符十日】普渥春耕真是瑞未臻秋获敢言丰洗兵利穑叨
　　天贶遇幸何脩益勅躬
　　过朗吟楼
