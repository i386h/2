<!-- { "loadSidebar": true } -->
　　其上如舆图量去，当于转杷潭入坞。坞之东山属浮金，西岭属浮石。到战龙湖，湖之东，城名磊珠，属浮金；西城名媚川，属浮石。其南俱以河之东西为界，直过竞羊关，入赤兔谷、羽霄岭，俱以路为界。至大黄沙川，则又以水为界，直到紫英河海边，俱有七百余里。先生以为如何？若温凉河，则于东南仍要入内数百里，此事安能听从？”广望君点头道：“余竭力周旋，以答恩相钧命。”将图交蒲倜，谦逊入席。烛相询问西、顾、客卿并以下贤材，广望君次第回答。二人比前更觉眷恋。

　　次早，别烛相，同康珊返天井关。康珊将细话奏明，浮金主垂泪无言。又次日，辞浮金主，同康珊到营，客卿出迎，蒲倜将舆图呈上，广望君展开，逐细指告。客卿乃修表作函送黄



　　云城，请岛主、西顾主庶长定夺。数日后，西庶长到营，充主盟使，传命客卿为副使，一切便宜行事。复书于烛相，交康珊带回。烛相亦进天井，奏请以广望君为通盟使。浮金主允奏，即以烛相为正使，杞大夫为副，于木兰渡之东筑一城，浮石亦于西边筑二垒。相约吉辰，于舟中聚会。

　　涂期客卿仍令将士分班防备，再同西庶长登车，过天井关上船。二相向来虽神交敬仰，鱼雁往学，却未谋面。今日相会，各道渴衷，客卿、杞大夫俱一见如故。订立章程，每岁增玉砂二十万篓，再泛舟往，随流直临海口和合岛，始返棹溯上转柁潭，联辔入坞，过战龙湖，又驾船泛赤兔谷，易骑到大黄沙川，乘舟下紫英河，沿途议定地名疆界：沥青、见春、沸波、乌白、

　　紫藤、夷田、熏渠、象胆、萌菖、悬刀、催归、乾皋、等山原

　　五十余城，缮成册籍二本。

　　回到木兰渡，西庶长、客卿、广望君作别还营，发令往白龙调平无累、铁柱，须将士退屯竞羊城；令丹凤龙逊预将士退屯于铁牛谷。浮金烛相、杞大夫人关奏请岛主回墨麟城，杨善仍留守，待盟后领军驻扎墨麟。岛主见渡东浮石将士俱拔营退回，乃令烛相、杞大夫、国太医等同往墨麟城，约择于辛末日相会盟誓。

　　再说西庶长、客卿、广望君在营谈论，忽有丹风将官佘佑禀到。客卿令见，佘佑进来，伏地痛哭。客卿问其所以，乃启禀道：“未将随龙将军诈袭浮金，直至丹凤城，先留于武守老蚌峡，有浮金将官冷月、冷星探得于武生辰，料必筵宴，引兵潜取老蚌峡，于武无措，城失被戮。龙将军闻知，令末将守丹凤，自率众夺峡。不期冷月将百姓并储蓄尽移于山谷中，四处埋伏。龙将军到时，冷月出战不胜，闭守三日。又战，诈败，领军逃去。龙将军入城，伏发围困，将各路垒堵。末将闻报，



　　即留神裨将余无能守丹凤，自带虎翼军裹粮往助。斩寨夺路，到得峡内，仅存十七骑。劝龙将军杀出，龙将军道：“不可。

　　此地乃进退要道，若系失去，丹凤何由馈运？必须固守以待援兵。”令小将往桂子壑兰花岩召小将军，奈途径俱为浮金占据，又未知小将军胜败存亡。末将回信，见粮食已尽，士多饥倒，劝龙将军冲回丹凤，龙将军道：“守可绝命，断不舍城。”令寻到大营请救。末将领原来十七骑闯过锦屏冈，遇见浮金粮饷，杀散保护，将士夺有豆米百余犊运回。方到濠边，遇着冷星，赶上截住，将十七骑歼尽，末将身受十余枪，只得弃马爬山越岭。今已四天，龙将军多分不妙也！”客卿惊道：“龙逊可惜！

　　均已议和，只好奏请，旌表封赠也。”佘佑道：“龙小将军现在何处？”客卿道：“现在监筑渡口壁垒。尔且于后营调养，今令甘淡、郭昱持符替换龙街。”

　　甘、郭持符离营，将晚，只见龙街进帐，参见毕，客卿将龙逊被困与说知道，龙街大惊，请率勇健赴难。西庶长道：“不可。老夫修书与烛相，围自解矣。”广望君道：“请庶长作札致烛相，不佞悉这条路径，同小将军前去，庶几得免迟误。”客卿道：“据数看来，老将军应尽于老蚌峡。”龙街听得，泪如泉涌。客卿慰道：“信将军尽节于天井，佘先锋捐躯于龟息，俱待回师一并奏明，旌表建祠，血食千秋也。”龙街叩谢，请广望君起马。客卿向广望君道：“既已许之，可率前往，令诸将军退屯铁牛谷，着龙街扶柩归来。”狼头、虎翼军士俱愿同去，客卿准行。

　　次早，广望君作别，同龙街等向蓓蕾岩山路进发。第三日到老蚌峡，见系浮金旗号，龙街悲恸，将士皆号淘。广望君令小校于城下传知，冷星乃出参见。广望君问：“龙将军何在？”冷星答道：“龙将军围中断粮，兵士死尽，亦自刎身亡。末



　　将哥哥冷月敬其忠勇，以上大夫礼殡殓，设灵于衙门内。”广望君道：“令兄请会。”冷星道：“今有东边平脊岛闻本国兵败，连结九岛侵扰疆鄙。旭华署将蒋钟病痢重剧，烛相国札谕云：‘已与浮石西相、客卿议和，冷月可往旭华关经略，替回蒋钟调治。’哥哥得令，昨日径行。”广望君命冷星引龙街进城迎柩出停忠烈祠，自领军将屯扎明珠墩旁。龙街随冷星到帅府左边，见丧幔俎豆齐整，香烛辉煌，揭高帐幔，起开棺盖，面色如生，果是上大夫服制。仍然收拾完好，齐声痛哭。冷星代备上礼仪筵席，龙街大恸。祭毕，冷星令撤去另行吊祭，龙街稽颡谢讫。冷星又具冥卫护送入祠。军士见到，俱垂泪涕流。

　　广望君亲临拜奠，龙街切辞。广望君道：“老将军忠于王事，尽节而死，如何不奠！”奠过，诸将军哭祭，龙街俱谢毕，复设宴谢冷星等。

　　次早，发轻车出峡，取路西南。又次日，行有二百余里，地名含葩坡。广望君见山回水转，气势不凡，与龙街道：“观此山形势，确系佳壤。前闻信将军、佘先锋未归国，何不移来合葬？”龙街道：“恐与敌境逼迩，日后受累。”广望君道：“凡为人好诈鄙卑，虽埋于家中及深隧地底，亦必遭劫。今三公皆忠烈之臣，百世敬仰，虽茔于悬岩龟息，亦无妨事。或有奸徒窃掘，而三公之英灵在天，且将保国佑民，岂反不能殛杀贼罪以保身耶？”龙街欣然从命，造起草篷，权厝冈上。龙街带二十名军士守灵，余俱随广望君回天井。

　　次早，进大营，客卿问龙逊事体，广望君说明。西庶长道：“前日画定疆界，奏上批回，依义择于明日和盟，所有一切事宜须请斟酌。”广望君道：“二相自不偏忒，速无庸赞词。”

　　客卿令取出两函，乃系二相不谋而合之条款。广望君视毕，点头道：“二相相同，足见同心同德。”西庶长道：“前天欲定



　　筑坛之地，烛相议各削石壁以镌盟词。仍用楼船，无须另行兴工。”广望君道：“如此更免糜费。”

　　当夜无话，次早，过天井关盘根谷到木兰渡，黄广多等将士摆列成阵，对岸王厚亦然。烛相令良珊请西庶长、客卿、广望君全上楼船，烛相、杞大夫亦到。备具礼仪，告于山川神祗，磔白枭乌獍以为背义者样。读罢盟书，削壁镌勒，另刻铜牌沉于河内。大小三军藏刀解弦，杨善引兵过渡往墨麟城。两国大臣饮酬尽欢而散。

　　不说烛相回国，单说西庶长等进天井关，问得信恒殡所，设筵祭奠，令佘佑送往含葩坡，佘先锋灵柩亦经迎到，同日合葬而各造冢。西庶长同广望君先回浮石，客卿令龙街镇守铁牛谷，佘佑为副，管辖谷东、西、北各处地方，黄广多屯盘根谷，甘淡、郭昱守渡口，双城、蒲倜守羊肠峡，慕荣、夏奇守交纽关。客卿驻扎天井，改旧行宫为学校，扎平无累守竞羊城，铁柱为副，兼辖城之东、南、西各地方。诸事拟议奉上，请命定夺。又造三烈祠于天井关，以祀龙逊、信恒、佘先，请阵亡将官从祀。造孤烈庙于堆甲山，以祀时务达。百姓因利兴害去，家歌户诵。又见祭祀及时，众心无不欢慰。

　　再说西庶长回到浮石，一切奏明，岛主大悦，卜吉告庙，将日前先后擒获寇匪海鳅、铁鹞等献首。乃命合朝上、中、下大夫集议，封西庶长为文侯，客卿为武侯兼大将军。以芰头加文侯为食邑，以双龙封客卿，以天印封广望君——广望君固辞不获。并命水湖赍诏到天井来。客卿迎入，摆设香案，俯伏，

　　水湖开读诏曰：

　　於戏！勋莫大于攘敌开基，劳莫著于进贤平乱。曩者朝廷多故，宵旰不遑，天赐良肱，降临下土。肇迹于春水，储运无



　　艰；立法于玉砂，稽查有数。叛逆受诛，拔扈效顺。已丧边庭尽复，妙过田单；强敌心膂迎来，智逾鲍叔。双敖一炬，胆落逃归；天井围成，魂销进表。拓疆七百，增城五十，厥功实懋，大典宜崇。其以双龙为永传之士，武侯为世袭之封。於戏！非报嘉谋，稍酬劳瘁。先生其钦哉！

　　客卿受诏，款待天使，乃修辞表，请水大夫复命。

　　旬日后，文侯又奉诏同广望君到来，宣读毕，再三婉劝，客卿始受。见文侯清癯，心疑痰疾举发，问道：“君侯贵恙近日若何？”文侯道：“赖安太医常时诊治，平服多时。”武侯道：“顾庶长近日安否？”文侯叹道：“忧国心劳，食少骨立，恐难久于人世。”武侯惊道：“何为至此？”文侯道：“先生不睹老夫憔悴么？”

　　你道这系为何？却另有事故。原来岛主元妃生两世子：长曰杲，次曰昱。廉妃只生一女。元妃死后，廉妃爱昱而养为子。

　　昱和柔而杲刚断。余、包、庄、毕之流，皆安昱而惧杲，乃相与谋，顺廉妃之意，欲废杲而立昱。嘱国舅廉勇浸润，廉妃亦为所惑。包赤心却狡黠虑道：“事须从容，现有西、顾当路，殊难率举。必须使二老不来阻挠，庶几有望。”他人可以利动，这两公殊难措手。”余大忠道：“西、顾皆樊氏之婿，国舅外家亦系樊氏。须国母请两庶长进宫而善为说，或者不劳而成。”廉勇称妙。复使其妻余氏入奏，廉妃应允。

　　次日差内监宣二夫人。西夫人以病辞，顾夫人遵命见驾。

　　廉妃先叙表姊妹之殷情，再慰问庶长之病势，赐宴同席，甚相欢惬。后言世子轻躁，甚以为忧。又称昱孝顺聪明。顾夫人唯唯。廉妃遣内监护送回府，并赐珍贝。又叮嘱致意西夫人，亦赐厚礼。



　　顾夫人领谢归家，将情形告诉，顾庶长惊道：“此受群小蒙蔽，欲摇动东宫也。老夫当扶疾上表，以败所谋。”夫人道：“情形虽似蹊跷，然无实迹，岂可轻动本章？犹有赏赉西府姐姐各物，要且带去面与详言细说，待姊丈旋都再共商议，以杜其渐，始为稳当。”庶长依从。

