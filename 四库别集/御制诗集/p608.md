<!-- { "loadSidebar": true } -->
　　右明英宗
　　兴献议礼恣愤激较宋濮王更凌轹毛澄汪俊以事去张璁桂萼获恩锡为人后义总弗论亲所生真出私溺末年修斋任佥邪海瑞忠言辨且析弗亲朝臣政丛脞虽去权奸无救失【叶】明祚之衰肇于兹内乱由来兴外敌
　　右明世宗
　　在位不为不久听言愈切愈黙初倚居正太殷末任向髙惟饰诸臣逺莫觌面一子爱弗去侧纲纪陵夷极矣是谓孤其天职
　　右明神宗
　　非乳臭而倚乳母溺近私而任近习禁左班之疏滕恣东厰之事缉已妃后且不防保国忠良徒然于唈虽二十四罪已昭彰而懵然不辨阉人炀灶其横愈急明政陵夷至是盖不可救药惟瞻乌于谁屋集
　　右明熹宗
　　大厦之倾一木支是惟贞干君臣合首诛奸珰似有为终惑羣言任噂沓十七年易五十相中无定见致纷杂外臣难信信内臣固帝失众应慙杀【叶】亡国之臣孰所用质之帝亦想难答【谷应泰纪事本末载流防犯宣府京师戒严庄烈召对平台谕阁臣曰李建泰有疏劝朕南迁国君死社稷朕将何往大学士范景文等请先奉太子抚军江南兵科给事中光时亨大声曰奉太子往南诸臣意欲何为将欲为唐肃宗灵武故事乎景文等遂不敢言庄烈复问战守之策众臣黙然因叹曰朕非亡国之君诸臣尽亡国之臣尔遂拂袖起云云庄烈固愤极之言其实诸臣皆庄烈所用也此语不当于理因并及之】身殉社稷实堪怜庄烈陵园风雨飒
　　右明庄烈帝
　　福王拟髙宗南迁祚可接使其能振兴江表或安帖诸事不如宋明亡速交睫皇清一统成殷鉴告万叶明臣立福王于南京未尝不可比宋髙宗之南渡然史称髙宗恭俭仁厚继体守文则有余拨乱反正则不足其初立尚可有为继乃偷安忍耻匿怨忘亲以致贻讥天下若福王则昏庸无识声色是娯始终昧于宴安酖毒之戒自诒伊戚两君相较福王实不及髙宗逺甚至髙宗初时信用汪伯彦黄潜善后则専任秦桧皆赞和议以售其奸邪然彼时内有李纲赵鼎诸人荩诚谋国外有岳飞张浚韩世忠诸将慷慨抒忠虽黒白混淆忠良诛贬然始终不乏正人故尚可支撑半壁而福王则倚任马士英阮大铖引进羣邪击排善类国事殆不堪问其可恃以图存者文臣惟史可法武将惟黄得功皆防非其地又从中掣其肘遂成倾厦之难支故论二代之臣明末亦不及南宋且金将宗弼统兵南下虽追髙宗于海上然仅焚临安掠辎重而还迨宋称侄议和兵戈渐息因得延国祚一百五十余年我朝则豫亲王多铎奉
　　诏南征王师所至迎降恐后因即平定江南福王就执立甫一年而明亡此固
　　上天眷顾佑啓我国家亿万载丕丕基而明末君臣弗克善保其绪自速危亡亦足垂鉴奕禩耳
　　右明福王
　　四千余载【自帝尧元载甲辰至今乾隆戊戌凡四千一百三十五年】帝王洪业略举梗概以全韵压恶者吾戒善者吾法法匪虚言施政后甲戒岂徒云勅防先怯敬
　　天诚懋爱民恵洽莫忘
　　祖宗开创桓拨【叶】爰告后人钦承毋乏
　　右总结
　　咏諡法
　　桀纣匪恶名桓灵讵丑諡郑樵论之详吾亦韪其议四君自恶君不因名諡被如唐徳宋光明之肃显辈岂弗耀佳称宁无愧字义臣子议君父亏名亦非事此语既不刊吾谓諡可废【叶】三代直道行斯民公论备惟视所行哉虚誉诚无济
　　按郑樵作通志其序諡畧云后世伪作周公諡法欲以生前之善恶为死后之劝惩且周公之意既不忍称其名岂忍称其恶如是则春秋为尊者讳为亲者讳不可行乎周公矣此不道之言也因论云恶諡莫如桀纣其次莫如桓灵此古今之所闻也桀纣是名耳非諡也当夏之季未有諡殷之季虽有諡法然以得諡为荣且桀之所名取于木犹髙柴公孙枝之类纣之所名取于丝犹臧纥南宫縚之类是名非己之所更即父兄之所命安得有贱人多杀残义损善之义乎桓于经典无恶义如公执桓圭乃圭璋之首称桓桓武王乃果毅之盛徳齐桓公用能霸业周桓王亦无累行安得桓为恶諡乎灵者神圣之异名周之东也王纲不振迨乎灵王周道始昌诸侯服从以其生有神圣之徳死则諡之以灵是为名实允当安得灵为恶諡乎又如幽王罹祸为臣子所不忍言故以幽寓痛恻而非拥遏不通之义厉王虽过然语云子温而厉其与安并言徳又岂暴虐无亲之义盖成周初无恶諡諡之有恶者后人之所立也云云其论甚正因捡阅史记后附諡法解一篇乃唐张守节作正义时録入逸周书全文而非司马迁手笔且逸周书至晋孔晁始注而行之其名虽列于班史艺文志或言七畧亦有其名然刘歆班固皆在史迁以后其书自系迁所未见况解内各字义曲为比附必非周公所作其为后儒诡托无疑兹咏全韵诗毕益见郑樵为不刋之论且即以幽厉桓灵为恶諡而言亦足见汉以前尚有公论而汉以后非革命异代于其胜朝或有与以恶諡者若其本朝未有不与以美諡者可尽信乎予故咏諡法而谓之諡可废耳并识全韵诗后以俟后世之公论





　　御制诗四集巻四十九
　　钦定四库全书
　　御制诗四集巻五十
　　古今体九十首【戊戌六】
　　西直门外
　　龙见引
　　常雩义惟寓重农况当望雨时意更殷防恭大祭三日斋预期兹还宫郊外揽麦田出土未芄芄所惧或致歉遑敢因希丰恐孤初春雪【今春自新正初十日夜雪次日复雪至十七廿八等日又连获祥霙正符正月三白之占而近日每多风少雨是以盼望益切】仍愁迩日风恧怩顔有愧恻怛心无悰
　　斋居即事
　　去嵗遭大故三月三逄雨稍释悯民愁实切思
　　亲苦今年正二月雪泽颇优覩暮春之四日三寸犹霑土其后清明风果应四十五【今嵗清明日有风而农谚云清明风括土连绵四十五故望雨日益般切】即今望雨切日甚一日数信我忧劳人意合恒凄楚
　　京畿固望霖二麦实种齐心更忧河南秋冬泽已稽山左虽被膏未徧恐饰辞【河南自上年秋冬雨雪稀少山东虽据报得雨而所奏分寸恐不无粉饰已驰谕往询之】平粜及借贷缓刑命以时【河南开封卫辉彰徳懐庆等五府昨已屡降恩防平粜仓谷并酌给极贫下户口粮又命将五府军流以下人犯减等发落以冀感召　　天和甘膏速霈耳】叮咛再三谕惟是愍黔黎秦西报雨霈晋省亦沐之【陜西巡抚毕沅奏三月十六七等日省城甘霖大霈彻夜滂沱入土尺余并据西安同州各属陆续报到同日均霑髙下十分深沃通省定获优施等语又山西巡抚巴延三奏太原等府于三月十一二日各得雨二三寸至四五寸省城又于十七日得雨三寸并据太原等九府十州报得雨三四寸及六七寸不等秦普虽被甘膏而近畿及齐豫未霑渥泽殊切切于懐云】岂不为逺欣而难解近思
　　孟夏上澣
　　雩祭礼成述事
　　两年
　　大祀未躬承齐摄升
　　坛意倍兢况是东郊待雨亟颙因
　　夏祭吁云兴更思齐豫望膏甚敢曰晋秦沐泽曾调幕无能滋愧怍腼顔祈愿
　　垂矜
　　防雨【四月初八日夜】
　　昨午风而霾惄对难为状今晨乃薄云然亦无雨望入夕隂渐浓露立贮
　　天贶立久竚仍孤宵眠徒就帐半夜问如何报道棼丝放五更聴有声隔窻势微畅惜哉时弗久颠风复迕抗晓起地畧湿不成分寸量感愧敢称
　　雩咄咄増惆怅
　　山东巡抚国泰奏报得雨诗以志慰
　　常雩已是望霖朝并为豫齐切祷徼【山东河南春雪不及京畿之渥迩日盼雨尤切是以　　雩祭礼成诗有更思齐豫望膏甚之句兹国泰奏至稍慰轸念惟因初八得雨云正值雩祭之期至诚感召云云予祭时虽竭诚祈祷然近地未霑岂能转应于逺如是而谓之感格并増忸怩故】
　　【于第六句并末聫及之】兹接济南腾奏至幸防佳霈恩饶知深渥足兴耒耜【国泰奏省城于初八日亥刻雷雨交作渐至霈至初九早雨尚未息四乡业已深透霑足不惟二麦仍有可收即构种待雨之大田亦可乗时生发】疑相【入声】讥云致感招岂有格遥弗格近慰为愧滋益心焦
　　再题牟益茅舍闲吟图用旧作韵
　　复得烹茶刘氏【松年】图重看此巻格非殊【牟益此巻题已三年矣近复得刘松年烹茶图阅其邱壑位置忆与此巻相似因以两图比较则画法正同盖牟得刘稿本仿为之而刘巻赖有唐寅跋语目为烹茶图证以昌黎玉川子诗悉相印合而牟巻则由收藏家妄标以茅舍闲吟之名遂致沿误今既为辨订因复题此什以识并于刘巻题句仍当合弆之以记同异】闲吟乃识匪徒白【白居易诗每逄月下一闲吟】豪酌方知特写卢【仝】赤脚长须无闷矣败罏破屋足娱乎因思事属可传者必有偶焉定不孤
　　题李梦阳圭式端石砚
　　二铭献吉语镌竒有眼縁何无眼之【梦阳铭词颇佶屈且砚首正中髙眼图活铭辞乃云世以眼贵而汝无此殊不可觧】跅弛既称能负气对山救我气胡卑
　　阵雨【四月十三日】
　　午风傍晩止西山云渐作云中逺雷殷倐忽垂雨脚雴阵似徐壮瓦檐溜声落而奈时弗久霏丝旋势弱慰惧难措怀狂风顿为恶曽无歴片时雨止望孤约就眠闻复雨细防仍落莫问彻五更天天明遂晴却京兆来报云二寸润约畧二寸诚何济仍疑饰辞托五字徒云云百忧増灼灼
　　读耶律楚材扈从羽猎因有咏
　　耶律本辽种所事又元君不可忘其初未宜徒修文况实君倚重卓为开国臣居然废弓矢何以示同羣味其诗所称俨欲似汉人寛衣而博带耻与武夫伦设在赵子昻固当如是云匪徒薄耶律戒后意良勤
　　题濮仲谦雕竹笔筒
　　疎花几朶瘦梅苍扑鼻依稀逓暗香自是野情仿元咎【此刻老梅一株疎花古干盖仿杨补之意然画谱载补之居萧洲有梅树大如数间屋繁花如簇补之日临画之大得其趣以进徽宗徽宗戯曰村梅因更作疎枝冷叶清意逼人云云是补之初亦繁宻后因徽宗村野之讥始改为疎淡也】似犹繁态鄙元章【王冕画梅工于繁花宻蕋非小景所宜故雕镂者多不仿之】完非裂现甲丁防雕不痕留锋刅藏名下无虚依古语故应説项羡渔洋
　　诣
　　黑龙潭祈雨作
　　前朝阵雨昨还风润弗抵其燥势攻
　　灵渎自来曽被祐防祈望
　　鉴悯农衷
　　雩祭而归将浃旬徒闻山左被恩均未霑优心难已靡不宗仍叩
　　泽神
　　夹途春麦甫抽苖度止二三寸嫩翘谩説依然顔色好越因亟待泽心焦
　　拾级石阶数十层竭诚步陟我犹能燮和六幕惭无术罪已于斯亦曰应
　　旧端石骊珠砚歌
　　防圆佳品宜墨受深池平面斜居右环刻渤海起波涛鸜鹆为珠骊龙守纬萧之义不言图意喻缒阬取石否天吴海童相遘迕或突而游或闯走木华赋句镕铸中复有竒观镂覆手众星罗列柱之端巨者为月丽上首是皆活眼非假借如印溟澥上下偶我独箕畴审省从所愿绥丰福九有
　　题木刻屏
　　鹤立苍松鹿食苹廻溪楼阁俨仙京问伊底识仙京者物各怡然自适情
　　右松苹鹤鹿
　　不借施丹与染青已教饶韵亦传形山楼何事半隠现常有朝岚夕霭停
　　右山楼纳霭
　　水亭八牖纳清晖谢氏诗情是也非四大家如相等度胜他渲染费毫挥
　　右溪阁含晖
　　诣西顶广仁宫瞻礼有作
　　碧霞自昔号
　　天仙
