<!-- { "loadSidebar": true } -->
　　周山人天球
　　
　　硕果寒不食词林见前辈典刑足御俗文彩亦被世一工临池业碑板光四裔义取无虚月笔耕尽良岁却顾迂叟谋寂寞身后事
　　
　　沈山人明臣
　　
　　嘉则少负竒从事车骑幕侠气贯秋旻藻词丽朝雘千人废喑呜百氏从挥霍屠子一代盟朱生九原诺族贵文亦就是以不落莫
　　
　　王太史祖嫡
　　
　　太史瑚琏姿葆真铲光相与余一谈秇潇洒神俱王倾盖岂必深慨焉成辨谤藴籍叔度流纵横东京上疏草就磨灭苦心将谁向
　　
　　刘佥事凤
　　
　　西京祀以逺浸淫成六季杨马虽沈沦余波尚绮丽子威负竒者冥搜复傍缀遂令一代业灿若云锦制所虞白凤凰飘瞥毫端逝
　　
　　张先辈凤翼
　　
　　伯起初艺成白晳美少年一芬墨池藻众工归我妍薄游燕昭台兴尽剡溪船自谓千秋业不假公交车传晨着潜夫论夕奏锺期弦
　　
　　朱王孙多■〈火贵〉
　　
　　天潢无浊流洪都饶国琛宗良虽晩成力窥作者林穷搜自冥合有造必苦心飞书渐寂蔑神交岂在今垂当忘言际聊以表知音
　　
　　顾山人孟林
　　
　　至人不皮相文士不灭迹山甫一荒伧而乃癯山泽虽谢伯鸾舂尚输柴桑获日暮负薪归商歌中金石犹有身后名时时一沾臆
　　
　　殷进士都
　　
　　无美攻六艺乃在丱角时濩落四十年识者亦为疑侠气标肺腑壮心见须弥跌宕词翰林煜煜吐色丝异时平津拜不言公交车迟
　　
　　穆考功文熈
　　
　　穆君义侠人强被名教用有才思挽俗信已必违众幡然悟此身实为千秋重力鞭北地足兾追少陵鞚千里在毫髪逊心敢忘讽
　　
　　刘先辈黄裳
　　
　　诸贤世皇朝重庆冠时选俊鹗抟谏垣彩骝躏文苑余志属象贤凤毛何宛宛赋海几玄虚谈天类邹衍襜褕故未报托寄良非浅
　　
　　张太学献翼
　　
　　吾怜张幼于天才尤卓絶十六游龙门（谓文氏也）遂富长者辙结客聊自偷治生非所屑诗登上卿席名缀下士列畴不和朱弦谁欤赏白雪
　　
　　王太学穉登
　　
　　百谷命世才兴文自绮岁既饶江氏锦时新许公制欵段羣蹀躞骅骝瞥先逝月旦揺吻间风烟染毫际讵学空门子无诤入三昧
　　
　　王山人叔承
　　
　　词苑足肤立王郎独竒骨有吐必匠心徃徃自天发以此振侠声所友必贤杰贵者虽自贵视之同毛髪一醉即陶然相将向超忽
　　
　　周选部弘禴
　　
　　周生应公交车故多天人畧骀荡一世名匠心成述作上书欲有陈雅非绛灌乐鼓雪停楚云秇兰芬丛薄毋听渔父谈清时宁濩落
　　
　　沈尚玺思孝
　　
　　百年一罗生弱丝系九鼎继者四五人纯甫尤耿耿出日瘴雾披清霜毒炎冷赐环岂不荣栖迟还定省三复行戍篇令人贵五岭
　　
　　魏考功允贞
　　
　　考功昔在台属当鼎革际再疏轻逆鳞必取第一义旋返长沙谪小寛绛灌议东省一冰壶清光铄羣媚穆如新诗来知君不遐弃
　　
　　喻杭州均
　　
　　邦相强项人焉能事言路流落湘楚间深衷托骚赋循吏足自寛文苑雅相慕登我弇山堂握手遂成故嫫母犹在宫毋使蛾眉妬
　　
　　邹黄州迪光
　　
　　吾爱邹齐安才行一何姣有造必开先微言穷窈眇春至赤壁青霜落大江小人云江山助所得殊不少却笑眉山公晩来未了了
　　
　　畲明府翔
　　
　　陶令谢彭泽畲令辞全椒俱言以酒废无乃为折腰陶影不出山畲迹不入里当其傀俄时千载如一轨新诗亦自佳能谐世人耳
　　
　　张将军元凯
　　
　　时平介胄间风雅亦一诣我怜张将军摆脱谢流辈傍采元嘉风不踏会昌地卷白气若麤杀青心自细试问锦鹔鹴已从酒家质
　　
　　张京兆鸣凤
　　
　　羽王拙宦人沈精托文秇颇修邺下言突过景龙际沾沾意自伐汲汲取相媚十载七徙官青衫转成敝徒令五彩翰零落偏荒裔
　　
　　邢侍御侗
　　
　　齐风故憍志子愿乃温然书探会稽室文匠东京前抗志凌九霄降体纳百川伊余安时汰君子衷所怜遘若饮醇醪暌若思婵娟
　　
　　邹吏部观光
　　
　　吏部弱冠年其名已张楚籍籍尚书郎小遂厌珪组晞■〈髟上乃下〉朱鸟颠探珠骊龙府岩壑与廊庙但悟即千古毋泥五君篇溪刻徒自苦
　　
　　曹山人昌先
　　
　　曹生菰芦人须作猬毛磔孝友自天就侠游聊寄迹睥睨一世间降心见超识玄依子云阁相卜汤源宅铁网沈珊瑚冥搜十年得
　　
　　徐太学益孙
　　
　　徐生貎温如骨节不茅靡兴词虽沃若所造有根柢拂褎平原门掩关骠骑里不为造物弄翛然事名理朂哉出世资毋轻慕才鬼
　　
　　瞿太学汝稷
　　
　　瞿生状眇小气雄三军帅有志必自酬无锋可令避合掌西竺言兴文遂余事禅那有四病宗门无一字却问阿难陀恐为博闻累
　　
　　顾太史绍芳
　　
　　女家不乏材顾生尤翘楚一赋回帝颜羣姝让眉妩视草缓铜龙横经髙白虎归卧昆山阳夜光未轻吐时俗易为工逊志在千古
　　
　　朱王孙器封
　　
　　王族饶天藻旧条困宗正子厚舞象年奕奕着才行太息自试表含轸黄初令不睹曹子桓觊握真宰柄感此有尽年剧称文章盛
　　
　　黄先辈廷绶
　　
　　昔予忝晋棘所荐多名士黄生独裒然博雅轻流辈惠我锦绣段示我瑶华制苦心济南室转与时趣避为汝一解嘲知希身转贵
　　
　　徐司理桂
　　
　　司理宦不达遂作身后计呕心出竒语意表见新致摆脱尘中好雕锼千古诣放情山水间虚舟了无系晚合未为迟逼人良可畏
　　
　　王山人伯稠
　　
　　王生托清狂贫不解工俗对客无寒暄匕筯恣所欲及乎命笔时纷纷坠珠玉秀色若可餐清音宛相属忌者攻其瑕虽瑕意亦足
　　
　　王茂才衡
　　
　　太原人中龙有子汗必血■〈必〉跋秇苑场歘尔电同掣儁声亦麇至雅非衷所屑物表托金兰尘中莹冰雪置余父子间孤蓬亦成节
　　
　　汪太学道贯
　　
　　仲淹司马弟友于一何笃不作阿奴攻但经平子目心期偏韦布酒语易肝腹折节西京言翩翩标二陆遂令谼中植蘼芜亦芬馥
　　
　　华太学善继
　　
　　孟达才故饶结思在幽沈江左有新契中原非故钦澹尔秋山色泠然流水音有弟能挫名转迹入青林未却方中轨焉知尘外心
　　
　　张府幕九二
　　
　　吾爱张中丞颉颃有难弟窥豹昭蔚文食牛吐生气人传火攻横不晓璧聨贵彩笔生纵横青山晚憔悴踯躅手板间犹歌蜀道易
　　
　　梅秀才鼎祚
　　
　　梅生抱超识雅复与才会上下千载间有造无不诣袅娜出余态泓渟饶深致三十而逢掖同学多已贵长卿宁当过过乃扬得意
　　
　　吴文学稼竳
　　
　　中丞昔谈艺磊落在嘉靖季子甫离髫豹文已彪炳宁唯代为箕其力乃超乗突过元和表穷探杜陵境游汝父子间令人泪潜迸
　　
　　八哀篇
　　
　　八哀者吾郡八人也皆长于吾皆屈年而与吾善初以不尽同调故畧之今先后逝矣当时亦不觉有异屈指眼底渐鲜其伦不胜山阳酒垆之感因次第咏之共八篇
　　
　　陆征士治
　　
　　叔平少侠游秉志乃自纯丹青虽余事亦足走世人种菊支硎傍不与俗客亲挟余两洞庭一一貌其真墓草渐已宿其迹犹若新
　　
　　彭征士年
　　
　　孔嘉丽文辞耿介独天赋脱屣公交车门掩鼻平津府与余虽晩遇阔达成尔汝酒德时温然令人感叔度毎愧墓中言未足昭千古
　　
　　文学正嘉
　　
　　休承名家后无所不具体既衍子墨流复工丹青理晩节始挂冠余映被桑梓客携问竒酒门多乞言轨八十而委化翕然称趾美
　　
　　陈方伯鎏
　　
　　子兼性坦陀友余实忘年岂乏一世用沈冥文酒间上书谢不任归耕太湖田右伯亦已尊家具尚萧然至今绰楔表蛟龙鬰相纒
　　
　　陆尚宝师道
　　
　　陆公昔射策天子异其对世路方易工悠然成孤退折节酬古欢畅情在游艺既成一家言聊滋暮年味凤德匪遽衰鸿心终何异
　　
　　黄山人姬水
　　
　　淳父负竒癖形骸更土木伤时伯鸾噫感遇嗣宗哭呕心一锦囊瑰丽时自足霏霏吐屑金宛宛成叶玉岂不悟千秋眼底怨局促
　　
　　顾山人圣之
　　
　　季狂为诸生避仇夜中走自诧伧颊雄不操吴音久颇鲜鳞甲腹仅余雌黄口大厯元和间纵横无不有归骨闽天长遗编知在否
　　
　　钱布衣谷
　　
　　叔宝事丹青徃徃得其意虽游文翁门厥祢繇沈氏藏书盈万巻一一手铨次伏枕归婴儿毋亦造物忌生亦无异人死还知汝异
　　
　　余自解郧节归耕无事屈指贵逰申文外之好者得十人次第咏之
　　
　　袁太常洪愈
　　
　　抑之司徒裔秉操更清絶当其谢九卿依然卧寒雪坦陀若可亲磊砢竟难恱逃名雅非意名至亦不屑事事皆愧君难从世人说
　　
　　刘大司马光济
　　
　　伊昔歌鹿年公兄我如弟詄荡寛酒德参差偕宦轨北风吹转蓬升沈自兹始何言伯同命乃繇巨源启窃窥上臣心非繇植桃李
　　
　　陆廷尉光祖
　　
　　廷尉负雄辨衮衮不可竭乗时握铨衡所登必耆喆肮脏平津门栖迟步兵辙篇章亦流畅要非中所恱窃慕西去津将无东海筏
　　
　　胡中丞执礼
　　
　　中丞夙精悍斤斤握铨柄未底不惑年赐履徧吴境精心搜伏匿用重抑贪横何来蠒丝毁遂谐舆人咏一疏表遗直庶几松栢性
　　
　　赵少宰贤
　　
　　昔余客武昌诣台受束约夫君实同好居体意相托天然珪璋器何必问雕琢乗时佐铨府和光聊画诺循吏乃其余映照亦不薄
　　
　　徐中丞学谟
　　
　　中丞雅自负珠玉生唾咳出牧抗悍王黔黎有深爱开府襄汉滨与余实为代上相匪自今夙昔蒙眄睐推毂故亦公登枢宁无待
　　
　　刘廷尉一儒
　　
　　刘君瑚琏姿温文实天至避岁时自逺履荣恒若凂于物不取赢苦县有深契论交何必数一面亦自慰致语何必烦黙黙两相贵
　　
　　顾廉宪章志
　　
　　胜流奚必逺居然在亲故孝友出名家之子饶逺度托隠不违俗御华时抑素天意笃象贤翱翔亘云路物情渐麕集岩穴安得固
　　
　　李叅政頥
　　
　　俯仰天地间有才不易真李侯治吴兴捭阖乃如神秋霜有时抑春雨靡不伸酒语时启予衰魄为之振安能托宇下朝夕庇斯人
　　
　　郭中丞思极
　　
　　郭公交若浅三吴自深惠精心拊黔首躭眼摄墨吏昔者揽辔余今兹杖钺地欲发未发辰千人万人泪即令负俗讥浊泾有清渭
　　
　　弇州续稿卷三
　　
　　●钦定四库全书
　　
　　弇州续稿卷四
　　
　　（明）王世贞 撰
　　
　　○诗部
　　
　　△五言古诗
　　
　　（阙）
　　
　　卿勉为让汰者亦不违鄼侯恶平阳易箦乃不私如何鼎铉间腹刄日相排既安成功退起狱复中之天道亦昭昭循环无已时
　　
　　其三
　　
