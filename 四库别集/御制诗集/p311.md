<!-- { "loadSidebar": true } -->
　　爱乌罕刀
　　西防奉表驰使伻献名驹二抒逺诚陪臣乗传达帝京敬同诸部朝元正丰飨曲宴皆预令承筐币帛厚赐行繄宻尔汉【宻尔汉陪臣名】感恱并贡刀可否谘公卿笑而许之聨彼情长跪百链双手擎弯如碧水弓在檠虽弗适用器则精【刀取轻直乃宜刺斫此刀弯如半弓知不适用】上有白气横庚庚不资磨莹漫理呈匣庋武库志偃兵玉闗开后通昆瀛既非招致来亦迎殷殷予意惟持盈
　　题金廷标醉八仙图
　　或有唐臣或汉臣忘年友聚翠嶙峋仙同子美歌七字名换知章辈八人世外烟花付荏苒壶中懐抱寄清醇蓬瀛天地瞢腾阅絶胜沅湘独醒伦
　　燕九日作
　　厯厯元宵渐度全西楼恵逺炬重燃今朝例举东山客大宛谁知北谷仙玉树尚余延喜玉钱家那借买灯钱却欣莭事酬将罢眀日摛词有静縁
　　题汉玉半截觚
　　片羽吉光焕旗孙与作徒心空禅客蕴貌瘠地仙腴宁可无当诮端资为错模防龙蔚曼衍田海阅湏臾真是古中古休言觚不觚足知全体秀半截美人图【亚形父庚之类世人不能名率云美人觚然博古诸书无以此称者以其尚相称故仍之又元人有题半截美人图诗因并引喻戯及之】
　　王防林泉清趣
　　倚巘长松绕屋筠溪邉策杖鹤为賔何湏世上留名氏不是南朝充隠人








　　御制诗三集卷二十七
　　钦定四库全书
　　御制诗三集巻二十八
　　古今体一百二十四首【癸未二】
　　御园新春即景
　　于无停处识常停试看生蓂与落蓂背日氷光难恋白向阳草色已含青宁夸池馆消闲暇雅喜诗书恱性灵春意昌昌知防许防宜玩是未全形
　　含经堂
　　义府乐堪循与稽对古人多闻惟择善切已在勤民鼎篆兰烟直窓含旭影新盆梅舒防萼又是一年春
　　戯题皆春阁
　　青阳有意到根荄造物无心栽者培防胜华镫都在架笑予过莭始言来
　　盎春书屋
　　书屋实清怡盎春额画楣隔年如昨日即景信斯时鸟有能言调梅开逓信枝个中亲切句惟愿万民熙
　　题祁序江山放牧图
　　春水緑生陂春牛出牧时寝讹都顺适蓑笠各赍持趂雨羣兴锸偷闲或奕棋传神见祁岳宵雅引遐思沈徳潜进呈后游摄山诗十二首走笔和韵并书长巻赐之
　　游山兴何如似拈花于镜要寓意不留是谓能济胜朅读十二章景概当前映郁彼翠微间我曽寻窅夐廻銮理万防境与云俱浄廓然付大公鱼鸟任飞泳
　　右防虹眀镜
　　摄峤秀而竒应为金陵防同人举胜盘其月方为兊或屧谢安歩或挺刘焯背取适在觞咏宁云望门拜幽居于焉憩真若忘忧界吾知忧未忘金江云外
　　右幽居
　　叠树扶苍岩迸泉垂碧涧委宛蔵佳防结搆得禅院无一物不度如来之本愿譬诸彼定水有投斯必溅窓罗鹫岭峯阶俯猴江沜强名般若台般若是真幻
　　右般若台
　　三年飰桃花夫岂碍夭冶忽然漆桶破随喜都潇洒何物为波旬何物为般若露柱设授笔灯笼为之写我非好谈禅聊尔逰戯也
　　右桃花涧
　　杰竖生紫烟羣岭缪相障苔树为眉髪云霞为色相对之或属咏天机发意匠其下有石泉一白云上屈曲成细注出寺乃奔放故予散歩防指防犹能状更忆小阁中凭栏曽骋望
　　右紫峯阁
　　一峯髙下叠其象曰如防时物岂古称易名从吾好僧绍此徜徉有似披裘钓苟知兹所题延賔合迎扫沈约实起予崔琰或可肖夫惟君子徳足贲千秋燿
　　右玉冠峯
　　巧匠斵层岩现兹化身佛飞来并有之是二还是一设如执象求青莲亦俗物大地一坐具而况此嵌六老沈抑扬间澷拟迷津筏我为引伸之拘墟可尽豁
　　右千佛岩
　　崥崹走平陆四山蔚松色陆松只九株卓立皆殊特如少围侍老如星同拱极一例植物中栽培天所锡貌古苍亦润性刚曲皆直忆彼童童侧展席曽宴息不徒长言之命笔写劲格
　　右九株松
　　见山楼下崖忽如翻波皱浟湙动皆定疑有蛟龙伏湁潗险而夷又若騄駬骤是间恣逍遥真胜云恋岫奚必拟乗桴一往浮海走归路擘烟霞相送有林狖
　　右叠浪崖
　　言入万松路不觉衣冠肃松间有髙台盆植梅和竹终古结三友那渉凉与燠昨春之所逢题字壁余緑却忆诸人逰秋风正满谷
　　右万松台
　　泉源时防剔何有于淤滓回回出不穷就下流益驶为泽欲旁及讵宜靳墙里导之溉稻稉实云利闾里斯人有斯言故予意所喜
　　右白鹿泉
　　泉挂涧下饮松出岩旁努千盘造防髙豁然堪望楚诗人游九秋徒歩谢舆马大江濯胷懐清涌兰波浒镕得五言城其气盛扵虎栁韦乃见今陶谢不独古驿致喜清逸和韵乗兴鼓寄询云霞间可曽遘西姥
　　右防髙峯
　　题元人青山白云圗
　　千层叠树两层山一片白云亘谷间大似木兰秋八月寻声哨鹿每忘还
　　春正万夀山
　　元宵虽过尚春正胜日初韶问景行草纽緑生依旭嫩栁稊黄放摇【去声】风轻横云夀峤万年夀新水眀湖千顷眀骋望六桥阿那畔载阳耕织重闗情
　　题宜芸馆
　　古芸挿架逓清馡畅好敦稽揽徳辉屏岭当前还镜水极深得要在研防涣兮已若看氷释防尔何如鼓瑟希艰致常闲此枕葄羲经妙防晰精微
　　含新亭
　　天地无言有化工贞元叠运不终穷虚亭何似似方寸妙理生机蕴个中
　　石舫
　　书画烟云足静娱牙樯桂棹底宁须昆眀氷洋新波濶便似神逰泛具区
　　邵窝
　　山阳就小凹精舍得一区有如百泉上康莭之所居因以邵窝名境似志则殊安乐一身彼安乐万方予大小分既异艰易宁同途佳名实未副思艰惟曰吁
　　氷泮
　　氷泮新水眀漪澜铺万顷鳬雁有光辉羣浴兰波冷矰底须施生养当春景自防读圣经絜矩发深省财散则民聚不敏事斯请
　　再题恵山园八景
　　载时堂
　　禹锡休方陋室馨稚圭见说草堂灵而今拟问豁庨者曽防春风秋月经
　　墨妙轩
　　千古风流五合传无过【平声】过【去声】眼幻云烟苕华若识归真防同异谁真白与坚
　　就云楼
　　就山楼额就云名常见云从楼里生楼自静而云自动就还云耳岂楼诚
　　澹碧斋
　　春水初生防碧漪澹然涤虑偶凭之设方眀镜原宜照万物形形色色时
　　水乐亭
　　宫商角徴曽谁号水石山林亦强名眀此方能知乐本与君同聴太初声
　　知鱼桥
　　防个文鳞水靣逰偶因浮豫识庄周繄予乐欲公天下那向区区在藻求
　　寻诗迳
　　一巻当谷下临陂歩入幽深总合诗便是三唐多作者个中滋味防人知
　　涵光洞
　　岩围牝洞豁中央不尽虚涵不尽光试看珠含将玉蕴大都能显在能蔵
　　马麟静聴松风图
　　传神非阿堵耳属在乔松生靣别开处清机忽满胷涛声翻未已盖影布犹浓公物千秋付休言景重
　　草色
　　草色日以深可识由渐始今年春信速条畅已佳矣鸿雁向北廻蠛蠓因风起尧咨在允厘禹惜即于此
　　梅英
　　梅英落已半江国方始开讵北暖南寒菀枯倒置防火廹与天然孰为栽者培植学戒欲速万理无不该
　　唐寅空山观瀑图
　　飞流落十寻立聴老松隂笑彼逃虚者跫然喜足音
　　正月廿九日瀛台即景
　　御园镫莭度侵寻有事还宫清跸临路便瀛台片刻揽氷融液沼一篙深盼来二月栁开眼信逓羣芳梅唘心敢曰对时春可乐维王不易惕难忱
　　爱翠楼
　　竹楼枕碧岑【楼在竹林中非如王禹偁所云以竹为之也】四季翠隂森假借黄冈记徘徊君子林由来非覆瓦亦可聼鸣琴世虑无能遣民艰每厪心
　　虚白室
　　得蹊縁峭蒨坐室爱虚眀悟动恒归静惟亏善保盈何须夸骋目适可足怡情绮句兹无借虞污笔研清
　　补桐书屋口号
　　老桐枯已乆补桐枝复纠流隂窓隙驰试问可补否
　　液池泛舟三首
　　飞龙蓬岛御风轻【蓬岛飞龙液池舟名尚前眀物时加修餙供御用】畅好液池新水生却是西蒙人不识直云天上坐而行【时爱乌罕防部陪臣请瞻仰御舟允之并喜诧以为得所未覩】
　　盆梅隄栁争春色岸芷汀兰勒水芳何必其来盼衮衮防看一到去堂堂
　　玉蝀金鼇亘卧虹承光楼阁倒涵空胜朝遗迹春眀梦殷监兼存水监中
　　漪澜堂即景
　　画舫教维液沼濵书堂仍复俯涟沦繄吾意每观于水懿此时方鬯以春树鸟对鸣如唤叶池鱼学跃尚矜鳞轻隂琼岛称景可土已滋膏虑雨频
　　道宁斋
　　挿架芸馡富缥缃每来绨几足相羊百王谁弗求宁者以道应思朝夕蘉
　　古柯庭
　　槎枒枝覆屈盘根尔许生机个里存朅对古柯集遥思【去声】古人可得共谈论
　　画舫斋
　　此画真称画不舟却是舟那随帆处转常在镜中游拂以和风漾拍防春水浮虽非巨川济作楫岂忘求
　　题张宗苍盘山别墅
　　菁防翠罨层林防年顿置题吟宛复伊人对靣居然佳境谋心忽忆盘山别墅曽教健笔背临了识一切为法六如何昔何今
　　正月晦日作
　　青园镫莭度蹉跎紫禁防余静赏多今嵗正【平声】由旧嵗视三分春又一分过乍聴回雁思花发为习笼鵞选墨磨逐景那愁眀月尽对时且喜协风和
　　直宁津县民李友益夀一百三嵗子孙曽元五代一堂赐额旌之并成是什
　　期颐旌瑞见常年【每嵗题百嵗本皆有廿余一例赐旌】罕觏如斯五代全百嵗春秋侍孙子一身矍铄抚曽元倕邠懿范犹当逊【崔氏一门四代同居】罗窦髙龄祗独传闾里淳风世仁夀养恬引欲溥垓埏
　　题米芾设色云山
　　希见螺青画谁云鹘突图野桥孤屿接杰阁叠林扶露气蒙蒙润山容了了殊貌为水墨者安识此翁乎
　　二月三日幸南海子【有序】
　　紫籞敷筵乍过颁春以后红门仗方当作社而前念西蒙陪使将归俾南苑首途载遣时乃日长熊馆草痕细簇马蹄风暖鹰台林影徐翻鸠羽得气騐神臯温宴古苔已绽双槐循名知陆海膏腴新溜常飞一泊爰徴近卫还叅典属材官偶试初围不校司衡簿正值嘉彚昭蘓伊始讵效三畋臻遐陬绥靖以还宁弛九伐眷尔朝元奉表未预随猎骑秋行咨予纪嵗留题频廻忆军书夜治因抒即事以志縁情
　　庆莭难辞宴赏频诘戎欲示逺徕人櫜鞬御马非从鹿帕帻趋涂仰集鳞信宿言旋宁玩日羣生资养惜当春武成犹此不忘武王国声灵被海垠
　　谒元灵宫
　　规制仿光眀【是宫建于顺治年间盖仿京都光眀殿之制光眀殿则眀朝所建也】年深乔树成盖縁福万物讵是媚三清驱过可无顾入瞻祗屏营前题一再读今昔定谁名
　　入北红门小猎即事四首
　　出城十里到红门近也虞丞典制存却厯五年方一至迅防何以驻髙奔
　　朝家武备万方钦畧示西戎寓意深何必三驱诩他借此来本不为从禽
　　苑中小猎心犹喜习气了知未易降臂痛虽然艰射鹄马驰中【去声】尚连双
　　广甸土苏多作泞挥鞭视马力徐驰为思积潦防消处春种可能不误时
　　永慕寺
　　圣藻焕痕钗【寺额　　皇祖御书也】依依永慕懐见之于
　　大舜盖以奉
　　思齐翠防禅林叶緑回忍草荄猎余游浄界诗句自安排
　　旧衙门行宫即事
