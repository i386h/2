<!-- { "loadSidebar": true } -->
　　户口频増诚美事仓储逓减切愁心【乾隆六年勅部嵗登天下民数谷数计至今行之未及二十年户口滋生视昔已増至三千万有竒而仓贮所増仅七十一万有竒且天庾正供以赈恤停缓截留者嵗多至数万及数十万不等】谁云后乐将年久祗觉先忧与日深
　　雪【腊月十一日】
　　集霰先霏密雪连庆逢腊后正春前【是月十八日立春】渐铺鸳瓦皆皴玉未爇猊罏亦羃烟飞蝶活看飘画防遗蝗幸卜靖农田
　　天庥滋至骈祥吉钦受遑欣益慎防
　　庚辰春帖子
　　腊半发青阳晓春萃百祥十干周复始又庆值金穰东陆延禧肇西师告武成南端双鳯阙北拱万年清噜斯讷黙防文同【回中诸部有相沿占候书名噜斯讷黙今命钦天监官往测量日影定时宪书节气之差】测景详求昬旦中从此凹睛凸鼻軰一齐受吏騐东风
　　嵗暮祫祭
　　太庙述事
　　璇玑临嵗暮
　　太室祫冬烝
　　九庙萃神爽一躬凛继绳瞻羮惜彻馔传火验悬灯羃防祥花布【是日适逄瑞雪】
　　天恩倍敬承
　　雪【腊月廿九日】
　　时霙又庆布崇朝那更缤纷竟日飘层阁已悬银作网上林都结玉为条较来前度尤加渥看去平铺未肯消寜不生欢寜不畏福谦敢诩泰阶调
　　除夕
　　今宵犹己卯明晓即庚辰行作知非者依然望道人静观新故换底是去来因所觉便宜处心闲迓宝春












　　御制诗二集巻九十
　　皇上法天行健与日俱新建极绥猷治臻上理每以
　　勤政余闲怡情典诰时复寄兴歌吟
　　藻翰敷抒嵗増月茂自
　　初集成编宣示中外海隅日出莫不奉是训行矣戊
　　辰以来迄于己卯越十有二年
　　鸿萹雅什盈积巻帙者较前倍富宇内臣士延首喁
　　喁冀复得覩
　　天章情益加切爰
　　俯允臣等所请综缉
　　二集九十巻校録宣刻臣等珥笔直庐凡恭遇圣制率先拜观每赓一韵而叹为神竒或诵数章而
　　惊为夐絶兹幸盥读
　　全帙天地形内万物笔端然后知向所钦为神竒夐絶者合八千首有竒而无乎不然望洋登岱洵有莫能测识夫高深者雒诵敬绎仰见我
　　皇上对越
　　天
　　祖益凛严恭诚慤之思色养
　　慈寜弥征爱慕怡愉之乐至于用人行政训俗勤民无
　　逸作所之意自然流露于翰墨间而
　　上泰山登嵩高礼五台幸江国
　　六飞所届省方展义之余仁智契合悉形诸吟赏乃复于防濬之功宣防之要
　　染翰而得机宜援笔而规形势要皆
　　渊纯懿积以厚而流光者也重以伟烈丰功超迈前古始则义征不憓金川向化而徼外底平继而问罪西庭辟地二万余里花门月竁诸部落自古不通疆索者悉隶版图而凹睛凸鼻纒头冐耏之伦咸奉琛賮以接轨其间筹边命将铭勲纪绩之什煌煌扈扈爓朗景彰岂惟江汉常武诸诗为大雅之极则哉若夫对时育物触景兴懐绘行生于毫素肖荣落于行间风雨露雷化机静防蜎蠕飞跃道妙俱呈
　　圣人心与天游因物而付则又化工在手不假鑪锤者矣况夫拈险韵而愈穏运古语如已出极【臣】下所经营惨淡而不能到者
　　皇上不借思虑而得之铺陈景铄摛振钧韶浩乎如层波之涌海灿兮若羲曜之丽天极【臣】下所研链嵗月而不能毕者
　　皇上不逾晷刻而成之文人学士方且屏百务以操
　　觚犹未能窥渉其奥窔
　　皇上即于基命亮工间挥洒出焉是非
　　亶聪明以首出本天纵而生安其孰能与于此哉顾
　　【臣】等日侍
　　彤廷既夙钦
　　圣性之高明尤敬仰
　　圣功之缜密凡此时出不穷之妙诣悉基于自强不
　　息之一心
　　皇上懋修典学日进无疆数漏课程罔间寒暑是以勅防熈载则巍焕益昭修辞立诚而精纯弥着诗以
　　言志固
　　大圣人全体之一端而拜手赓飏者已莫能仰鑚万一已【臣】等叨列校字虽管窥锥指拟议难名而简末缀言窃幸无溢美谀辞云尔【臣】蒋溥【臣】刘统勲【臣】梁诗正【臣】刘纶【臣】嵇璜【臣】金徳瑛【臣】董邦逹【臣】裘曰修【臣】于敏中【臣】介福【臣】观保【臣】王际华【臣】钱汝诚【臣】钱维城【臣】窦光鼐【臣】蒋檙拜手稽首恭防






　　钦惟
　　皇上徳与嵗隆学随时懋研求治理而见理精纯涵
　　泳性天而与天符合
　　外王之业益着由
　　内圣之功益深万防余暇兴寄篇章包罗今古富有日新自有六义以来未有若斯之极盛者也【臣】于己巳归田
　　特奉
　　俞防徧读
　　御制诗初集自丙辰以迄丁卯共四十四巻【臣】得飏言巻末自是中外臣庻共覩天地之光华仰羲娥之照耀矣戊辰迄今己卯又十有二年
　　圣治日盛
　　宸翰日多内廷大臣咸请仍付剞劂以慰天下之望
　　若昭回奉为训行者再三陈恳未防
　　俞允大学士【臣】蒋溥仍自鸠工刋刻并寄信与【臣】令
　　【臣】作后防【臣】静观
　　天藻启牖蓬心【臣】于风雨庐中斋心繙阅见
　　皇上勅防康以自凛敬
　　天倍严率训典以攸行法
　　祖逾谨问安视膳益尽礼于
　　慈寜暑雨祁寒愈关心于民瘼戒协恭而百寮斋肃襄賛日严纉武功而西域荡平幅陨无外即时而对景咏物凭境兴懐无非光风霁月之渊鱼跃鸢飞之化理继初集而庄诵譬诸日月终古常见而终古常新洵如宋臣吕祖谦所云综以元气之机轴斵以隂阳之斧斤濯以江汉之波澜掞以云汉之黼黻者
　　圣人之文从容中道造化从心岂惟较量格律超轶汉唐为风骚之极则也哉【臣】以诗受知邀
　　宠逾分前者仿巻阿之矢音效柏梁之聨句尝窥嵩华之崇高每叹沧溟之浩瀚因得去闇就明渐开知识林居数年无所凖则恐明者复闇知识仍防兹得恭读
　　御诗二集如侍
　　金坡恍承
　　天语益信
　　皇上兼四库七略之学擅风发泉流之笔而一归于克艰厥后之心极艺苑之文人学士有仰鑚而弥见为高坚者也【臣】以望九余年得随诸臣后挂名校字之末不胜荣幸焉原任礼部侍郎
　　恩加尚书在籍食俸【臣】沈徳潜拜手稽首敬防






　　经筵讲官太子太保协办大学士户部尚书【臣】于敏中谨
　　奏为恭镌
　　御制诗三集告成具折进
　　呈事钦惟我
　　皇上体行健之功垂焕文之极
　　几余赓咏嵗积日新溯自乾隆丙辰以迄己夘二纪所作
　　已裒集为
　　御制诗初集二集次第刋行凡大小臣工以及四方承学之士固无不蒸蒸然就
　　裁成于重规叠矩之中而轨辙既寻景向弥切咸思得
　　更诵
　　三集以进窥髙深美富之盛【臣】日侍
　　禁近每当
　　丹稿初宣得预誊写窃以为
　　景庆之文先睹为快亦更以万方共睹为快曽奏请如
　　前例编刋幸荷
　　俯俞因恭校庚辰以来
　　诗篇按年分巻陆续付雕迄于辛卯星纪适周编排亦就巻则盈百篇则积万一千六百有竒是
　　二集已倍于
　　初集兹
　　三集之富又合
　　初二集之数而赅之洵乎学海泉源有时出不穷者矣
　　【臣】伏见此十二年中
　　大庆骈臻
　　鸿仪叠举
　　普蠲两赋再疏正途
　　施惠洽于四廵归顺通乎重译纪
　　恩眷以昭肯构侍曽元以奉
　　含饴
　　真意所存
　　鸿篇斯备至于
　　念民依而时切雨旸熙庶绩而无间遐迩随事物以阐理奥因茂育以畅天机叠韵则増而弥新聨章则多而益善用以
　　昭示海防嘉惠艺林诚足慰普天喁企之望而【臣】又窃
　　幸先睹
　　新篇行将编録
　　四集以再申共睹之愿叨荣沐庆靡有涯既兹因三集刻工告竣装潢随折恭
　　进伏祈
　　睿鉴【臣】曷胜踊跃欢忭之至谨
　　奏





　　钦定四库全书巻
　　御制诗三集总目
　　巻一
　　庚辰元旦
　　元旦试笔
　　元正太和殿朝防庸作歌
　　叶尔竒木驿贡石榴苹果木三种诗以纪事偶为五君子图仍叠旧韵题句
　　敬胜斋
　　题静怡轩
　　咏扎卜扎雅木椀
　　题元五名家合璧巻
　　新正养心殿
　　降防免甘省辛巳年正供诗以纪事
　　王渊鸜鹆梅雀
　　祈谷斋居
　　竹琴
　　邹一桂梅竹
　　诣斋宫叠去嵗韵三首
　　祈谷礼成述事
　　竹如意
　　金廷标鬻茶图
　　新正重华宫侍
　　皇太后宴
　　三友轩
　　柯九思白云精舍图
　　迩日
　　题唐寅晓林慈乌
　　重华宫曲宴御前藩王大臣侍衞及内廷翰苑诸臣即席得句
　　新正重华宫锡宴聫句
　　沈周石湖图
　　人日瀛台即目
　　登宝月楼
　　赋得潄芳润
　　题瀛台木变石六韵
　　即事
　　新春丰泽园
　　题邹一桂五香图
　　新春淑清院
　　云绘楼
　　题同豫轩
　　瀛台赐宴安集延来使即席得句
　　坐氷牀至悦心殿
　　庆霄楼即目
　　题阅古楼
　　金廷标听泉图
　　御午门受俘馘
　　瀛台赐宴拔逹山来使即席得句
　　题张宗苍水轩吟眺图
　　降防加开恩科诗以纪事
　　文徴明晴山防骑图即用其韵
　　瀛台曲宴外藩
　　是日复至画舫斋
　　镜香室
　　题阅古楼静室
　　赋得一壶天地
　　沈周琴月图
　　新正恭奉
　　皇太后幸圆明园即事
　　邹一桂松梅
　　新春御园即事六首
　　咏飞爆竹
　　董邦逹层峦叠翠图
　　巻二
　　上元前二日万夀山赐亲藩及诸回部宴诗以纪事
　　乐夀堂
　　氷泮
　　石舫
　　寻云亭
　　题夏圭山水
　　上元前夕曲宴宗亲纪事
　　题金廷标十八学士圗
　　上元夕恭奉
　　皇太后观灯火
　　上元灯词八首
　　题金廷标放鹤图
　　上元后一日曲宴廷臣
　　张符出牧图
　　十八日闲咏
　　戯成四友图各题以句
　　燕九日作
　　摘梅漫咏
　　张渥空谷幽居
　　初春含经堂
　　题互妙楼
　　赋得恬虚乐古
　　沈周水村图
　　即事
　　宋瓷骆驼
　　题张宗苍山水
　　向阳草
　　王防林壑云泉
　　微雨
　　新春逰万夀山报恩延夀寺诸景即事杂咏题惠山园
　　圆朗斋
　　知春亭口号
　　味闲斋有防因而书壁
　　含新亭
　　云绘轩
　　题钱维城栖霞山图叠旧作逰栖霞山韵
　　玉斗
　　钱贡溪山雅集图
　　赋得绿满窓前
　　题富春楼
　　湛碧轩
　　爱山楼
　　戯题抒藻轩
　　丁观鹏竹林七贤图
　　昆明湖泛舟拟竹枝词
　　藻鉴堂
　　镜桥
　　赅春园
　　翠籁亭
　　题徐扬芙蓉水禽图
　　夜雨
　　西直门外
　　瀛台宴拔逹山诸部回使诗以纪事
　　太液池泛舟即事
　　题漪澜堂
　　古柯庭
　　罨画轩
　　澄观堂
　　倪瓉枯木竹石
　　二月朔日作
　　题金廷标人物
　　仲春祭
　　社稷坛礼成志事
　　仲春玉泉山
　　华滋馆
　　飞淙阁
　　涵漪斋
　　竹罏山房烹茶作
　　静益书屋
　　题王炳山水
　　仲春经筵
　　二月初八日谒
　　陵唘程驻跸烟郊行宫作
