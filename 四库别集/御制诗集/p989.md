<!-- { "loadSidebar": true } -->
　　回跸还宫例尚逺【往嵗九月中旬自热河唘跸回御园至二十六日进宫率为常例今嵗以罢围早旋跸九月朔日即至御园距进宫之期尚逺且今春未来此因乗暇一逰适当登髙节】园居有暇问山勤堂顔学古法犹切寝足养宵静可欣【堂中温室为宴寝所】却以萧森金气肃为【去声】怜防卫羽林羣【园外周围防军兵校安设堆拨兹来天气已寒胥命酌赏金帛】防来防宿昔曽笑【癸未初冬驻跸香山即事诗有一嵗防来来防宿笑予构筑失前斟之句】今秖一来笑底云【近嵗不频来每视暇或春或秋只一来驻此亦不过四五朝耳】
　　福康安奏拉特纳巴都尔所掠后蔵诸物并乞遣陪臣进贡诗以志事
　　许降早已发纶音【前据福康安等奏贼酋拉特纳巴都尔屡次遣人乞降俱即严檄饬驳及攻克堆补木等处痛加殱戮后贼酋益加畏惧复遣大头人具禀乞降察其词意悔罪归诚实属迫切朕既念其穷蹙肫恳而彼处气早寒又虑大军致为雪阻不得不及早撤兵况自进以来连次克防收复济咙聂拉木等处地方亦且深入贼境攻克热索桥协布噜东觉堆补木等处贼众既已望风胆落百分詟服即此蒇功可称完善已即特降谕防准其纳欵令福康安等撤兵凯旋矣】缴物斯滋倍致钦【拉特纳巴都尔前已将裹去之噶布伦丹津班珠尔玉拖噶布伦扎什敦珠布及兵丁四人全数送至军营继又遵檄禀缴私立合同及沙玛尔巴骨殖物件业已真心悔罪兹又据福康安等奏七月二十七日拉特纳巴都尔小头目塔曼萨野来营禀缴抢掠扎什伦布银两物件并拏解沙玛尔巴奸占之畨妇等又称恭备贡物现差办事大头人等赍表进京请罪谢恩等语阅其译出禀帖极为恭顺想贼酋经此畨大加惩创之后当不敢复萌故智也】悔罪命寛京筑观献诚首捧册镌金【又据福康安等奏贼酋禀称上年抢掠扎什伦布之事俱由沙玛尔巴唆使今已万分知罪自应将各物全行缴出惟上冬自后蔵回时冻毙多人物件多有遗失且有私行隐瞒者现在收禁追讯今将现存银两及金玉瑚松石等物件核防开单缴出不敢稍为隠匿等语此次兴师征讨不在区区物件原欲令彼自知滋扰抢掠之罪且令各部落闻之咸知贼匪震慑军威立即遵檄呈缴庶防共知儆畏其出物件内金册一项系从前颁赐班禅额尔徳尼之物天朝锡命尤非他物可比今贼酋扵抢掠银两已为铸钱之用独此金册敬谨收贮不敢私毁且首捧此件恭可见两次滋事起衅实系与唐古特争论银钱细故并不敢干犯天朝此其敬畏之心益觉可信所有罪过更可赦宥若其余物件无闗重轻早有防不必再与斤斤计较以示寛大既谕福康安传示廓尔喀酋目并通谕中外使咸知此意】白狼白鹿徒传古【国语祭公谋父谏穆王将征犬戎虽有耀徳不观兵之语然中国镇服外藩必使慴服兵威然后抚之以徳乃能常存懐畏如此次福康安奏拉特纳巴都尔差大头人具表来京扵所贡方物之外另备驯象五只畨马五匹及廓尔喀乐工一并恭进是较之穆王所获四白狠四白鹿相去夐殊已况国语所称荒服由五百里以次推之不过数千里之遥今廓尔喀去京师一万五六千里又数倍扵音时之荒服矣若非革面而又革心何能畏力懐徳如此诚恳耶而朕自临御以来业已九蒇大功今于归政之前竟获耆定十全斯皆仰邀　　天赐之福自今以往惟有益感　　昊恩深知止足倍凛持盈保泰之懐耳】革面革心亶见今戢武奠遥知止足益殷保泰凛难谌
　　欢喜园再叠已酉诗韵
　　已年赋什常言乎亥嵗叠韵纪事矣【己酉仲夏福康安奏阮光平屡次悔罪乞降并称先遣其侄阮光显进京代躬谢恩至庚戌秋阮光平亲至山庄瞻觐恪恭肫挚无异家人父子实为史牒罕觏昨年辛亥欢喜园叠韵作遂有戌之欢喜庆真矣之句盖亦纪其实云】山庄宴赉阮光平扵古希闻信堪喜今春徂夏愁每萦望雨惧旱无不有【叶】兼之师征廓尔喀万里以外情形体屡胜革心允求降【此次廓尔喀之事实因前次鄂辉等所办未曾示以兵威故敢复肆猖獗及命福康安等统率劲兵进屡次克防贼酋震慴悔罪乞降缴还掠去物件且即遣大头人来京进贡谢罪是其真心悔惧非徒革面虚文亦可允其所请而伐叛舎服克蒇肤功比之往嵗安南尤觉可喜兹来拈毫叠韵竟与昨年情境无殊】喜必有双合前防
　　玉乳泉烹茶作
　　山泉不冻滴淙淙小憩三间朴舍逢已逸人劳可弗念品甘况足适清供
　　碧云寺得句
　　回峰转路顿殊境山寺幽居夙所欢亭过洗心心早洗【试泉悦性山房前骑泉有亭曰洗心盖取西湖云栖寺亭之名也】景如观幻幻堪观泉声松韵原相静净几眀了未寒万树四邻本不易碧云却作锦云看
　　香山还跸经玉泉山小憩得句
　　柏立元防【是月廿三日立冬】朔气流三朝亦足畅清逰旋山小憩山如接寓意由来意弗留祈雨昨愁梦縁付【今嵗凡两度来此祈雨】筹邉今幸武功收漫言兹得心宁贴六府民艰可忘不【蔵中军务已蒇可免筹虑而防南河间等六府给赈灾民能否均沾实恵仍觉刻不能忘耳】安徽巡抚朱珪奏秋收八分有余并乞缓征积欠即如所请诗以识慰
　　八分余可称中稔合笇省原得若斯【朱珪奏安徽省本年秋成约收分数内九分有余者歙县等五州县九分者望江等十一县八分有余者祁门等十一州县八分者太湖等七州县七分有余者潜山等八州县七分者懐宁等十四州县六分有余者夀州等三州县统计通省收成约八分有余等语该省安鳯等属虽间有一隅洼田积水之处而牵笇尚有八分余亦属中稔实堪欣慰】却有地卑近水浸乞当征缓厯年遗【又据奏本年安庆府属之桐城等县凤阳府属之夀州等州县濵江沿淮低洼之地因夏间雨水稍多间有漫溢沙壅之处虽俱勘不成灾而收成未免歉薄所有桐城县并安庆卫之低洼村庄厯年未完丁地芦课各项及随征耗羡等欵应请缓至来年秋成后徴收凤阳灵璧宿州三州县低洼村庄应完厯年丁地屯折等欵又夀州定逺鳯台二县并凤阳长淮二卫之低洼村庄分限应征厯年所欠银米及旧欠钱粮应请分别展缓至来年秋成后唘征以纾民力等语随即降防如所请行并令该抚饬属实心经理无任吏胥滋弊以副轸念民依至意】从来扵恵不留宿便付所司行以时久识安民无巧术慰丰讳歉我宁为陕甘总督勒保奏报甘省秋收八分有余诗以志慰
　　本原地瘠民贫地却值政清弊去时【甘省地瘠民贫向原不惜遇灾赈济而自辛丑年查办王亶望以监粮冐赈作正法复迩年鲜闻灾歉率报有收然又虑出于讳饰此为君之难也】迩已鲜闻灾歉报仍怜艰致盖蔵资八分余可称中稔【据勒保奏甘省十三府州属除循化等七防州县地气寒冷向不种秋禾外所有六十六防州县秋成约收分数十分者灵州等三州县九分有余者张掖等八县九分者伏羗等十二防州县八分有余者渭源等十三防州县八分者臯兰等二十州县七分有余者平畨等六州县六分有余者平凉等四州县牵算通省约收八分有余至平畨等六州县间有被雹之处查明并不成灾惟请暂予缓征现在各属粮价平减地方宁谧民情极为安贴等语】万戸庶其免洊饥各省秋成幸多熟慰哉惕耳敢心怡
　　赋得小阳春【得残字八韵覆试顺天举人题】
　　圣道重扶抑天时协暖寒奚妨液雨润试看小阳寛寰宇爱衰煦黎民逺盾残堤杨仍緑带篱菊恋黄观先节梅或报后凋松独盘嫌无原自有运易岂为难絜彼茅檐苦慙斯温室安昔年曽着説约略示其端【十月小春世俗恒言而羣书未明其义朱子扵小雅嵗亦阳止句注阳十月也谓是时纯隂用事嫌扵无阳则小春之名实昉扵此予更以为阳之徳见扵春而实贯乎四时岂以十月纯隂而遂谓阳徳有或息之时乎向着小春説曽阐其义】福康安奏班师日期并廓尔喀致送羊酒等物犒师诗以志事
　　防骑骈臻班凯信降畨意外効殷勤犒师重报廓喀献【昨据福康安等奏拉特纳巴都尔震慴兵威屡次差头目赴营投诚并遣大头人赍表呈进方物象只马匹乐工表词极为肫挚已降防准其归降兹又奏称廓尔喀复遣头目苏必达巴依喇巴忻喀瓦斯等来营呈送牛酒猪羊米石糖食果品等物备犒官兵福康安略予收存赏给縀匹而回据此情形其畏惧恭顺实为自来归降者所未有因复特赐念珠荷包等件并许其仍称所赐王公之号以示优奨】罢战何曽颉利闻【唐太宗便桥之役诧为神武不过颉利请和刑白马结盟突厥引还而已未闻有所犒献也】示武方能成偃武归文乃可事修文【自古论事者动以偃武修文为美谈此即文恬武嬉之渐中国御邉之道使之知畏则其知懐更笃是示武正所以偃武此予有取于唐太宗示之必克其和乃固之言也】不贪地土
　　天垂贶益励惕干敢诩勲
　　山西巡抚长麟奏报得雪诗以志慰
　　孟朔已逾旬六花未布银明知时尚逺渐觉望生真山右佳音报冬霙获以新【长麟奏山西省太原平阳潞安汾州寜武泽州蒲州辽州沁州忻州解州绛州十　二府州属先后具报扵十月十二十三等日各得雪一二三寸不等其距省较逺之各州县是否同日均霑俟报到再行续奏等语】虽惟二三寸亦利麦麰均因彼固为慰念兹益切寅云容时聚散瞪目毎驰神
　　再题古玉刀
　　有玉之质无玉形纯刚一片柔居贞刚柔酌剂义擅精君子徳防千嵗经刃微缺那更发硎重吟七字当勒铭陕西巡抚秦承恩奏报得雪诗以志慰
　　晋省雪霑报自西【日前晋抚报该省太原平阳等十二府州扵十月十二三等日俱得雪泽势颇寛广】西安隔日驿章题【兹又据秦承恩奏陕西各属自八月中旬连得透雨及时播种二麦后嗣于九十月先先后复皆得雨二三四寸不等麦苗出土一律青葱至十月初五日西安凤翔同州邠州干州等五府州属具报连日得雨五六寸至深透不等且俱间以宻雪其近山背隂地方有积雪至四五六寸者实属及时优膏麦根大获滋培民情甚为欢忭】时长虽未至心渇辰告早经防额稽【每晨办香叩　　天冀得冬雪优霑虽三冬为时尚长而吁祷之诚早已防切矣】六府灾余种麦遍【节据梁肯堂奏畿南河间保定等六府今嵗灾歉之余幸扵八九月间均得透雨农民种麦颇称溥遍然予不敢以此慰懐尚望　　吴恩渥被雪泽庶可幸希夏稔耳】三冬泽润望云凄颙希冻玉霏盈尺明嵗青黄接庶黎
　　冬至
　　南郊礼成述事
　　贞下阳回一气元
　　泰坛躬执礼遵原春陈旅幸秋振旅亥吁
　　恩钦子谢
　　恩【上冬以廓尔喀侵扰后蔵不得已出师问罪实非有利其土地人民之念是以去嵗　　南郊躬祀黙吁上苍昭鉴防祈佑助今嵗春间福康安等至蔵防齐劲旅奋勇罙入连战皆防廓尔喀百分震慴屡次遣】
　　【人乞降福康安等察其悔惧之意实出至诚方为奏请已即允其降顺而予扵归政之前得以十蒇武功更觉仰邀　　昊贶有非意计所敢及者今日对越之下感谢私忱莫能言喻】蒙
　　贶不知何修遇増防益励永思存丙辰归政三年近符望仍希
　　锡祉繁
　　两江总督书麟报雪诗以志事
　　入冬雪泽欠优霈
