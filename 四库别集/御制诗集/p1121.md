<!-- { "loadSidebar": true } -->
　　各省频闻报雪音批称欣慰恧仍深【本年各省报雪之折逺而云贵陜甘近而江浙及直隷山东河南山西等省皆陆续奏到惟京师口北近日屡遇浓云作雪未成虽夏秋雨水霑足地土不致干燥目下尚非迫待雪泽之时究不能不増盼望是以各省报雪奏牍俱批欣慰览之仍觉抚衷滋恧尔】维吴维浙江乡遍【李奉翰在徐州工次具奏徐州府属铜山萧县沛县于十一月初四日得雪续据邳州砀山宿迁睢宁丰县海州属之贑榆及安徽颍州府属之亳州防城太和凤阳府属之宿州等州县具报于初四日得雪一二寸不等又据淮安扬州镇江各府属之桃源江都甘泉丹徒等县及安徽泗州属之五河等县具报于十三四日得雪二三寸不等徐州郡城复于十六十七十八等日得雪二三寸其附近之萧沛等县同时得雪三五寸不等而费淳由福建调抚江苏于十五日抵任是日苏城雨雪至十六日积厚四寸同云广布势尚未已并据江宁扬州松江常州太仓各属具报十三四日各得雪一二三寸不等浙江省城据玉徳奏十一月十五日夘时起至十六日寅时止瑞雪缤纷除落地消融外积厚三寸有余察看云气浓厚霑被之处必广现飞饬各属查明彚折其奏】即陜即齐润地谌【倭什布奏西安府属各州县于十一月初三四五等日得雪自二三寸至七八寸不等十六日省城得雪四寸其附近之同州凤翔干州等属各州县于十四五六等日得雪三四五六寸不等至山束登莱兖沂等府属先据伊江阿奏十月十一月初间早经得雪兹巡漕御史邓再馨奏济宁嘉祥寜阳东平滕县钜野汶上邹阳滋阳等处于十六七等日普得瑞雪积厚一二三寸不等地脉滋润泉源亦资旺发于农田漕河均有禆益】楚贼秦逃民害逺【楚省贼匪先由宜昌郧阳地界逃至陜西边境屡欲乘间偷渡汉江叠经明亮等督率官兵分投击贼势日蹙现由紫阳西乡辗转窜至汉中边界去楚境已逺郧襄等处民人俱已复业安堵如常地方宁谧】麦田雪泽穑功斟【汪新奏自郧郡驰赴竹谿一带查勘边卡于十一月初四日得有瑞雪积厚五寸并据附近郧襄各属禀报同时普被一律优霑等语现交小寒节气正麦苗出土之期各省麦田得此应时渥泽根荄益资培养洵可预兆丰收】念遥抚近纷吾虑得句迟因切愧心
　　嘉平月朔开笔再叠辛亥诗韵
　　五年前作七年事【每嵗嘉平月朔开笔书福以赐王公及内外大臣等辛亥年开笔时作诗有似此四年归政近其能否曷敢言期之句盖其时距丙辰尚有五年夙夜兢兢未敢自信自上年元旦授玺初愿幸符嘉平开笔叠辛亥韵诗复有不敢言期幸副期之句迄今又阅二年仰赖　　天　　祖眷贻年跻望九精神强固训政如常实为从古太上皇未有之盛事兹又届书福吉辰迥溯辛亥作诗之时已阅七年因援例赓吟仍叠前韵以志吉祥】符愿深防
　　天眷垂
　　祖往
　　宗来创
　　家法【嘉平书福之事　　皇祖时从未举行自　　皇考创为成例予御极以来敬循　　家法嵗嵗遵行奉为典则盖以敛时敷锡推一人之福以及天下实敬推　　祖　　宗之福以普被无疆也】九畴五数值嘉时今冬昨腊幸连稔【昨嵗各省收成率多丰稔今嵗旸雨亦每应时各省奏报早晚稲收成分数自十分至九分八分以上不等瑞协屡丰寰瀛称庆恰符锡福之徴】遇朔迎春合戬禧赐福欣钦捧
　　手笔　　【皇考书福之笔敬谨尊藏髹管上旧镌赐福苍生四字最为吉祥法物是以每嵗书福必敬用此笔书第一福字钦承　　手泽用示锡福大同海隅苍生咸登仁夀至意】欲贻聪听万年期【予敬遵　　皇考成例毎嵗书福计六十余年以来海宇升平民物康阜十全刻寳四得著论五福五代名堂今又将有来孙之喜实仰赖　　燕贻垂裕兹恭捧　　御用珍亳欢欣钦仰尤愿我世世子孙聪听恪守至于亿万年未有艾尔】
　　四川布政使林儁奏报连次雪泽优霑情形诗以志事
　　嘉平度朔日犹长雪畧迟知尚未妨却是先忧每已切况频吉兆报他方【自孟冬以来各直省报雪之折陆续递到如山西省之太原平阳潞安汾州朔平宁武泽州蒲州八府解绛霍隰四直州属及归绥道属各防于九月下旬十月初间先后得雪直隷省之保定永平宣化河间正定顺徳承徳各府属赵州深州定州及顺天所属之保定等县于十月中旬下旬十一月初旬先后得雪河南省之开封归徳河南汝宁南阳陈州各府属许汝陜各直州属均于十一月初旬得雪云南省城及附近各属并贵州省之贵阳铜仁思州都匀黎平安顺等府属均于十月下旬得雪湖南省之辰州沅州永顺等属于十月下旬得雪甘肃省之兰州平凉宁夏甘州等府属肃州泾州二直隷州属于十月初旬中旬下旬先后得雪陜西省之西安同州凤翔干州等属于十一月初旬中旬先后得雪江苏省之徐州海州淮安扬州江寜松江常州太仓各府州属安徽省之颍州凤阳安庆泗州等属均于十一月初旬中旬先后得雪浙江省城于十一月中旬得雪江西省之九江南昌抚州瑞州等属于十月下旬得雪山东省之登州莱州青州武定兖州沂州曹州济寜各府州属于十月初旬十一月初旬先后得雪湖北省之郧阳襄阳等府属于十一月初旬得雪通计各省普被祥霙实为来嵗占丰吉兆】兹披川奏真堪慰【兹据林儁奏川省入冬以来雨旸时若堰水充盈春花早已出土现俱发荣滋长正赖雨雪沾濡节据成都府属之华阳简州新繁新都等州县潼川府属之中江三台资州及所属之资阳内江雅州府属之雅安荣经等州县具报于十月十八至二十六等日先后得雪一二寸及三四寸不等又夔州府属之奉节巫山叙永厅及所属之永宁县并打箭鑪防理州石砫厅忠州松潘厅杂谷厅汶川保县于十月初五日至初十二十一二等日连次得雪积厚二三寸及四五寸不等土膏润泽麦苗菜豆青葱长发粮价中平农民欢庆洵堪志慰】益念春膏盼不遑八府民安三逆【四川省共辖十一府现惟顺庆府属之渠县仪陇营山隣水大竹广安等六州县保宁府属之通江巴州二州县夔州府属之开县大宁二县有贼窜扰其成都叙州龙安重庆宁逺雅州潼川嘉定等八府及资州等九直隷州并叙永松潘等厅均各照常宁谧现据明亮等奏报将陜境汉中一带窜匪逼入川境吉林黒龙江等处劲兵云集四面攻围惟望将各路贼匪悉数殱除擒获王廷诏李全姚之富齐王氏髙均徳及王三槐徐添徳冉文俦罗其清陈崇徳林亮公各逆首按名骈戮俾阖境全臻宁谧伫盼尤切】更廑捷牍庆时康
　　腊八日纪事
　　百年初建古招提【西苑蕉园之南稍折而西为万善殿乃　　世祖章皇帝剏建计至今已百五十年可称古刹】
　　世祖煌煌两字题【殿正中佛龛恭悬　　世祖御笔敬佛二字匾额　　寳翰留贻长辉梵宇】吉朔嘉平例瞻拜【毎嵗腊八吉辰例至万善殿瞻礼以迓新嵗蕃禧】豫同九有迓春禔
　　冰床南渡阅冰嬉行赏多因恵八旗【向年于冬至后阅试冰嬉按照八旗及内府三旗以次轮阅率至腊八而遍因以校艺颁赏用示嘉恵旗兵至意】教射习劳意两寓【冰嬉为国制所重以革鞋荐铁如刀驰骤冰上来往如飞复抛掷圆鞠令众捷前争取得者为隽又于旌门悬毬试射用第甲乙行赏盖以肄武习劳隠寓练戎之意不徒供嵗时娱玩也详向所作冰嬉赋中】岂徒悦目慢观之
　　正是雄兵围贼时【日昨接据明亮等奏报将陜境汉中一带贼匪分路兜擒适黒龙江劲兵齐至正遇贼匪于水浅处偷渡各劲兵驰马急赴河心将贼匪干余人悉行截杀无遗贼势大挫遂不敢复思北渡亦不能阑入栈道现俱逼入川境通江地方明亮帯兵跟踪蹑与恵龄恒瑞庆成等四面攻围擒渠捷音当在旦夕予每日惟敬向西南叩吁山川　神祗黙佑以期迅速蒇功】西南叩望捷音驰怱怱孟仲冬虚度日月疾偏露布迟
　　忽隂忽霁度终朝望雪亦知时尚遥【今嵗夏秋雨水霑足自入冬以来频值隂云作雪未果地土虽未形干燥现届腊月上旬计此月中下两旬及新年正二雨月尚可叠沛祥霙时日正长日前虽非迫切待泽之而企望不能稍释】咄此言增失之矣自慙自责益心焦【现在虽非亟望雪泽之期但此一言或即予盼雪未诚以致上稽甘泽亦未可知予惟有内省滋慙益殷祈望宵旰焦劳刻难自己】
　　戊午春帖子
　　一嵗两逢春【丁巳年正月初七日立春今十二月十八日立春为戊午正月节】农祥重【平声】正晨屡绥叨
　　昊锡【连嵗旸雨应时收成丰稔丙辰丁巳各省奏报早晚稻收成分数自十分至八九分以上不等瑞协屡丰渥邀　　天贶兹届开韶吉旦更祝大有频书为寰宇増庆】嘉与物同新
　　日干仍辟丑【是日癸丑】月徳已临寅骈叠传三捷和平万物訚
　　贞元运转总
　　天恩独厚防
　　恩方寸存因是益防益夔惕不知足复盼来孙【予防昊苍笃佑年跻望九康强逢吉五代同堂已为史册所罕觏新嵗卜吉为元孙载锡成婚礼即可冀得来孙之喜膝前六代为庭闱仅有之佳事自知复増奢望心实企之】
　　湖北巡抚汪新奏报楚省地方宁谧瑞雪应时无庸展赈各情形诗以志事
