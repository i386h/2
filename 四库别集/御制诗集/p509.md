<!-- { "loadSidebar": true } -->
　　天立极岂因斯六经未见明文纪两汉方传家语辞不出五行生尅术那关万姓顺违为即云正统当归正亦曰基仁乃永基八帝瑞符縦殊别一时色尙已参差【说者谓五徳之王各以相生为序而所尚之色即从其所王之徳如伏羲木徳神农火徳黄帝土徳少皥金徳颛顼水徳帝喾木徳帝尧火徳虞舜土徳皆以次递嬗而色之所尚惟黄帝尚黄与徳相合若羲农少皥皆不言色颛顼尚赤帝尧尚白用其所胜之色帝喾尚黒用所由生虞舜尚赤用其所生则又理之所不可通者也】宅中图大土应守表众居尊黄实宜【土为中央正位黄为中央正色王者居中立极自当以黄为贵岂他色之所得尚哉】朝夕惕干惟益励休详防纬底须竒胜朝未议国朝述足破千秋万古疑
　　咏周百兽豆
　　范铜复疏刻制出旊人为崇纵非盈尺虗诚可贮粢雷纹异萦缪兽像辨然疑黯湛土革蔚穆淳古色披荐先宗庙列养老恵恩施缅想土铏啜尔时宁有兹
　　题赵孟頫摹黄庭经并写羲之换鵞图册
　　山隂道士去何方写貎摹书两擅长逸少形标有神聚子昻腕里以防藏寸田尺宅期无欲幽阙命门斯受庆【二语櫽括黄庭】却笑鸥波拈笔际不知谁是作随倡【册后孟頫自识云予内人得古搨黄庭经请予作图复临一过故戯及之】
　　仲夏玉泉山
　　朝爽迎人襟袖间歩舆近指玉泉山仲春偶至兹仲夏有暇何曽真有闲雨后琴声壮雪窦风前盖影辟云关峯尖鴈塔簮针颖畅好乗凉事一攀
　　清音斋
　　一水门前带层峦斋后围不教尘可到总以静为机寺影开白道钟声落翠防无过縁缀景非为叩禅扉
　　写琴廊
　　北峯前度未曽游缦转斜廊进步由忽讶何人弹緑绮俯防始悟写泉流
　　创得斋
　　东沼近堪俯北山由此登无妨且留憇适觉惬吟凭蝉试青林宻鱼沈緑水澄今年实初至云得创还应
　　飞云防口号
　　晓云犹觉恋山尖飞去从教莫滞淹昨雨继霑弗雨好【是日为夏甲子农占忌两恐成霪也】何时何处忘农占
　　近青阁
　　遥见玉峯青有阁知筑底坐阁试开窻峯青却在里孰逺复孰近非彼亦非此拂风响自清过雨色如洗菁葱蔚若云谁是其间士
　　书画舫
　　将欲登北峯峯下亦浸【去声】沼筑室沼之裔如舫泛波渺虽名曰书画非因学米老山水趣无尽巻帧迹有了还欲笑颠翁此意殊未晓
　　憩云斋
　　舍舫而登斋斋未半山际危栈已屴崱宻林更亏蔽岩室才防间称朴不称丽英英写楹出忽聚忽开霁斯景固恒有谁识其精粹攀陟有底忙况是来经嵗仆伇且停休吾与云共憩
　　石衙亭
　　插笏竒峯俨立衙森遮一径入防岈不教容易到佛境岂是荒唐学宋家
　　楞伽洞
　　进歩渐觉髙纵望益因逺稻颖蔚低町黍苖芃平阪前朝一雨廻菁葱是即法粮资鹿苑峯腰牝洞为楞伽依稀馥郁霏天花跏趺调御写山石弗离半座演三车直疑移置师子国不然画出卢氏家色见声求总邪道此语仍闻诸释迦
　　题崇霭轩
　　东升就西降山腹辟书轩驻歩聊云憩触怀皆足言花茵香有韵松籁静无喧流霭坌檐梠真教手可扪
　　咏素堂
　　花色都因过雨浄松声不碍拂风翻既云素矣如何咏自笑拈毫是躗言
　　倚晴楼
　　山北片刻逰例由山南返一岭不甚高落西走蜿蜒过是复就平山楼依翠巘倚晴旧所名时旸光入宛来此虽已频忧喜亦屡转旱时忧晴酷霖际喜晴善斯畨忧未久兹来喜则亶虽曰差心慰仍然戒志满
　　挂瀑檐
　　偏幡飞瀑挂檐端盈耳悠扬满志寒昨在香山碧云寺一足底近凭防【自碧云寺疏泉于墙脊甃渠引注至此下挂成瀑】
　　涵漪斋
　　湖水到阶前开窻挹碧涟清凉拂襟防空阔入云天乗兴而来耳无耽合返焉新莲才数朶照浦似欣然
　　出牐墙至影湖楼
　　木兰六枻池邉耐可空澄一漾船讵是乗凉揽烟渚却縁过雨阅溪田
　　牐口凭高下放舟迅驱驰峻阪相侔临清安福舻之迅较此还赢十倍遒
　　湖楼宛在镜中央妙防山光与水光数首清吟时八刻玉河适可命归航
　　题宋仁宗洪范政鉴
　　天运五行人五事失修类应自分明致休岂外常存敬弭咎由来在未萌蔡注旨哉去胶固【箕子阵畴由五行以及五事推而至于向用五福威用六极而皇极之建尤为一篇要防盖本天道以騐之君身惟当修而用之禹之地平天成即其能敬五事以建极其理平正无竒所以为治天下之大法自刘向作五行传分配类应各举其事以实之后世宗其说専以之觇察禨祥失洪范之本义矣惟蔡氏集注谓休咎之应乃自然之理必曰某事得则某休征应某事失则某咎徴应斯亦胶固不通而不足语造化之妙其论甚醇可以破羣疑而订经训是编标曰政鉴虽不能离向歆窠臼然仁宗以敬天修己　之诚见之为恻怛之心忠厚之政实可法耳】箕书备矣示平成昭陵惕鉴政忠厚言行相符仁则诚
　　咏和阗玉桃花韘
　　假借南康岭【见南康记】依稀婆澹枝【见六帖】沙磨成韘羙土浸作花蕤连中【去声】非予昔【曩时习射发必贯的屡易小鹄亦应手叠中壬午癸未间以臂病稍弗如志演肄遂踈然行围较猎时借马力磬控如常至今不失持满应之节也】圆规徒尔为幸犹马上可庾句暎鞭垂【庾信诗桃花顔色好如马】
　　恭奉
　　皇太后启程驻跸避暑山庄作
　　高龄避暑塞园清选吉平明发跸旌五日莭刚三日过今年程按去年行野芃云緑縁逢雨场积墉黄正喜晴陌柳吹风迎面爽较赢秋热惬舆情
　　过清河桥五首
　　晓凉解阜拂薫风依旧石桥筞玉骢弗以年増就舆逸大都身先【去声】始吾躬
　　熟者来牟茂者禾观农真不负斯过虽然仍虑西成逺此后雨旸知若何
　　马首迎凉北且东耕无隙壤总芃芃地方大吏接衢右为稼生欣尔我同
　　緑野恐防蹂躏人分投弹压简旗臣【毎当廵幸时青苖在地恐傔从或致践踏特八旗大臣稽管弹压今嵗启銮幸热河较常年更早黍禾茂蔚盈畴复勑倍勤董察】奉行故事虞无实申令还教朂以频
　　停跸氊庐张廿里下鞍憩众小徘徊仆臣遂以轻舆进不挋较前略愧哉
　　过白河
　　异涨经前嵗早过例去年浮桥横压防野水细循川变幻有如此凭观一洒然逢迎多老防为尔缓鸣鞭
　　宻云县行宫晚坐
　　迩日本不炎傍晚尤觉爽延爽坐堂廉庭树布隂广北山吐宻云时宻时开朗左近地颇干为殷望泽想所遇廑农功一刻敢心放
　　晓凉
　　行路夏宜早程途不觉长本图兼趁爽谁谓更逢凉昨晚隂东北遥山雨霈霶想因岩飒递到彼定知详
　　过穆家峪即事四首
　　穆家峪北细流河草囤支桥谓费多却忆前秋泛异涨徘徊河畔未能过
　　前朝雨势较南稀禾黍虽苖芃亦微再霈优霖方助长眼防稚緑嬾鞭挥
　　筹农逐处为心萦在此仍因望雨怦却有愿晴云利旅防难齐者是人情
　　气南暄渐北寒行防麦穂尙青攅晴资熟麦雨资黍措念一时竟两难
　　过九松山作歌
　　九松山松多难数曰九数典不忘祖北来入山已两日此实前旌领众伍权舆九者知何年细思其义羲经诠松既盘龙龙为九木之象亦松应干机路盘旋过山右平川禾黍緑润畆问知昨夜阵雨霑一岭之隔殊前后麦犹未割穂半青既雨于此实宜晴廑农随地祝时若嗟我何曾有定情
　　遥亭行宫对月
　　晩榭坐乘凉庭槐露月光过渐朗魄待望欲盈匡翠巘四邻静碧天永夜良兰舟宛可载消息递山庄
　　出古北口作
　　岩城高下踞崔嵬让水平川百丈开【古北口城墙旧本縁山跨水为之庚寅夏潮河骤涨墙当水冲者俱圮随发帑缮完辛邜秋河复涨水上墙复圮因思墙值河溜势难与水相争与其随葺随隤徒劳工作毋寜让地于水以避其冲且今中外一家更无借此缭垣为限命于墙缺防结筑了楼以备形势水面不复遮堵任其畅流为经久筞】古季防秋真足鄙清时避暑更谁猜课官月出非辽逺【文武月选官及外省应行陞调人员自驻跸热河后令吏兵二部堂官每月轮值一人帯至行在引见以免其在京久候】卫士畨更聴往回【侍卫及防军等令其前后分班畨值俾得休息】曰此雄闗闗讵此伊犂外户靖边埃
　　口外
　　口外山田好例赢口内多峦高饶露气谷廓泄溪河黄淡未收麦緑浓正茂禾西成候犹逺奢望戒言过
　　热
　　大岭界南北南暄北实凉千古理不易然斯言其常今朝出古北午热腾炎旸转觉酷关内兹理殊难详寻思亦有由时方九夏长昨近关内雨岩飔爽自偿雨晴曝烈曦致歊所当初非凉与暄倒施南北方试问后行者热应较此彊却喜驻跸早人息马防繮行宫更深静延爽味缥缃南荣来薫风解阜怀明良
　　常山峪行宫晩坐纳凉
　　岩馆西峯隂上早满庭乔树发轻飔何曽关外热关内毕竟常非移有暇拈毫还摘句乘凉橅古亦临池晩来西北油云布涤暑惟时雨正宜
　　过苇峪岭
　　塞外地势殊山多平原少一岭界两溪萦缪相环抱土人刀而耕髙低徧岩表羙恶虽非齐亦自足温饱苇峪兹过岭沿路农功考颇觉逊迤南春膏知霑小近乃阵雨作稚禾始有秒为【去声】之复望霖曷恵心黙祷羽林却喜晴云弗致行潦明当至山庄雨不为迟好我意汝岂知汝私我亦晓
　　至喀喇河屯行宫作
　　苇峪落川平吉总按辔行麦原方逮获黍阪始防萌野老田间问近藩路左迎止之毕来觐【前经谕令外藩王公等均于七月杪至山庄兹喀尔沁王喇特纳锡苐巴林王巴图喀尔沁贝子瑚圗凌阿敖汉公罗卜藏锡喇布等以部落较近仍来此迎谒其亲上之诚有足嘉者因令其至山庄后即囘俟期再来集扈围】亲上足嘉诚
　　滦江
　　今嵗滦江水甚微诚以入夏缺雨故深处不过三四寸浅者或致沙嘴露河阳原有别墅在小舟牵拽乃可渡前日西北云容重情知当得山雨遇果然千峡落暴涨冲桥适值狂波怒涨过仍此成浅川其涸立待言可悟其涸立待言可悟故吾不取不虞誉
　　滦阳别墅
　　滦江虽浅小舟通别墅隂浓緑树中一嵗一来宁可负此时此趣正无穷座披芸简浑忘夏窻近松钗防受风旧咏新题周四壁不同同处却相同
　　夜雨【五月十三日】
　　左近山田旱勤农望泽忧岩斋欹枕听夜雨落檐流顿觉窻寒飒全欣塞暑收明朝行阅稼转见緑如油
　　雨中乘舆过广仁岭
　　云幕山头雨复施路经横岭引闲思身先筞马恒劼昔年长【上声】乗舆亦顺时【曩时行幸山庄啓跸日即乗马至廻銮始间弃舆然遇天雨及过岭则仍乘马兹春秋已逾六旬两中岭路泥滑因乘舆以过非尚逸而恶劳顺时慎养之道宜如是也】瀑响千岩奔渒烟迷万树幻离竒仆臣防渉胥勤职行赏旌劳例有之
　　五月十四日至避暑山庄作
　　山庄驻跸每移前【今年夏至在五月初二日以闰在至前故较昨嵗早二十日　　北郊礼成即涓吉启跸亦较上年早半月余】
　　夏凊都因
　　頥大年
