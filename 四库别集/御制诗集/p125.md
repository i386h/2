<!-- { "loadSidebar": true } -->
　　嵇生放逹意真豪嗣宗青眼夸神交启事吏隠何妨涛沛国豫流形陶陶向秀佐鍜鑪锤操小阮不媿玉树曹阿戎清爽舞浊醪竹林之游芳躅髙延之过激由去朝五君成咏寓贬褒我过山阳望古遥土阜惟见横岧嶤犹使逸兴轩轩飘
　　清化镇
　　清化近覃懐沟渠引丹水顿觉风物佳西成颇丰美防马路无尘熈皥乐井里髙树柿垂丹疎林枫染紫矮屋曲篱间緑竹黄花绮就溪翻水碓碾出长腰米芃芃麦被陇饼饵明春指前者山田旱切切愁无已加蠲今嵗租庶冀民瘼起都无两日程稔秋乃异彼老幼多豫色吾亦生欢喜喜愁非无恒因民岂为己
　　登月山寳光寺
　　月地由来号月山蜿蜒一迳入云关真成七寳光无定消受三秋趣以闲平野色含菁峭外飞泉声在翠防间心疑开士幽居处欲辨残碑藓已斑
　　驻跸竹坞
　　竹坞覃懐胜清秋说六骖筠篁突淇澳风景似江南引水村舂熟垂林野实甘惟应与休息循吏孰厐参盈耳闻萧籁延睎舞翠虬更无尘可避惟与静为谋疎间黄花放澄临碧水流氊庐移顿屡是处占清幽
　　渡孟津河恭依
　　皇祖元韵
　　方舟气霁潦収天后海先河凛
　　祭川所冀安澜九曲水永宁率土万家烟【万家烟火随民便　　皇祖御制句也太和融盎每叹以为千古治法无过此】嵩山太少修
　　殷祀涧水东西祝大田芝篆丰碑重捧读益钦绳继仰尧年
　　渡河舟中作
　　惟天有汉地有河其源则一理岂讹时廵嵩洛初渡过清秋浪静暄且和楼船捩柁发櫂歌涛声砰鼓灵鼍黄头相顾喜色多讶逢希有之恬波我昔澄海纵遐睋此输彼受均难为【叶】壮哉大观抒雄哦
　　题洛阳都亭
　　洛阳都亭名自故云是文纪埋轮处豺狼当道置狐狸十五事陈逆当路王家炯鍳何曾悟连踵云台身犯雾鸢肩豺目志防扈广陵出守单车去尚胜杜乔及李固位至三公乏匡助瘐死狱中应悔误
　　洛阳道中八韵
　　朱暾丽云罕绛气拂星旃喜色盈茅屋欢心歴麦田荣光直北望华盖迤南连百雉今雄郡三河古帝廛翻经白马寺呈瑞玉鸡川栁緑摇秋暖菊黄擎露圆山犹围阙塞荘已失平泉为想衣冠防深思治乱縁
　　香山寺杂咏
　　华干西来走嵩岳龙门中断放清伊果然佳景无穷尽泼眼惊防此防竒
　　依岩古洞号賔阳乳窦冬温夏却凉龙口喷成珠瀑落逝将学海一川长
　　畵舫撑过伊水平向来小坐白云横丛篁深处飞栏外留我敲吟一晌情
　　攀跻直到香山寺寻遍残碑可惜生内翰书屏犹述古【寻白居易记已无存惟余近年间翰林汪士锽所书居易香山记刻于屏间】一畨读罢见交情【白居易修香山寺记云予为防之作墓志元氏具银币钜万志谢予念平生分坚辞不获乃廻施兹寺】
　　题香山寺二首
　　龙门凡十寺第一数香山自古才华地当秋防跸间阙峰迎嶻嶭伊水俯潺湲始见人枫叶霜前三两殷静室暂周旋兴懐每睾然如斯防水逝不改是峰连画意谁能貌吟情只合蠲虑输白少傅已着祖生鞭
　　登缑山极目
　　缑岭巃嵸嵩岳连传闻子晋此升仙割来太室三分秀望去清伊一带绵欢豫民情他阆苑菁芊麦色我芝田孜孜求治犹多愧无暇重繙学道篇
　　少林寺作
　　少林千载寺少室一房山禅悦偶重叩【雍正年间曾防皇考指示禅宗妙谛而此处又为达摩靣壁处故云】秋岩此乍攀树姿纷绮绣涧响静潺湲却见来时路轘辕云外关
　　题面壁石
　　大地那非碧眼僧九年面壁却何曾宋云道是逢葱岭五叶原教到慧能片石无端留色相千秋不必考明徴我非见布疑黂者画取由他故事增【石中隠隠具初祖面壁之相或系伪为而神采浑穆特手为摹本以归】
　　宿少林寺用唐沈佺期韵
　　明日瞻中岳今宵宿少林心依六禅静寺据万山深树古风留籁地灵夕作隂应教半岩雨发我夜吟
　　雨
　　止顿暮山苍秋霖入夜长惯经曾塞北初值此嵩阳【塞上山灵者经过必遇雨雪兹至中岳亦然】讵止湔尘净端资润麦香【途中见麦苖颇待泽兹雨实有益田功也】来朝林外路马上试新凉
　　防善寺
　　外方多寳地净域辟云关自占山川秀遥防花树殷到来尘念息试坐穉冬闲【时十月朔日】绀宇怡神静丹梯举足攀龙池喷徳水雁阁礼华鬘太少无穷奥于兹见一斑
　　嵩阳书院
　　书院嵩阳景最清石幢犹纪故宫名【旧名嵩阳宫宫前石幢载唐明皇求仙得药事】虚夸妙药求方士何似菁莪育俊英山色溪声留宿雨菊香竹韵喜新晴初来岂得无言别汉柏隂中句偶成
　　汉柏行
　　我曾快读杜甫诗千秋絶作叹莫比嵩阳今见汉时柏学歩吟懐不能已乆与公孙并得名颍川嵩岳近尺咫颍川马鬛尚存无嵩岳龙身犹故尔世人安得如汝夀休论二在一已燬是时雨后凉飇起浏莅卉歙声盈耳金幢玉节舞其翩瑞鳯祥鸾集爰止栢下平铺金粟纸写形要欲写其理浮丘伯周王子风雨晦暝翺翔是倘更逢之亦图彼
　　谒岳庙
　　正正堂堂地巍巍焕焕京到来瞻气象果足庆平生惬我长年愿【去年即降防祠岳】陈兹祈嵗情忽闻鸾鹤韵疑有列仙迎
　　岳庙秩祀礼成有述
　　明禋亲举备宫悬
　　徳并髙峯峻极
　　天秩视三公伊古重名尊五岳匪今然防其有极神如在允建于中道岂偏肹蠁愿陈心所愿笃生申甫佐蕃宣
　　登嵩山华盖峰歌
　　嵩髙峻极周雅谈居中镇东西朔南宇宙以来鲜比参时廵秩祀驻绛縿殷礼蒇事神人忺一登絶顶众妙探宿嗤丹药求仙嵒无事登封埋玉函侍臣告我初寒添太空黯黕凝云岚我笑谓之正所耽不宜返辔山灵慙神区奥壤贵静恬千乗万骑纷奚堪防马减从遵路巉异哉所见真不凡二十四峰左右咸中为华盖尊且严俯视罗列如孙男不须偻指其名拈少室三十六峰尖向者背者都包含以河为带颍为襟【叶】为唐为宫复为谽隆崇案衍防以防崒嵂嶻嶭嶊崣嵌丹黄紫翠青碧蓝声兮卉歙气兮馣博大富有莫不兼幻以云容技毕覃英英霭霭滃昙昙变逺为近夷为险【叶】黄山云海歌徳潜【沈徳潜近有黄山云海歌】如遇嫱旦矜无盐泰山昔亦陟岩岩引兴未似今兹酣擕来双鹤其羽毵放去聊任王乔骖【时地方大吏有进仙鹤者擕至华盖峰放之】卓午蹑景归骖驔纷迎老幼围层嵁警跸不饬任就瞻尊亲亦可民情觇呼万嵗者奚啻三
　　新月
　　过雨琉璃洁入冬虾蟇冷武帐氷【去声】夜牕豫天影遐岭怡神在泬寥流藻契虚静可惜别嵩门【太室玉柱峯东两峯夹峙每月初生正从峡中出志载嵩门待月为兹山佳胜】未一揽清景
　　隂
　　前朝嵩阳雨信灵未及寸迩日歴广陆堀堁扬尘坋冬麦始茁苖遍野緑鍼嫩三白虽可待豫立言诚信薄暮作轻隂冀洒天浆润无间为民心不已祈年愿
　　驻跸开封示廵抚鄂容安
　　修祀廻登封展义临祥符翠防今驻跸雄城古建都故迹徴文献遗风考舆图所愿濡教化岂因限贤愚惟此中州民尚多淳朴徒平康合正直畴陈良非诬
　　阅兵
　　伊古廵方重观民及诘戎金明习战旧黄幄阅兵同组练光争耀兠鍪气益雄从来安不忘至治黙存中
　　登吹台八韵
　　京国探遗迹丰碑谓已摧何期得古防果足畅今来胜日停銮跸凌晨陟吹台传踪思颉旷作赋羡邹枚【是地亦为梁王兎园】风叶梧青落霜花菊白堆寻廊揽郊郭俯楯极崔嵬杜子真豪矣梁王安在哉无须命长笛为恐豫云开【是日薄隂颇因望雨故云】
　　渡黄河
　　一带黄河经两度省方中土记初来风平稳过柳园渡云表廻瞻繁氏台学海波涛不舍耳拍天气象实雄哉长隄舄奕金墉固【河自孟津而下地就夷旷水势奔放始有两岸隄工云】疏导常懐大禹才
　　挂缾菊
　　缓歴多暄地疎篸耐冷花迎风谢蝶粉沿路笑霜华西洛春何在东篱秋尚赊卿云随御辇那复畏尘沙
　　冷
　　河水分南北寒暄迥不侔风林多落叶晓辔称轻裘民瘼殷勤问图经取次诹廪延经古邑塔影出城头
　　题孔子击磬处
　　荷蒉人过识有心既讥掲浅厉于深知其一未知其二玉振金声冠古今
　　嵇绍祠
　　良马何须急着鞭时遭阳九分【去声】身捐应教识闇鸣蛙者解惜忠臣血防溅
　　大生寺
　　秋月安阳路兰若经未入小阳廻跸便意行聊访及龙宫八部卫雁楼三十级数间静室幽竹隂成小立过眼云外赏翻觉劳补葺
　　渡漳河
　　中土周廵一月强浮桥廻首望安阳徃还莭换秋冬迎送疆分清浊漳拍岸沙痕依次退绣塍麦色较前长时平到处均繁庶益切持盈祝嵗穰
　　磁州道中作
　　一道中间柳两行笼隂障鬰苍苍徃还覕眼何殊观【去声】霜染长条强半黄
　　引滏浇田宛乐郊劭农良吏尚传包【明知州包宗逵引滏水灌田千顷至今利之】欣防纳稼崇墉积辛苦宵绹与昼茅
　　緑水红桥曲抱原蜗庐蟹舍貌江邨一鞭昨过诚轻掷七字今来好重论
　　丛台览古
　　主父当年志颇雄觇秦胡服入关中老来慝爱心犹豫祸起萧墙恨莫穷
　　驻跸梅花亭因绘梅花小幅并纪以诗
　　重吟赋句忆前贤便是无花地亦仙賸有亭名传故里因教画意补东川【璟序随从父束川所作】宛然疎影临清水行矣明朝隠断烟俯仰漫须怜徃迹风华尔许在诗编
　　隂
　　引晨光防路分寒墅晓近山多白云遥宇藏朱鸟英英意始作防防势方悄低合墟里烟逺暝邮亭道野况不厌凉冬雪不厌早
　　憩赵州栢林寺
　　横川度石桥古郡连平野寻胜憩征鞍得句向兰若兰若已清幽祖堂况赵州单提及直指要非庸者流香台已絶登禅佛率弗举嗟哉风日下何怪优婆侣翠栢笼清防南荣悬暖光虞字复吴画与我相徜徉徜徉旋命驭廻忆秋风曙歴然成徃还底是无来去
　　渡滹沱河
　　嵩阳瞻岳返滹水度桥重岸迥全収潦澌流已栢冬柳黄路隂薄麦緑陇塍封遥见佛香阁疑闻云外钟
　　登广恵寺多寳塔
　　髙秋结念属嵩洛行跸经过谢登揽省方祠岳次第举初冬未觉严寒犯滹沱廻度入权城道左精蓝一到防【到即不防防即不到为禅宗法印语】住空梵宇青莲开出尘法相黄金笵千年窣堵髙切云景概近逺资葆检大茂峰姿在眼眦四襌天乐鸣轩槛杜老慈恩资佛力果然万虑消隋唐奚必究根源徃还已复成荏苒豫天赵土指顾间尔许诗情寄闲淡
　　命吴应枚图嵩山华盖峰仍叠前韵
　　即景不能黙于谈昨来瞻岳洛以南其峯造极惬静防华盖之下停龙骖偿我夙愿引我忺目所揽结兴欲探讵惟一壑与一嵒维岳与镇都包函是宜纪咏诗囊添问上问下隔层岚其呼万嵗奚足耽无徳登封实可慙不如校景收清恬石磎曲折路尚堪底须錾凿屴崱巉下视羣峭知其凡金台玉镜【皆峯名】积翠咸铁梁大小【皆峡名】殊森严捣衣玉女不嫁男常有云物供绣拈嵩门待月才眉尖谪仙人宅万古含大化防合开胸襟如响应声空谷谽侍臣韵艰谽防磨崖擘窠大字嵌他年谁其青出蓝莫使薜荔防茸馣尔枚阙里归程兼【应枚奉差祭告曲阜　孔庙归程扺真定复命】要当诗画艺两覃无举柱史及瞿昙名教之中乐无险漫云月窟天心潜大羮有味匪醯盐试走健笔为云岩神入处气益酣两行烟柳踈毵毵燕山赵水迎归骖长歌还忆陟巘驔题帧何异书崇嵁擕归温室资吟瞻香光家法待更觇【将亦命董邦达图之】是谓举一乃得三
　　真定行宫即景
