<!-- { "loadSidebar": true } -->
　　〖熹宗李成妃，顺天人。天启四年二月，生皇二女，封成妃。是日地大震，宫瓦皆堕。既而皇二女薨，妃失宠。会张皇后病，皇贵妃任氏以孕王三子临月，成妃仍当夕，上慰之。先是，范氏慧妃者，颇见幸，生悼怀太子，封皇贵妃。以忤客氏意，被斥。妃与慧妃好，每见慧妃，辄怅惋。至是侍上寝，从容为慧妃乞怜。客氏闻，大怒曰：“彼欲树兵向我耶？”遂矫旨革封，幽妃别宫，而逐内库管理李谦于海子杀之。幸妃鉴裕妃事（裕妃张氏绝饮食死），预蓄干食，藏瓴甓间，半月得不死。后乃斥为宫人，而迁之干西。崇祯元年，诏复妃封号，并膳礼，且请居慈庆后宫，置供奉焉。〗 
　　皓腕系来金跳脱，青纱幕去玉连环。只愁未中天家选，银币重邀又遣还。 
　　〖故事，宫中凡选婚一，必以二副者陪升。即中选，皇太后幕以青纱帕，取金玉跳脱系其臂。不中，则以年月帖子纳淑女袖，而侑以银币遣还。〗 
　　宫中百费俱裁减，早称君王节用情。从此外家休望幸，时艰只合念苍生。 
　　〖庄烈帝即位，立信王妃周氏为皇后。家本节啬，入典宫政，务裁减宫中縻费，不为外家乞恩泽。即岁时大臣命妇人朝贺，亦赏赍，必以礼。时天下饥馑，府库虚空，时议节用。而所行合上意，上甚敬之。〗 
　　梨园子弟一长吁，绘出流民郑侠图。帝后相看齐下泪，难教此际纵欢娱。 
　　〖初，神庙以孝养，故设两宫百戏。自宫中旧戏，以及民间爨弄，无不备。至是，悉裁革，而独留旧戏承应。如所称过锦戏者，仿佛古优伶供奉，取时事谐谑，以备规讽。时旱蝗，中州贼大起，戏者作驱蝗及避贼状。后见之，徐谓上曰：“有此耶？”因掩面泣，上亦泣，是日遂罢戏。〗 
　　中使持貂问起居，君王应悔曩时疏。启祥退处乃三月，泪湿罗衣恨有余。 
　　〖时田贵妃有宠，倨见周后，为后所抑。妃向上泣诉。妃父教之上书，阳引愆，而别为微词挑之。上在交泰殿与后语不合，上推后仆地。后愤不食，欲自戕。上寻悔，遣中使持貂裀赐后，且问后起居。后勉为一餐。上传旨令贵妃省愆，退居启祥宫，三月不召。〗 
　　永和门外看花时，樛木能萦国后思。依旧蒙恩当御幸，不教长抱别离悲。 
　　〖既而后在永和门看花，请召妃，上不应。后遽以车迎之，乃相见如初。〗 
　　烽火惊传事日非，南中家业尚堪依。如何欲语还中止，终恐君王失事机。 
　　〖周后闻寇渐棘，微言曰：“吾南中尚有一家居。”盖意在南迁也。上问何从知之，后不语。后凡有所言，不欲尽，且不欲言外。多此类。〗 
　　午夜披章烛影摇，晏安那复似前朝。慈宁一觉难成梦，追忆当时不自聊。 
　　〖先是，宣懿康昭刘妃者，神宗妃也。万历六年，立中宫时，随册为昭妃。于嫔嫱中最贤而有年。崇祯改元，七使之居慈宁宫，掌太后印，称太妃。周后之选，实太妃赞成之。后遇岁节，上朝太妃，朝毕，坐而飨以茶。上甫就坐，忽欠伸，偃栲栳，鼾齁徐闻。太妃戒勿惊，命尚衣者覆以帔，左右皆植立，屏息以俟。有顷，上觉，摄衣起，谢曰：“圣祖时天下少事，宫中皆晏安，太妃所亲见也。至儿子苦多，着实难枝梧。两夜省文书，自谓年甫逾壮，尚不磨耗，不谓蚤困劣。在太妃前惛然不自持，一至此。”太妃泣。上归，为后言，后亦泣。〗 
　　元良出阁内朝稀，禀命初来款玉扉。忽报中原豺虎逼，至尊侧席正长欷。 
　　〖周后生皇长子，已册立，出阁读书。故事，太子既出阁，非上命不朝后。偶上坐便殿，皇太子以出阁故，来请朝。时案有急奏，则寇破河南报也。上叹曰：“儿见母有几，而关我耶。今后竟人朝，勿闻也。”〗 
　　繁华自古说扬州，三辅豪家恣冶游。闻说贵妃承宠后，金吾恩泽古难俦。 
　　〖皇贵妃田氏，西安人。世行估扬州。父宏遇，以奢自豪。生妃而纤妍。扬故多街女，习伎能。宏遇娶之为后妻，教妃鼓琴。天启中选妃，入信王邸。信王入嗣，册礼妃。父宏遇授游击将军，锦衣卫指挥。妃最宠，未几进为皇贵妃。颇干预，每见上辄为外家乞恩泽。宏遇以妃故，官左都督，交游结纳，极园林声伎之盛。朝士附势者，争相朝请，每以外情输宫禁。〗 
　　玉骨冰肌迥出群，蘅芜香气不须熏。御前炫服羹频进，粉汗何曲裛露纹。 
　　〖贵妃体洁，有蘅芜香。虽盛暑无汗。尝被礼服，上令吸羹以试之，终如常。〗 
　　五音响出七条弦，呵女琴声阿母传。绿绮唤来新奏御，当关莫禁任朝天。 
　　〖妃尝鼓琴。上问师何人，以后母对。上不信，妃恐上疑己，逾月以他事，请召母入，乘间令鼓琴上前，一再行。上悦，赐劳之。自是母出入尝注宫，斗籍不复禁。〗 
　　宫中燕见卸浓妆，蝉鬓休梳副髲藏。轻翦薄罗笼蜀锦，着来新样旧衣裳。 
　　〖田妃善妆拢，每以新法变宫中仪法。燕见却首服，别作副髲，藏发间。宫衣用纱縠，杂缀诸翦绣，而隐以他色，如罨画然。〗 
　　珠胎隐映鸦青石，细縠轻遮金缕灯。望里光明常四照，内中尽道昔何曾。 
　　〖上冠，旧缀鸦青石，与珠相间。妃去珠，易以珠胎面，嵌鸦青于其中，望之有光焉。宫中灯多镂金匼匝，虽烜丽而炬不外达。妃乃刳灯扇，每当炬处，去一方，以疏绡幕之。炬影左右彻，观者称快。〗 
　　累石为山玩月台，奇花杂植逐时开。重重棕叶临衢覆，小小宫娥舁辇来。 
　　〖田妃尝厌宫闼过高回，崇杠大牖，所居不适意。乃就廊房为低槛曲楯，蔽以敞槅，杂采扬州诸什器床簟，供设其中。宫西建一台，累石为洞，莳花药。每张幄坐其旁，曰“玩月台”。又以永巷接宫门御盖，往来必行风日中。妃令为■⑸薄夹棕叶覆之。凡用心之巧，多如此类。虽变易旧制，然较便，故上亦听之。且尝去小黄门之舁己舆者，而易以宫婢。上称其有礼。〗 
　　新样花枝出秀州，象生偏上丽人头。中官采办无寻处，曾向吴家买去不。 
　　〖宫中凡令节，宫人以插戴相饷。偶贵妃宫宫婢戴新样花，他官皆无有。中宫宫婢齐向上叩头乞赐。上使中官出采办，越数百里不能得。上以问妃，妃曰：“此象生花也，出嘉兴。有吴吏部家人携来京，而妾家买之。”〗 
　　两河催饷军书急，戚畹捐输助国难。薄侍武清亡爱子，九莲神语听心酸。 
　　〖田妃以构后故摘冠，斥居启祥宫，令省愆。妃生皇三子永王，及皇五子。皇五子遂薨于启祥宫。既而用后言召妃，复妃礼如故，而妃遂病。当妃居启祥宫时，皇五子有疾，两河催饷者日三至。武清侯孽子李国正，讦其兄国瑞藏禁物，自庄房土地外，精镠珍宝累万万。上召见国瑞，谕以输饷。国瑞辞不能，上怒责之。时灜国太夫人、嘉定伯奎、驸马都尉昺同辞为上请，不听。既而国瑞死，皇五子疾剧。有凭之为言者曰：“吾九莲菩萨也，上待吾宗薄，百逝将去。此皇五子慧，随我行。”先是，神庙时孝事慈圣皇太后，有言慈圣为九莲化身，宫中遂以慈圣像装九莲菩萨祀之。武清侯即慈圣宗也。至是宫中祷九莲彻三昼夜，而皇五子终不起。上悔，叹息曰：“竟以我故杀此儿。”溢曰悼灵王。〗 
　　白头宫女说先朝，爱子初封念路遥。三岁来朝嫌太晚，如今追忆却魂销。 
　　〖后上至妃宫，思悼灵，哀之。值寇乱甚，河南诸王多被害。怆念骨肉，间伤怀，呼老宫婢能言宫中往事者，使言之。因言：“福王之国时，神庙钟爱。王出宫门，召还者三。且约三岁当入朝。上屈指日：‘三岁一千日，但恐皇父不待汝，如何？’时上年高，王皇后稀进见。当大渐时，犹顾视贵妃，谆谆以河南为念，今何如矣（时福王已遇害）。”上欷歔而起。〗 
　　卧病承干念主恩，君王临视更何言。怪他不及寻常语，女弟频将托至尊。 
　　〖后田妃居永干宫，病笃。上数自临视。妃无言，惟以外家女弟为属。上雅知妃意，且亦微闻其女弟甚美，然无意求也。〗 
　　平明贼骑满宫闱，帝后升遐事已非。奇节何来巾帼辈，青霞女子死如归。 
　　〖青霞女子，青霞室中签书女也。上自后妃诸嫔外，不欲多宫宠。每有选淑女承侍者，于干清宫旁室，更名青霞，令杂居室中，名“女子”。贼入宫，女子共奔入干西，阖户自焚。死时诸宫宫人多徇者，不得其姓氏。〗 
　　诈称贵主思擒贼，天意难回志未成。宫婢能捐三尺剑，一时朝省愧簪缨。 
　　〖昭仁宫婢费氏，为贼得，自称昭仁主。贼以献自成。自成令宫监验之，非是。以赐贼帅罗让。费氏曰：“吾虽非主，然故名家子。必欲犯者，须以礼。”帅乃张宴集，诸渠豪饮，拥入室。费氏挟刃舂帅喉，连刺数刃，遂自刭。曰：“吾之不能杀自成，天也。”自成闻，大惊，今收葬之。〗 

　　
明宫词　　佚名 
　　双树婆娑荫玉除，九莲菩萨认模糊。英华殿里陪鸾去，采得菩提作念珠。 
　　〖英华殿在紫禁城的西北，是一座专门供佛的宫殿。明朝万历皇帝的母亲李氏，曾亲手在这院中种下两株菩提树，据说还是从南海移植过来的名品。每年结出的金线菩提子甚是珍贵，宫人用它穿成念珠，被民间视为珍品，种植此树的慈圣太后去世后，万历皇帝极为悲痛，在菩提树东北侧的别殿，供奉了母亲的画像。每月的初一，十五，万历皇帝都来此凭吊。宫里曾经传说，慈圣太后是九莲菩萨转世，因此，万历皇帝为母亲敬赠了一个“九莲菩萨”的尊号。如今这两棵菩提树已衍成七株，更另枝繁叶茂了。有机会一定要再去拾几颗菩提子回来，也算是紫禁城秋天给我的特别恩赐吧。〗 
　　吴绫披拂彩装真，上用红罗出惜薪。胆怯宫娥偷眼看，夹门左右立天神。 
　　〖《酌中志》载，惜薪司，凡宫中所用红罗炭者，皆易州一带山中硬木烧成。用红土刷筐盛之，故名“红罗”。厂中旧有香匠，塑造香饼兽炭。又塑造“将军”，或“福判仙童钟馗”，各成对。高二尺许，用金彩装画如门神，黑面黑手，以存炭制，名曰“彩装”。于十一月二十四日，奉安于宫殿各门两旁。此亦岁暮，植“将军炭”于门旁之遗意也。逆贤（魏忠贤）专政，皆增而大之，所费百倍于前。穿以真正绫绢，备以真正弓矢，兵器，须眉直竖，猛恶如生。〗 
　　蹴圆堂接蹴圆亭，水戏翻新幻异形。瀑布喷珠球上下，随机宛转散流星。 
