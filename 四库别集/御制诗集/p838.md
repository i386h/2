<!-- { "loadSidebar": true } -->
　　五福堂隂玉兰树五十年曽未一顾昨嵗夏首偶看花却似故人欣重遇忆昔防龄花下逰昆弟仆役鲜个留老我独兹对乔木可能恝置无句酬昨嵗闰前花如待【昨嵗七月遇闰节气较迟至西巡回跸后四月初玉兰尚正开是以有归来孟夏花仍发吐萼弹苞如有待之句】今年春仲花时乃碑石轩窓洁治精畧经翦拂开花倍【昨年扵堂中对花成长歌志懐立卧碑扵庭勒诗其上并饰新轩牖防缀文石今春花发倍胜常年信物芗有待也】花诚知报不我欺抚笺欲吟还廑思菁莪棫朴有如是树人人可副予期朅绎五福具深义
　　皇考筑堂额
　　祖赐地灵物并受资借洪范之畴花亦备一曰夀实花之身种时与我同庚真【圎明园经营扵康熈辛卯嵗盖与予同年也此玉兰及清晖阁之松皆彼时所种】即今挐枝髙出屋容容白玉盘轮囷二曰富实花之朶繁英千万枝头娜逰蜂舞蝶任采芳由来无可无不可三曰康宁则信然清晖松植原齐年松经回禄花依旧【清晖阁前松九株与玉兰同植数十年矣因癸未五月不戒扵火九松尽燬而玉兰以地隔逺得以无恙至今独茂并见去嵗长歌】琳枝琼蕾翻増妍四曰攸好徳之则受采后素以为色设若花中品四科顔闵俦也他弗克五曰考终命之畴五福既备无他忧咨尔昌昌发英者莫非祖考所贻庥
　　山西巡抚勒保河南巡抚毕沅各报得雨诗以志慰
　　发折日同奏到同【山西巡抚勒保河南巡抚毕沅奏报雨泽俱系二月十五日发折兹扵二十二日亦同时奏到】连观得雨惬殷衷六州七府优恩被【据勒保奏称省城扵二月十一十二等日宻雨连绵入土深透并据太原平阳潞安汾州大同泽州蒲州等府平定忻州代州觧州降州霍州等直州先后禀报同日得雨四五寸及透足不等且本年节气较早省北地方亦可一律翻犁来时布种民情欢忭等语】九府四州渥泽防【复据毕沅奏称开封河南归徳南阳汝宁陈州彰徳卫辉懐庆各府及许州汝州陕州光州各直州属禀报亦同日均霑自二三寸至五六寸不等复扵十一十二两日多有得雨深透之处现在淑气暄和麦苗畅发青葱实为庆丰之象其留种早秋地亩并可及时翻犁播植髙梁棉花等项览奏不胜欣慰】秋麦春麰胥畅发黍髙稻下益滋芃何修遇此宁无慰未至登仓戒诩丰
　　题郭熈秋山行旅图
　　四字河阳题郭熈翻将真迹致然疑【是圗用笔整宻布局幽防为真迹无疑但巻瓦署河阳郭熈四字欵笔力弱虽有收藏家印记反无郭熈名印殊不可觧】萧森树色浑秋景来往人情动旅思或为【去声】名乎抑为利弗称愚也定称痴精蓝倚巘无僧侣棒喝都教画代之
　　咏古玉蚕纹璧
　　底须肉好论冬官世代沧桑辨已难一握琼华斐沕沕满身霞影缬团团非蒲非谷蚕纹现如晦如明魄看古物惜今无用处文房只作雅珍观
　　题文彭刻杜甫秋兴第六章
　　三桥铁笔法创古足垂今秋兴间题手朝班或系心【用诗中句嘲之】何当频荟萃【昨嵗南巡始扵西湖行宫见文彭所刻印篆法古雅嗣后得文彭所刻印凡十余种屡经题咏是印刻杜甫秋兴第六首】却未费捜寻好恶应知戒怵然为此吟
　　淮闗监督福海奏报得雨诗以志事
　　监督禁其越俎章报陈晴雨却无妨【向例监督扵地方政务不准陈奏虑有掣肘之弊至扵晴雨则农事攸闗朕心时为廑念皆令据实奏闻既可以慰悬注并借以稽核地方大吏迟延虚饰之处此固不嫌其越俎者也】淮安春月幸霑泽【据淮闗监督福海奏称淮安地方交春以来雨旸应土膏本属润泽复扵二月初九日子时起至初十日午时止宻雨连绵入土深透不但二麦春花倍觉滋长即秋田亦足资布种实为丰登豫兆等语】去嵗灾区借救伤麦夏收期聊接窘稻秋登待敢言穰封疆大吏何迟奏驿问仍教具审详【淮安既得透雨通省自必均霑而该督抚等尚未据奏到转深盼望因即驰谕询问李世杰等或该督抚等尚待各属报齐方行彚奏然朕心廑切民依不能不冀其早为陈奏以慰殷懐】
　　启跸谒
　　东陵之作
　　三年阙瞻谒汉典式循行饮酪过寒食【清明应拜扫杏酪为寒食节物】含饴系逺情东辕遵熟路緑野阅春耕严禁纷驰躏青青麦垅萌
　　麦色
　　麦色緑芊芊客冬雪致然云浓幸雨堕风妒惜晴偏【廿六日徽雨随作风而霁】润地刚成寸入宵徒望緜晓程聊縦目新翠蔚春烟
　　重脩隆福寺落成纪事六韵
　　昌瑞南屏展
　　鼎湖北阜依谒
　　陵必预宿旧寺用重辉是日落成值千秋法象徽普门修白业偏袒聚黄衣中外鸿基固【寺为　昌瑞山前屏由善峯口诸防古往来者无不恭诣　　山陵赡拜因防古敬佛葺新此寺安处喇嘛俾习梵呗是即阐黄教绥逺人为永奠丕基之意详见所着隆福寺碑记中】雨旸时若祈
　　盛京称实胜　【盛京　　福陵　　昭陵前有实胜寺久为中外防古展敬延禧之所癸卯秋恭谒　盛京瞻礼之余敬绎　　先志回跸后命内府仿其例就此地旧有之寺拓而新之亦继防　　祖武之意耳】有举奉无违
　　题翠云山房
　　山房咫尺梵宫隣预宿恒扵此憩身不涉蕉而骇鹿梦种成松亦老龙鳞了知来去曽余防黙对光隂底是真笑谓翠云应好在幻中实暂许常新
　　恭谒
　　孝陵
　　三年阅霜露鞠拜瞻重
　　卜世千秋永　　【孝陵乃我　　世祖行围至此　　自卜吉地用兆万年】朝
　　天万国宗曽孙钦继述切已励寅恭礼有不可易名言忆蔡邕【谢承后汉书灵帝建宁五年上原陵蔡邕为司徒掾从行见其仪忾然曰朝廷有上陵之礼始谓可损今见其仪察其本意乃知孝明至孝恻隐不可易见胡广曰国家礼有频而不省者昔不知先帝用心周宻之至扵此也广曰然子当载之以示学者邕退而记焉】
　　恭谒
　　景陵
　　神御年年觐
　　鼎湖益切哀壬寅周甲阅丁未仲春来【自康熈壬寅至乾隆壬寅巳厯周甲今丁未春又过壬寅四嵗矣】日月诚速矣显承何有哉永懐深顾笃愿守赤心孩
　　孝贤皇后陵酹酒
　　拜瞻礼既毕胜水峪临前　【皇　陵卜此胜水峪在　　诸陵之右】追念吟窈窕不孤諡孝贤春秋复三嵗参昴共千年　【皇后陵内并有慧贤皇贵妃等为配】可识元孙获思之益怅然
　　桃花寺行宫作
　　行馆梵宫傍谒
　　陵归憩常借因澄念虑聊以托清凉虽曰桃花谢奚妨松色苍明当驻静寄【静寄山荘盘山别墅名】佳已送山光








　　御制诗五集巻二十九
　　钦定四库全书
　　御制诗五集巻三十
　　古今体一百十四首【丁未四】
　　驻跸盘山静寄山庄得诗二首
　　乙己言旋意弗留今来又阅二年周陆防寓物山恒在【寓意于物而不留意于物陆防老学庵笔记语】杜甫恬心水任流【不竞则恬也向曽有句鱼恬心不跃】题句长吟仍偶托顾名两字谓相投前畨七宿兹五宿尹老饶他笑置邮【余每防山暂憩即行尹继善因有驰驿防山之喻正合予不留意之防】
　　麦陇青青遍野披都縁腊雪渥根滋出云适以防千障望雨因之又一时思忆前巡深企望【乙巳驻此屡得春膏时留京王大臣等亦奏报得雨深透惟因河南卫辉连年遇旱縂未优霑为之缱念不置】那能静寄益赍咨英英卓午低峯岭兾霈当春七字诗
　　题延春堂
　　延春延防许不越五朝俱【每驻盘山不过四五朝而已】到弗论仲季【向幸盘山或以二月或以三月】坐恒披画圗起居惟是矣宵旰岂殊乎设绎乾元义体仁敢懈吾
　　韵松轩
　　春堂右侧有书轩庭际种松枝已鶱谡籁泠然吹入户晃如诏我岂无言
　　我兹至矣知松韵我弗来松韵岂无落落虬枝应暗笑似斯浮语底为乎
　　接要楼
　　万物备于我其接实已纷然而有要焉明诚反诸身我每登此楼顾名思义勤岂惟供玩景徒资耳目欣明诚在克己无欲乃入神即景可契理讵在徒云云
　　引胜轩四曡前韵
　　书轩笔砚陈贴然精良允近砌峙云虬逺峰标石笋能无即景吟惟以雅作凖艶辞在所斥竒赏亦有尽更厪夙所敦弗为物所引
　　题畅逺斋
　　山斋逈且旷望逺斯益畅诡石与苍松毕呈鲜隐状然而试絜矩此固目前张万物亦云纷四海亦云广【叶】岂其无遁形经理皆得当至于饥饿民那免向隅怅顾名思义间怵若懐慙谅
　　静夜吟九曡旧作韵
　　造堂嵗巳深迅矣此光隂竟符杜翁句【谓古稀天子】所愧虞帝琴山是风月主夜宜泉石音十全九曡韵不复费吟心【静夜吟凡九曡前韵已成十全此后应罢重题亦如从前中秋帖子涿鹿行文园狮子林诸什之类均以十全为度】
　　夜雨【二月晦日】
　　辰末到山荘午前山出云云浓遂堕雨歴未霏逹申时徐时复骤渐有摐声闻入夜喜不寐谓幸符前廵【乙巳春廵三月初八日至此次日即得雨深透】无何势觉踈但称细防纷细防更作止虚频问夜分晓起尚宻隂瞪劳盼丝棼劚土润寸余奚足利耕耘风作旋放晴孤望徒殷勤
　　题养虚斋
　　偶憩养虚斋因绎养虚义脩身在虚心立政在虚意意者心之发本末原一致身众人概立政一人事出令戒莫违纳言勉兼备是胥养虚要我更应勤思讵惟受景宜实切乐取志大舜有大焉企予望难至
　　婉娈草堂
　　香光未至此堂曽婉娈如何写宿徴是境是圗非二致曰空曰色即三乘川流山峙本无改七十古稀谁所増祗向静佳翠微里便宜黙防掞词仍
　　写音书屋作歌
　　古云音金石丝竹匏土革木凡八耳为音盖不出乎斯而始未曽闻曰水其八【谓金石丝竹匏土革木】有质此【谓水】无质无质之一概八矣坐闻写音因憬悟有弗如无乃至理然则是音为有无掷笔拈须笑而已
　　对瀑四首
　　从来对瀑率吟诗亦不频烦袭旧词我与瀑如有良约瀑应我笑费多思
　　髙下田盘磈石多擘开银峡落岩阿不应拟议人间世天上星中拖绛河
　　动为砏汃静为渟动静何曽有定形太古未成名象际耳堪称视目堪聼
　　凭牖拈毫黙搆思片时四首促成词倩伊落落摐摐者空色色空一洗之
　　题张宗苍画再曡壬寅诗韵
　　董氏画圗田氏堂【田盘婉娈草堂悬董其昌所画婉娈草堂圗因以名堂壁间有张宗苍画屡经题咏】既兹素壁绘宗苍谓多事我一再甚防弗改他婉娈光泉落壁间响是寂云生峯罅幻而常来斯本拟偷闲逸即景捜吟却益忙
　　泉香亭
　　泉上小亭肖龙井其池为坦瀑为悬竖三际横十方遍奚必区分南北焉
　　乙已曽吟泉欠香【泉有色声味而所欠惟香故乙已诗有香味色声四官受泉惟三有独无香之句】既转语谓有花芳兹临溅石泠泠者笑我辞多总弗当
　　引流屈注落崔嵬到此盈科镜影开一例凭窓俯镜者不知今昔去和来
　　咏古铜章
　　旧铜二百四章印统证之秦汉详姓氏官名符印统【仁义礼部一百十九枚皆与印统相符者】定昌畜福漏罗常【智信部一百廿五枚乃印统未载者罗王常编印统之人也】部分等次藤笺纪抑埴题明漆匣藏好古兼懐癖古愧防余永伴翰筵芳
　　题周臣松隂清话箑头
