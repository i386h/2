<!-- { "loadSidebar": true } -->
　　骥不称力称其徳佶闲骝者徳力全万【骦】帷裹阚虎【骝】老继其后者惟斯焉去秋大搜木兰鹿箭不虚发倒应今春小试南海子惊麞蹙毙无劳鞭【凡马遇兽近身未有不骇轶者时有麞奔从胯下窜过骝飞驰如故戏之而仆廽鞚輙命中】歕玉逐星乃余事驯良若此谁比肩储英恵骏备天御吾更因之厪育贤
　　新衙门行宫即事
　　旧新行馆东西甸相隔不过十里程一例春风堪驻跸更縁明晓便驱旌翻书即有徇今惧对景寜无忆昔情裕性轩前玉兰树故留防朶向人荣
　　过卢沟桥
　　拱极城西度石桥春风客路故相撩谒
　　陵指日知程近程近吾心越觉遥
　　汛过桃花涨影退上流犹自易隄防北南下口屡迁就慙愧终无永逸方
　　桑干节近敛洪波沙积川中兀已多大抵有源要求尾小黄河剧大黄河
　　黄新荘行宫作
　　京南首顿临王畿我
　　东曰归心
　　西悲按程逐日未可骤难度兹三十六时良乡塔影横云表去年由此南廵道庭树花开花落自不知依旧防影緑牕纱窈窕
　　麦色
　　东路麦霑雨心懐京迤西却欣行歴歴更觉緑萋萋沐露朝犹润含烟逺若迷传宣戒驰突本计厪黔黎
　　半壁店行宫即景
　　野水春来涨石桥度桥行馆据单椒年深树已翠隂满风过花犹红雨飃得石易教诗泐壁【是处近石塘取石甚易故以石为壁勒歴年诗其上】纳山清作画悬寮居停率为一宵耳茅土淳风大愧尧
　　菜花
　　緑水弯环似水乡连塍亦见菜花黄却依闾左勤沟洫迟辔聊看审不妨
　　题永慕斋
　　恨以终身地慕惟隔岭
　　天两年倐已度此夜不成眠有志懐肯构无心工咏牋绕阶暗泉咽写我泪应然
　　恭谒
　　泰陵
　　孺慕忆从头西园设
　　黻收星霜易二纪
　　冠剑閟千秋肇允勤将就奚能扬
　　烈猷
　　东
　　西隔陵兆　　【景陵附　　孝陵而　　泰陵乃卜于京西葢从怡贤亲王髙其倬等相度　　皇考初未亲视然在东在西孰非天意岂人力之所能为哉】
　　天也讵人谋
　　秋澜村
　　傍水有人家村名清且嘉烟霞主东道物象悟南华马系千条栁蜂迷防树花每来足余恨廻眄
　　鼎湖賖
　　过拒马河
　　源出房山幽谷细成川拒马濶泠泠野桥度处悟精义似读金人背上铭
　　望石经山
　　三车妙谛佛口宣满字万刼留人间是谁扄鐍彼苍峦云待沧桑以后传只今可望弗可攀后之来者想亦然又谁得视梵帙全我闻了义不涉诠讵系糟粕寻罤筌更思此或佛説禅用示即言即非言
　　雨六首【三月十六日】
　　梦廽五鼓问晴隂常侍都称欲作霖昨日大风安得此信心未足抵疑心
　　揽衾反侧那能眠渐聼牕外传雨果真哉虞尚小求衣起耳盼春烟
　　轻舆启跸破霏丝嘉依旬又及时仆役漫嫌囊槖湿好防万顷緑苖滋
　　花村红是胭脂濶麦垅青多饼饵香春甸饱尝愁里过今春徼幸遇殊常
　　如玉如珠疎宻雨时迟时疾短长亭春霖过午六十里总在米家画里经
　　良乡塔影霏中雁序公卿制色红【是日京中王公诸臣来接】都有天工民食责料应喜雨我心同
　　谒
　　陵逥跸诣
　　畅春园问
　　皇太后安是日复雨
　　晓霁登程复宻云轻舆凉度玉丝棼既优既渥既霑足维秬维秠维芑穈半月违方慰心恋有秋卜可博慈欣虽然讵敢志微满
　　天眷承惟励敬勤
　　雨后御园即景
　　半月春巡两度雨御园景物恰堪题所欣在彼不在此遂及曰东复曰西丝栁轻梳惠风畅绮花润缬霁光防西山新翠满襟袖又见生云傍晚低
　　题张宗苍山水
　　画成漫置未经意人去搜吟每系思逺之有望近不厌匪今伊昔忽同时
　　赋得野含时雨润【试翰林题五言六韵得和字】
　　山谷兴仁气阴阳鼔太和一犂欣已足十日数【上声】无过膏益南东亩泽霑髙下阿既优还既渥宜麦复宜禾举目农桑起因心敬畏多考功精体物五字揭金科兴锄继仲月应候先【去声】清和緑树鸣鸠里青郊跋马过本因绻祈岁非是咏巻阿入画维看米成书定号禾称怀浄尘繄散步得阴多更喜春园望新花发故科
　　山东巡抚奏报得雨诗以志慰
　　微湖阻去路数郡付波臣吾民嗟非鱼昏垫遭苦辛朅力疏伊河【去年事】归壑得所循洪流为杀【去声】势涸壤可耕耘借糓课力田嵗计惟在春嘉种既已布所赖膏雨频朝来擘奏书彻犂幸被均髙下芃良苗芊芊总懐新额手借庆慰灾余稍济屯更因忆豫郊一例庶霑仁
　　河南巡抚奏报得雨诗以志慰
　　昨喜山东雨便因厪河南今朝即接奏五寸已均霑此邦曩向隅屯膏恩未覃察知乃亟救宁聴巧言詹帑漕曽不惜赈济且怀慙治河縦去患终赖麦秋占此雨实及时庆慰舒眉尖圣狂在防克益励畏民碞
　　即事
　　刚庆豫齐霑泽足又愁三晋望恩深【时山西巡抚奏称望雨】江南雨度悉风景厯年二月多霪霖今春何幸逢晴霁饲蚕颇喜宜织纴菜华麦秀飏暄日蔀屋茅檐防久阴为庆即虑庆生肆为愁毎致愁弗任豫齐江南则且置伫待三晋闻佳音
　　三月二十九日漫题
　　仙蓂余叶讵全落素魄细痕未尽沦了识三春又成客偏怜一日不饶人















　　御制诗二集巻七十七
　　钦定四库全书
　　御制诗二集巻七十八
　　古今体一百二十一首【戊寅四】
　　孟夏时享
　　太庙
　　太室脩时享律惟中吕应
　　开基溯天造绵禩愿云仍礼乐
　　祈来假几筵
　　俨若凭觐
　　光诚有志明义究何曽
　　雩祭斋居
　　刚过
　　夏禘致追思即值防斋
　　雩祭时敢恃霑膏优往岁益殷祈稔凛先期座迁燕寝兴居肃味彻腥辛淡泊冝蜀望谁能不萌志云生还切沐
　　恩滋
　　咏木根笔筒
　　天然嵌穴玲珑中函石子不可离亦竒物也
　　竒木函文石刚柔利永贞斵雕辞郢匠休沐伴陶形写孤峯秀用供棐几清瑚将翡翠矣谢天成
　　题张宗苍山水画
　　一幅河阳行旅意精神尽入格真齐客情石栈驴还怯人迹霜桥鸡早啼名利问谁能尽除【去声】端倪饶尔善全提呼之欲出犹然在乗空何妨为补题
　　雩祭礼成敬述
　　昨嵗南廵代祭仪弗躬近简悚然思觇辰爰举
　　明禋典建戊还祈丰楙绥已庆千圻春雨足更看六宇夏云垂霑
　　恩敢数希
　　恩霈苖硕莫知念在兹
　　即事
　　膏雨今春信应期緑畴千顷润含滋希当芒种泽霑頴益庆麦秋香满匙自解讵应例往嵗先忧仍复切斯时迩来朝暮生云缕何事终风作恶吹
　　时哉行
　　时哉时哉古胡为而亟去今胡为而亟来来者不可驻去者不可廽百年三万六千日在呼吸间瞥眼才贪夫狥财烈士狥名彼胜于此渭浊泾清未可防物漫云齐年惟予月将日就君子夕惕朝乾岂无逹语非法不言
　　难易辤
　　以小制大易黄腰啖虎心以大制小难防狮惧虱侵以柔克刚易余甘胜黄金以刚克柔难齿坏舌愔愔以石投水易浅言旋复深以水投石难白公空进箴以黒染白易墨子悲不禁以白染黒难枉尺而直寻以已从人易转圜古所钦以人从已难凛乎朽索临
　　拟古意
　　中庭一树碧桃花东西飞落隣人家东隣阿娇贮金屋画眉夫壻金张族退朝绮宴花拂筵欢为簮花囬曼睩西隣女儿独含悲良人逺戍无归期谁谓含悲对花落花落纷寜如泪垂可怜同是残英瓣一悲一欢不相见
　　方方壶云山圗
　　金门羽士冩云山员峤方壶缥缈间本是三生来往处挐舟期去不期还
　　咏玉熊
　　运睛善縁立吐舌欲防舚本是翠微守莫言紫褥鬑珍惟荆客识祥叶太人占特逹深资处和丸绩学潜
　　日日
　　日日轻舆尚乗供欲聊屧歩竟无从善窥尔固称勤事七发中言惕动容
　　急雨
　　急雨随风度飘飖势未绵惜虽施欠足愁为望求全已是麦临夏徒观栁窣烟西山云又吐今夜拟无眠
　　三五七言
　　敬
　　天命为君难明德亲九族求贤任百官劭农祈嵗惟怀永旰食宵衣敢自安
　　文征明溪亭客话即用其韵
　　络石飞来瀑水长湱然清听满林塘剧谈想是羲皇上涉世间炎与凉
　　即事
　　暮春两霑霖逢欢弗敢喜入夏才过旬望泽先愁矣族云虽屡兴阵雨常骤止长此再十日麦收仍半已乃知患失忧胜患不得几弗喜未放心先愁致何以或此云未放即放而已耳
　　闻山西得雨
　　畿辅春雨霑三晋颇望泽慰近弗忘逺遥为愁恻恻弥月此亦旱待润日如炙乃闻山右霈慰不胜忧剧苗而秀将实不雨则无麦常年讵宜例春恩殊可惜翘云夜继旦展转以反侧
　　诣
　　黑龙潭祈雨
　　麦收三月语虚谈祈
　　泽仍兹叩碧潭每到有求
　　神亦倦【用苏东坡语】惟诚斯格我犹慙民依自昔相为重天宠由来未敢贪切切陈衷引领望宻云嘉
　　霈恩覃
　　阵雨【四月二十八日】
　　阵雨未逾寸炎风乃终朝益不抵所损惄焉看穉苖麦竟如常年孰谓徴农謡禾黍亟待泽颙望愁无聊调幕愧多何以酬民劳譬如始与之终靳人则譊我以惕为政我仍吁霈膏
　　雨六首【五月初三日夜】
　　迩日作势云频生风吹散之徂纵横明知将雨未雨际廵檐伫望难为情
　　伫望廵檐立欲倦楞严有云瞪发劳飞亷声息丰隆作而何微冷侵衣袍
　　微冷有似雨意来更畏冷过雨势廻气机已动惧复止悯农惕息良愁哉
　　细丝入夕才飘坠时宻时疎时复置隔花宫漏乙夜传欹枕反侧谁能寐
　　不寐楼头四鼓传溜檐瀑响隔窓悬雨方定矣疑未定所为祈求日乆延
　　祈乆忧深慰亦深敢云即慰虞放心晓将听政宵衣起【是日御门理事】逹旦蒙蒙更作霖
　　初四夜复雨
　　作觧微停晚复隂凉侵衾枕听檐琴仍希仍咎不知足即慰即虞或放心稍救麦秋京兆奏敢防云汉浃旬吟自思那有不忧日惟益孜孜凛亦临
　　端阳日侍
　　皇太后观竞渡
　　今嵗龙舟罢已拌
　　天教甘助
　　慈欢庭榴户艾廻生意桂棹牙樯续旧观望去油云还淰淰落来丝雨正漫漫黄头慢自虞渐渍益善多多此未安
　　丁云鹏东山图
　　翠森紫逻鬰孱顔秀色临安想像间风宇未如文靖者优逰讵可学东山
　　咏玉人牧驼
　　汉玉驼盖炎刘时物也命玉工制人立其旁俨如司牧状
　　茂陵刘郎志吞胡匠肖胡产琢防琈用志弗忘置座隅千年出土双峯孤如闻鸣过塞途金铃缋罽何湏渠配以司牧事例朱【元朱德润考古图载至治中赵伯昻得古璊玉马姚牧庵以黄玉人赠之为副如司牧者兹畧仿其规制云】试问氏族奚答诸是人姓李非姓苏
　　诣
　　黒龙潭谢雨
　　前旬望泽忙麦秀稿将黄幸得
　　天恩霈均知
　　神佑彰厯观起槁意仍冀继霑祥惄矣常陇蜀艰哉若雨晹
　　逰大觉寺
　　旸防虽在望大觉未频临又已逾年别【去年未曽至此】率因得雨寻山田廻绿意野鸟空【去声】尘音调御端然坐于凡不染心
　　灵潭深见底泌水碧于油既曰常施泽何湏更待求【旱时每于求两輙应】源真白云表池在绛楼头下为飞瀑层岩振鹭流
　　峯标空外色竹是静中喧摩诘向观世南阳此讨源法云衣上润天籁座端翻何必同僧话由来无可言河南廵抚胡寳瑔奏报得麦诗以志慰
