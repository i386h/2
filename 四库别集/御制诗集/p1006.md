<!-- { "loadSidebar": true } -->
　　粤东地少人稠处二麦青黄实借资收早故斯奏早至【广东地少人稠土性于二麦相宜是以种植甚多青黄不接之时民食颇资接济且其地气暄和成熟登埸较闽浙两省尤早故道里虽逺于闽　而奏报先至】属分统计八分贻【据郭世勲奏核计通省收成九分者东莞海阳二县八分有余者三水徳庆等九州县八分者南海连平等三十八州县及南澳同知一防七分有余者海丰等三县七分者龙门连州等五州县统计各属麦收八分等语】雨旸更幸时多若中晚兼称稲可期【并据该抚奏称粤东雨旸时若田水充盈各属中晚禾稲可以豫期一律稔收尤堪慰念】屡沐
　　天恩阅佳信【今嵗春夏以来京畿及近省雨泽优霑麦田芃茂为近数年所罕觏日内梁肯堂吉庆各奏直山东麦收均九分有余穆和蔺奏河南亦有八分屡沐　　上苍率育鸿慈欣感之余不知如何兢惕始克仰副也】自维何以克当之
　　咏汉玉龙尾觥
　　玉觥一具椭而斜朱襮千秋浸土华较以和阗今作者我心先得竟无差
　　是器不中规矩盖就其本来之材而作者古色沕穆不知经几千百年近因俗制和阗玉器者雕几琐碎徒伤良质而不堪寓目故和阗春秋贡至每命就其玉之本质弗计斜狭仿汉式为龙首龙尾等觥偶观是器竟同新造者但其古不可及因成是什并识于后
　　咏和阗玉仿汉龙尾觥
　　此和阗山产石子也色青质润就其形体命仿汉龙尾觥式略施追琢而遂成器寓因材造就之意焉
　　就形具窳【音蛙】窫【音扎】得器拟炎刘浸【上声】土周身润产山几百秋琢磨功略施【去声】饕餮戒犹留可谓曲成善于人似此不【用人之际若求全责备亦有所不能也】
　　云南总督富纲巡抚谭尚忠奏报豆麦收成九分有余诗以志慰
　　春雨频霑各属均麦麰蚕豆早登囷九分以上秋称获【据富纲谭尚忠奏报滇省各属清眀节前晴雨调匀农田长发兹省城复于三月初四日宻雨连绵自朝至暮入土深透不特春种各项咸获滋培即秧针得此霑濡尤见畅茂现在蚕豆早已成熟纷纷收割颗粒饱绽较胜往年其大小二麦亦扬花结实渐次登埸据附近州县报称収成约自八九分至十分不等均极丰稔此外较逺各属按其旬报亦与省城相似约计通省麦收在九分以上等语】百姓之流气普訚况是铜盐课胥足【铜盐二事最为滇省要务近年以来大功宁台等处各矿厰产铜尚旺抽课充裕每年运京户工两局额铜六百余万斤以及本省鼔铸并各省赴滇采买之项足敷支给至该省黒白等盐井十八处煎办官盐均照定额拨运各属行销民间钱货流通盐价亦无昂贵之处】更应休养俗教淳遥遥万里慰南望戒尔满生守土臣
　　雨【四月廿三日】
　　彻夜浓云布五更大雨施难量寸为数【去声】直至午之时麰麦穂増饱黍禾苖益滋依旬仍较近【自十五日得雨三寸后至今未及旬日又沐甘感忭之余弥増敬畏】转觉畏胜【平声】怡
　　福建巡抚浦霖奏报麦收九分诗以志慰
　　麦结穂资甘雨优七闽又报九分收【据浦霖奏称闽省自入春以来雨水透足二麦畅茂现已陆续登场核计通省除台湾鳯山二县土性于麦不宜向不种植外其余六十二州县内收成九分有余者闽县等二十四县九分者福清永春等十九州县八分有余者古田龙岩等十四州县八分者漳浦等五县统计通省麦收共有九分民间得此稔收口食接济生计饶裕气象倍觉恬熈等语披览用深欣慰】似兹近逺普霑贶欣慰敢忘三者忧【今嵗南北逺近各省普邀天泽优施康年有望心实为之欣慰然正惟得此愈不敢忘戒慎之心箕畴所谓三曰忧诚念兹在兹而不敢湏臾释也】
　　还宫阅巻作
　　传胪返禁城渥雨喜新晴晒润麦麰协髙低禾黍生凭观真满志自问益惶情细阅十魁巻都知予戒盈【向例殿试前一日由读巻官拟题八条请防示定四条然后撰拟防问今年第四问保泰持盈非读巻官原拟乃予特命发问者今日呈进前十名巻详加披阅尚知发挥此义此子夙夜单心宥宻而多士草茅新进竟能共喻朕懐此中庸九经之所以贵诚也】
　　复雨叠廿三日韵【四月廿六日】
　　已喜晴三日甘膏复继施是诚鲜所遇允庆正宜时呼鹊任曦霁【农谚鹊呼晴】出蚯识土滋【四月蚯蚓出亦足为雨透土湿之騐】纪恩兼志畏敢曰寸心怡
　　赋得和阗玉【得图字八韵庶吉士散馆题】
　　自古和阗玉而今嵗献都春秋贡轮羾山水料相殊水产品多秀山生质或麤麤恒丈近有【和阗即古于阗史称捞玉河中今采得入贡之玉产于水者多润泽而未见以尺计者产于山者杂石性而或至盈丈盖所受山水之气物性固然而美质每艰大成钜材或嫌微纇亦可絜矩用人之道也】秀乃尺盈无物理难全矣人情可譬乎载车余万里弊窦亦三吴【己亥嵗叶尔羌办事大臣髙朴私派回人采玉通同苏州奸商张銮潜运至吴制器售卖以牟重利事发各抵罪】应识舜捐语漫夸禹治图【前得宻勒塔山大玉髙七尺博三尺实为瓌材未可以尊罍小用因仿宋人画迹琢成大禹治水图作诗纪事归本于服逺之徳盖因物示训所以垂戒亦未尝不自惕也】千秋戒贻世五字过吟吾
　　喜晴【四月廿八日】
　　四月虞雨过向年实所稀于时将麦熟宜晒借曦晖晓雾消云散晚雷驱飞【农家夏日以早雾占晴雨日内微恐雨多今早雾气弥漫辰初果即开霁申刻适有雷声作阵尽驱残云晴定始寛忧虑】西阳喜晴定益敬敢心违畿南称雨好【今嵗直各属雨泽普霑麦田已可约收九分余今日又据梁肯堂奏保定省城于昨廿五日夜间宻雨达曙入土三寸宻云昌平等州县于本月初十十一十七八二十三等日得雨自二寸至五寸不等麦粒愈加饱满夏禾倍觉青葱于农田大有裨益】湖北望晴同【今日又接福宁奏称湖北省二月中雨水已优近据通省十府一州禀报自三月以来春膏普遍较往年更十分透足正盼天气晴朗而连日开霁风日暄和二麦渐次登场等语北方向来春夏之交每虞雨少今年入春后雨泽连延日内转至望晴竟与楚北相同实为厚幸】都幸
　　赐时若益深惕我中所期免致歉未获敢云丰五字志方寸两章言出衷
　　江西巡抚陈淮奏报二麦收成八分有余诗以志慰
　　西江虽弗饼饵重近亦青黄渐识资雪雨冬春二时顺麦麰省属八分期【陈淮奏江西省产麦各属内收成八分者三十二县九分者四十三防州县通省牵算实共八分有余等语该省向虽不重麦收而近日皆知收获较早借资接济栽种颇寛际兹雪雨优霑竟获中稔并称赣州府所属之兴国安逺二县亦各试种有效其收成分数大畧相同览奏益深欣慰】披章四字固称慰持念一心惟守寅大抵中丰多报者自询何以足当之
　　泉宗庙纪事
　　泉宗本是水之源乆未臻斯淤土存【是处泉脉最盛甲申嵗命疏濬沙淤泉源畅涌因建泉宗庙祀　神傍置亭台以供游胜年来以未常临幸奉宸司苑者遂不经心任事又致淤垫者多设不亟加挑濬日乆将成平陆矣】亟命疏治【平声】春日早即看芃发夏田繁【今春二月中过此见水源淤壅鳞塍半已涸露因将向来经理不善之员分别惩处即特派苏楞额永来督率估计约需用内帑万余金和雇民夫上挑挖深通以资灌溉并以挑出之泥加培四近土山补植树木兹防马来观则将次蒇工水泉已旺畦中一望弥弥稲秧芃茂顿为改观乃知事在人为尤不可不亲加省揽率作兴事即此一端可以絜矩诸政矣】悟非亲揽多遗处事在人为不易论一可絜凡滋自慎用因成律示来昆
　　主善堂言懐
　　少年之书堂曽以乐善名耋嵗此溪堂亦乆主善称乐主似各别然总出乎情乐则近有为主实尚未形未形与有为本末原分眀学诣少及耋等差于是呈
　　扇淳室口号
　　书室半圆肖扇【去声】为扇【平声】淳遂以额题楣今来小坐思其义即境称名内忸之
　　湛虚楼漫题
　　湛固水之性虚实水之徳徳与性相资如鸟之两翼是以梵经中亦每言空色【色即功行空即禅定其言色即空空即色乃引初学语】其理原合儒执空堕形迹
　　挹源书屋
　　丁亥额题曰挹源率因泉近欲穷元政诠学业胥有始愧未诣精可漫论
　　集逺堂自箴
　　书堂开向逺逺景莫不集虽均目所延实乃心以入然我有别防游览匪斯急堂经数十年不少逺功立偶值军务筹坐此恒忧悒絶域幸皆归我武覃应戢设仍不知足长此安穷给
　　观澜亭
　　观澜岂易曰观澜当识盈科进有湍寄语学人应志道子舆语莫等闲看
　　自泉宗庙至圣化寺虚静斋有作
　　歩辇经二里憩斋阅十年【自癸夘年题此斋后阅今十年今春曽至圣化寺却未憩坐此斋】
　　圣踪余想像治道愧迁延虚允纳良本静为理剧縁七旬流水逝【斋额为　　皇祖所题回忆自十二龄受恩以来嵗月如流倐已七十余年每思祖武祗益惭懐】追忆祗慙然
　　欣稼亭口号
　　万泉水涌波澜濶二麦云齐饼饵香鳞叠溪田稲秧蔚微欣督理不孤忙【是处从前泉源畅涌之时稲畦鳞次颇称胜防乃以数年未来而司事者竟任其淤垫既令议惩复发内帑挑挖今晨至此不特塘中水波防滟二麦云齐而稲秧葱蔚顿复旧观亦不孤今春之督理也】
　　羃翠轩得句
　　轩在假山巅回廊接以上由廊湏歩陟拾级艰攀仰轻舆自冈登至轩骋目朗人劳已则逸此愧亦堪想
　　得真斋
　　佳景供看谓得真试思能所究谁亲【能看者在人所供者在景】真当于一弗于二此得还应属熟洵【诗洵美且都信也】
　　赋得松风水月【得闲字八韵朝考题】
　　圣教序中语乆哉芗世间四言谁不识一义要惟闲岂独表禅窟真成掲理闗松宁知动静水泯意潺湲风拂情相习月临趣互闲华非邈直崦清自映澄湾无照目三觉有声耳八还欲询彼元奘是见可曽删
　　恩赐故安南国王阮光平加諡忠纯诗以志事并命勒碑
　　今春据郭世勲陈用敷奏报安南国王阮光平病故世子阮光纉遣使告哀并吁封袭爵朕念该国系新造之邦且阮光平归诚忠顺深可嘉惜因制诗赐挽即命广西按察使成林不待该国使臣入闗先行驰赴赐奠宣封俾得借天朝宠命以镇抚疆土兹据成林覆奏出闗以后居民安静恬熈见龙亭仪仗经过无不扶老擕防泥首路旁欢声感激细询沿途员目等该国嵗稔人和非上届情形可比行次仙丽地方阮光纉遣陪臣等逺来迎接自于嘉橘地方率文武大小陪臣跪迎祗谨遵天朝定例行先封后祭之礼成林见阮光纉虽年居幼稚而器宇端凝即传谕大皇帝种种恩谕伊深知感戴并云不待部议先行简派大人南来封祭逾格宠荣自古未有感颂流涕不已遂于四月初十日传防锡封成礼该国镇静诸陪臣皆循分辅翊并无主少国疑之虑既释逺懐因成长律
