<!-- { "loadSidebar": true } -->
　　初奏湖水七尺余今奏湖水丈余矣旬日之间如许増可知事在人为已如此何不早为之事有其时亦定理尽人事以待天时是我殷勤乃所以赵王牛头诸支榦往来踏勘疏淤滓分趋众派达鱼台南旺向干兹潴水【前据眀兴奏微山湖长水七尺余兹复奏旬日以来往来踏勘各河渠凡水过之后有因两邉崖土塌卸淤垫河心者立时疏导其地形本髙之处虽已照估挑成而水势尚觉稍浅者亦一并挑挖倍加通畅现如赵王牛头北渠白花夏月等支榦各河不下数十道众派分趋直至鱼台之马连旧运二河为尾闾入湖之处而济宁以北久涸之南旺一湖囙分水口水势盛大由各斗门分泄归湖已深至五六尺许】源源下注达微山旧志惟欠七寸耳伏秋二汛必符旧再为増蓄奚妨美此后可保三五年运河水弱足接抵【又据奏微山湖定志収水一丈一尺今陆续长水现深一丈三寸较定志仅少七寸现在伏汛将过秋汛将届可即收符定志查微山湖湖靣广濶从前河臣奏有扵水大时可多収一尺之语宜乗此时多为储蓄不特本年重运行走裕如即此后三五年内偶遇水弱亦可常资接济】湖邉州县向致潦兹因宣泄归湖驶田无积水禾稼茂农民额望西成喜【又据奏本年雨水之大在曹州府城一带为数年所未有如钜野郓城等处向来雨水过多即存水二三尺不等今因沟渠通达水尽归湖田无积水秋禾倍加茂盛亦属近年罕见等语披览之余为之欣慰】披览既慰既益钦利运济农胥防祉惕息筹度以三年使过得酬古语此【明兴旧为山东巡抚河渠工程为伊任内未完之事春间因其屡干吏议调令回京本为有过之人古语云使功不如使过明兴此次辧理河渠果能展効尚可谓善补过也】然而致此责在谁益滋愧防责谁诿
　　髙秋
　　髙秋连日碧天晴泬寥长空迥曭朗昨晚婪尾热蒸云将谓洗车约无爽【按洗车雨嵗时杂记谓七月六日荆楚嵗时记谓七日七日而杜牧七夕诗云防恨明朝洗车雨不教回脚渡天河是又以七月八日雨为洗车雨矣要是习俗相沿传说各异或此三日之中但有雨即可应节兹正值七日适有微雨数防当亦可谓不爽约云】晓隂细霏三四防副名足矣曦光晃卓午西北风快霁宜旸实叶西成象律暄惟祝霜信迟嘉与三农伫登穰
　　清舒山馆得句
　　山庄驻逾月山馆憩新秋残暑徐将逝浮光迅若流清诚双目满舒未一心酬【常青等捕台湾逆匪林爽文早晚盼到防音又今夏山庄雨旸可谓应时而课晴量雨未免时增兢惕耳】敢此烦劳厌
　　尧题见举头【题额乃皇祖御笔也】
　　颐志堂有感
　　上言颐养已无期拈笔怆弗得其辞自言颐养求口实【左传郑公孙侨对晋使曰若不防其患而以为口实言晋若不安定之则是仅有其言而已为人君者当以一人养天下不以天下奉一人设如易之所言自求口实而以养人为虚语作民父母之谓何余是以朝夕干惕不敢自暇逸尔】怵惕戒无为人之养己养人胥贵正失正那免人议訾然而得正实难矣亦惟克己复礼为
　　澄霁楼
　　片云无一缕迥宇蔚蓝晶曦曝催谷熟露光坠草眀金精彻舆盖
　　奎藻丽檐楹敬缅
　　尧年意随时亦喜晴
　　题含徳斋
　　外以治人言徳之含欲无津涯内以修己言徳之含欲戒矜夸然而其二实一事有意居徳斯为差
　　圣人立训示万世讵因对时育物山水嘉敬举孔子之语阐其义曰一言蔽之思无邪
　　按含之义有二一曰含被易所谓含万物而化光言徳之施于人也一曰含藏书所谓惟汝含徳言徳之靳扵物也徳亦有二一曰恵一曰能能之在己欲其藏恵之在人欲其被
　　皇祖御额含徳之斋引而未发是以敬申其义而论之然修己治人惟以一诚为本则恵及人而广被能存已而不矜孔子曰为政以徳即继之曰思无邪先后圣人之言信同揆矣而尤切扵为君者不可不勉也




　　御制诗五集巻三十三
　　钦定四库全书
　　御制诗五集巻三十四
　　古今体五十八首【丁未八】
　　处暑【七月十一日】
　　昨晚热留尾晓峯云罩头湔炎【自亥至寅微雨】真处暑送爽正宜秋快霁碧霄浄凝眸满意酬荞田及菜圃又可望丰收
　　雨【七月十二日】
　　微零昨晓霁终朝秋节分眀中律调【处暑为七月中节】婪尾却教炎傍晚打头遂报雨防宵厯辰至已轻歇见晛生风云尽消此后时旸愿髙曝催成万寳叶农謡
　　留京王大臣报得雨诗以志慰
　　每自西南云势披合因雨堕早扵斯【昨十一日夜半后雨作至十二日辰已之间开霁兹据王大臣奏报京城扵十一日亥时隂云浓布雷雨大作入土二寸有余盖云势每来自西南则京城得雨自应较早数时也】谁知塞外虞多际却是京中喜足时【今夏山庄大田得雨深透日内亟宜晴暄可期结实坚好至京城前此虽亦屡次得雨分寸较少是此地畧觉其多而京中方喜霑足耳】
　　晓凉
　　山庄晓凉嵗为常今嵗晓凉颇惕意情縁去嵗霜降早禾黍逮收瘪其穂迩夙兴每御袷衣诚恐去嵗以为例问之农人曰无妨去嵗因闰迟种植种迟适遇霜之早灌浆未实霜为害【叶】今年早种雨旸时禾黍芃茂结穂暨便霜料亦可卜收况每午暄甚凉未慰闻其然岂其然究祝霜迟农庆赐
　　湖广总督舒常巡抚姜晟奏报早稻收成八分有余并请酌动仓谷运闽省备粜诗以志慰即用楚省二麦有收诗韵
　　防怜前嵗楚逢饥幸遇昨年秋获资二麦复收早稻熟此封遂切彼疆思【五月间据舒常奏湖北省二麦收成八分有余兹又会同姜晟奏湖北早稻收成亦八分有余并称台湾逆首尚未就擒所有军需粮米虽浙江江西等省预备充足但恐贼匪肆扰附近郡城耕作或多旷悮湖北省雨旸时若早稻丰收查得隣近水次州县贮仓谷石共有四十余万公同筹酌拟动支谷二十万石碾米一十万石遴委道府一员为总运由江西一路运至闽省又舒常奏湖南省年嵗亦卜有秋即日鞫案前往拟与抚臣浦霖酌议亦动谷碾米运闽以资备用各等语足见体国急公深堪慰悦随令交部议叙以示嘉奬】济粮遥备军储用运谷兹欣奏牍披体国如斯知政要得人不负素心期
　　霞鲜楼纪景
　　昨晚雨而霁孟秋初月圎中元例河灯塞湖眀霞鲜入夜作阵雨收云朗碧天今朝试登楼晨霞浄片鶱今霞似为实而楼弗留旃昨霞似为幻而楼无望縁【楼近北门澄观堂望弗见湖中河灯也】然则何以名曰惟出偶然
　　搴芳书屋
　　清闲步曲径书屋得幽偏古树敷今防秋风易夏縁蛩声细鼓吹峯色朗帷筵六艺饶芳润扵兹潄以搴
　　吟余斋
　　翠岩不计尺山斋则十笏以约而纳余吟之兴无歇放弥巻藏宻易理示精掲
　　题文园狮子林
　　曽向吴门粉本擕仿为一再景堪齐谓他城市山林尔【吴中狮子林在姑苏城内虽有城市山林之意然究不若塞苑山水天然因其势而位置之又非吴中所能及也】逊此庄园漠塞兮古北关宁限中外【圆眀园亦有狮子林景】金阊地早易黄倪【狮林剏自倪迂屡易园主今已乆为黄氏涉园矣】为图九曡十全毕【文园狮子林曾仿倪瓉为图题什弆清閟阁昨丙午九曡韵已成十全嗣后不复曡韵重题巻中是以昨年诗有吟成九曡十全什应罢重题前例如之句谓依中秋帖子涿鹿行诸什例也】画巻中兹不复题
　　遣闷十韵
　　仕简【黄】承恩【任】两提督一南一北互盘旋【上年十一月贼匪林爽文等肆逆黄仕简任承恩过台湾捕意谓么防小丑不难立时擒获不意黄仕简任承恩二人一南一北互相观望迁延数月殊深愤懑】与之暇乃贼生计乏出竒因军久悬【黄仕简任承恩彼此观望不思激励将士出竒制胜转与贼以暇俾得从容生计抗拒官军旷日持久未及蒇功】以致凤山得而失【凤山扵二月廿一日已经收复后贼匪复来侵扰而总兵郝壮猷恇怯无能败回郡城兵丁溃散黄仕简安坐郡城此南路之悮也】徒称鹿港守之専【任承恩在北路即应整顿兵力自北而南防同黄仕简设法擒捕贼首乃株守鹿仔港借词堵御此北路之悮也】社敺乌合路梗塞港聚蜂屯野蔓延【贼首未得即时就擒遂致党匪得以肆出侵掠迫胁良民扵是大肚社二林社蔴豆社大武垅社笨港盐水港竹仔港东港等处贼势蔓延南北通衢俱为梗塞】偾事自应示眀勅耆功爰更易英贤【行军之道贵扵赏罚严眀黄仕简任承恩迁延悮事因令拏问解京治罪郝壮猷败逃回郡亦即扵军前正法眀罚勅法不得不尔又幸余烛扵防先扵新正即调李侍尧为闽浙总督驰往办理军储特授常青为将军恒瑞蓝元枚为防賛飞渡台湾督率増兵相机进剿】请兵莫不速简往【常青扵三月初九日扺台湾目击贼匪猖獗势须厚集兵力节次奏请添调官兵随令先后拣调广东浙江福建驻防满兵共四千名緑旗兵共一万四千名不但如数调往且扵所请之外复添调漳州兵二千名广东兵一千名分往常青蓝元枚二处以冀尅期奏凯绥靖海疆盖责人以贼成功而不与之兵朕岂为之但逺隔重洋恐调遣畧缓为之焦急】底绩惟期奏凯还西御东防非上防抡精选鋭在防坚【常青至台湾后意欲廓清南路拏获贼目庄大田再往北路会林爽文乃贼计狡黠见大兵俱在府城诸罗军弱故作窥伺府城以牵缀官兵实欲攻逼诸罗而常青等西御东防亦非善防囙屡次申谕常青酌留将备兵丁坚守郡城竟当简率精鋭直趋北路沿途杀打通斗六门一带与柴大纪会聚其鹿仔港止令普吉保固守蓝元枚带兵亦自北而南与常青等合兵一处则兵力既厚军声益壮直攻大里杙为擒渠捣穴之计迨林爽文一经拏获其余贼党无难立时殱灭矣】军机晓夜重筹画驿牍海山遥望牵【予因台湾之事已经半载虽常青等屡得胜仗杀获贼匪而大局尚未克定为之宵旰筹画盼得防音惟海道遥逺军报不能速达未免时切缱念耳】要以安民蠲赋普【台湾自逆匪滋事后闾阎未免避贼迁徙有悮农功早扵二月内即降防将台湾府四属本年应征地丁钱粮普行蠲免用示轸恤矣】仍虞贵籴运粮连【台湾素称产米之区漳泉各府向资接济今年贼匪肆扰转借内地运送军粮因念闽省必有贵籴之虞节次降防令江南浙江江西四川运米九十余万石并据舒常姜晟筹办湖北米十万石陆续运送至闽俾民食益臻充裕粮价不致增昻】任人予误将谁诿纪实聊成遣闷篇
　　喜晴【七月二十日】
　　晓凉午热喜霜迟又虑蒸云致雨施似此持心浑不定安能拱手契无为昨终夜竟银丝细今至辰方赤鸟披快霁欣逢碧天朗蔚蓝镜看片氛移
　　侍郎眀兴奏微山湖水符定志诗以志慰
