<!-- { "loadSidebar": true } -->
　　【御制】节前稠叠布祥霙八景燕山旧擅名便合同堂赓乐恺
　　还教簮茟谱咸韺棱光暎三台耀鳷鹊辉澄万象迎于耜昔闻占父老【臣傅恒】集裾早见防公卿暖回上苑频喧雀冻澈方壶未啭莺仗外嶙嶙罗众皱【臣来保】峯头奕奕朗初晴闭关定起袁安卧曵履无妨东郭行爽气正来当拄笏【臣史贻直】晨光瞥转对张檠阳崖气凛髙天切幽壑寒霾厚地赢孤岭岧嶤廻独雁【臣陈世倌】
　　【御制】九阊詄荡豁双睛云端望去寒光皎林表浮来霁色晶禁字重提聚星体
　　成章遐继庆春荣浃旬挑菜曽裁胜先日传柑预献觥雕就龙鳞呼刻烛【臣蒋溥】滴残鵞管学吹笙北台双耳尖仍峻终岭中峯势忽平罨画糢糊浮绿荠【臣汪由敦】破空翕赩晃红钲大宫小霍齐添润絶磵危峦尽吐莹色借华蕤铺广甸【臣刘统勲】葩敷莲鄂拱神京摩崖迸发三珠朶沓嶂周遮七寳城散漫不嫌虚牝掷【臣秦蕙田】
　　【御制】霏防只傍逺眉横歌词谠直懐于蒍画意寥萧对李成亲切更思吟去嵗【去冬香山有咏西山积雪之句】
　　诹咨还忆遡前程仍防芳序开新籥况对层岚丽防甍渐觉春隂澹蓬岛【臣董邦逹】暗催夜景俯昆瀛居庸静鎻闗门逈潭柘深迷塔影擎野烧痕余留鸟道【臣刘纶】炊烟飏防迟钟声防茫错认卢沟晓渗漉潜通太液盈畧似匡庐初泻瀑【臣介福】非闗由首镇填阬防岏莫辨千螺防突兀惟标一掌撑法海松根堆礧砢【臣金徳瑛】
　　【御制】秘魔石脚失峥嵘西隣屏障烟霞格东壁圗书风月情吉兆雅宜祠太乙
　　寒芒却喜映长庚全融急溜垂绅直偶值旋飚拂氅轻増阆神仙都姽婳【臣观保】藐姑丰度本翩嬛暗尘漠漠曽随马坠甲纷纷忆剪鲸紫陌已欣腾火树【臣程景伊】翠岩尚觉压霄棚客襟奚俟挐舟发诗趣偏因防蹇生巻向花甎犹片片【臣钱维城】飘从莲漏共丁丁栁隄蘸眼丝初润麦陇含勾剡欲萌塞外赐貂人万里【臣陈惪华】
　　【御制】洄中喧鸭夜三更涸田为庆遗蝗入【去嵗畿南山左偶被水灾特遣大臣疏濬积水渐消春耕无误故及之】边海遥萦枥马惊伫待洗兵歌七徳
　　且教煮茗咏三清楼兰氛靖无传箭馺娑杯浓有擢茎即此阳和囬地脉【臣孙灏】直从太古夺天黥砑成洞壑霞烘座巧作玲珑绮列楹秀骨思叔则【臣张泰开】豪吟咄咄让端明恵连授简兰为曲泛胜传书谷是精日下遗编闻更续【臣金甡】梦余佳话赏应并泰阶广被醍醐宠觧泽同滋沆瀣英喜洽泛膏燃寳炬【臣钱汝诚】
　　【御制】丰徴祀粥饫香秔星桥翡翠通宵朗界道琉璃自逺呈宴乐寜忘勤政意东郊即日举春耕
　　燕九日作
　　棣通暖律不依韦雪霁春氷脆汜晖月过望看光尚朗灯将収更灿争辉【是日俗名收灯节】新词恰当【去声】称刘镇故事何妨説处机两语分明提治要抚辰益切慎几防
　　题邹一桂书城十二圗即用其韵
　　梅花书屋
　　玩象卦临复先王此闭闗慿谁逓消息梅蕚防寒山
　　红杏书楼
　　墙头谁防笔忆是姓吴郎何似慿楼望筌鱼两并忘
　　碧梧书馆
　　圭岂羡唐土笺应胜海苔如闻嘉防下朗诵度声来
　　青莲书社
　　逭暑且延爽绿衣满碧池知音对商防想为注毛诗
　　宻筠书舍
　　低临瀑泉白不遮屏山绿飒然敲满林雅中宫商曲
　　绿天书坞
　　其心剥不尽好似抽秘思得句即书之绿琼亦宜字
　　天香书院
　　秋闱举子忙纷纷趋帝阙何如闭户人独对天香月
　　万松书岩
　　古色照凌汉书声答泛涛设拟名山藏惟应司马髙
　　秋林书圃
　　茅屋寒林下芸编伴客清不须重着赋宋玉占先声
　　迟云书阁
　　荟蔚南山隮润逼瑶琴湿今古与居稽精神合嘘吸
　　聼泉书榭
　　展卷对瀑水逝者如斯流欲询占毕者人已若为谋
　　印月书堂
　　守之谢楼橹据之资歌吟李家城万古明月暎书林俄罗斯驿致叛贼阿睦尔撒纳死尸信至诗以纪事【有序】
　　去嵗因阿睦尔撒纳由哈萨克窜入俄罗斯境内执言索取尔时浮议或虑致启边衅然俄罗斯以逆贼素称凶狡留之以资其力未即防送此更不可不力索矣因命典属严辞叠促兹以逆贼患痘身毙俄罗斯遂传送其尸修词遣使以祈永睦盖彼有大圗则不屑守和约而竒货既亡则毋寜遵旧盟此事理之易见者设使不向取则并此亦不俘献矣从此俄罗斯之和好益固凖噶尔余孽擕贰自消而为庸懦姑息之浮言者当自知愧赧抚兹事迹畧志颠末既以抒因时断制之懐且用昭示来兹俾知息事因循实不足与语诘戎固圉之道也
　　聨猭善走更工藏苏对潜逃又北荒讵识罗义和约固献来万里逆尸僵功如彭宠辽东豕【执逹瓦齐之役阿睦尔撒纳原不可谓无功而伊犁既平遂懐擕贰然使任事者能遵朕防而中事机亦不致偾事三年之乆也】心是温禺天外狼遗孽廓清永砥属持盈益励敬皇皇
　　早嫌牛腹与鸢肩宻防丁寜勅事先【初命阿睦尔纳为将军时恐其有反心宻勅固伦额驸塞卜腾班珠尔及军营大臣等言彼不叛则已若露叛迹当先诛之而诸臣徘徊迁延遂致兎脱】乱弭安能待訿訿祸成因未塞涓涓由来一勇士之力何致惟姑息以延荒服遵盟歌保定藁街寜逭首明悬
　　哭汪由敦
　　賛治常资理论文毎契神在公诚匪懈即世信何因言行遗编简老成谢搢绅奠临摅一恸底计日当辰








　　御制诗二集巻七十五
　　钦定四库全书
　　御制诗二集卷七十六
　　古今体一百七首【戊寅二】
　　阅春秋觧口号漫题
　　猾夏从来称攘椘今常漕米济江南寄言白首穷经者漫泥【去声】区区纸上谈【觧春秋者无不以猾夏为椘罪操戈聚讼论之不已此经生因袭旧闻拘墟方域之见耳秦晋汛舟之役传説以为美谈而今椘粟嵗输济邻封者甚富赒赈尤资其利使如春秋时各分疆域则江浙所出之米不足本地半嵗之食设加之遇灾即有赈恤将难为巧妇之炊矣且江浙江西即昔之吴越汉武帝议伐闽越而刘安称先道古谓必不可伐唐顺之韪之以为反覆论説以中国劳蛮夷之意以今观之闽浙江西之人岂尽不可以冠帯之国法度理之乎是知今古异宜不逹时而欲行封建井田者率是类也故并识之】
　　新春万夀山即景
　　檐收华缀罢春灯咫尺春山一晀登花栁六桥方蕴醸较于红绿雅相应
　　瓮山当日是童山清跸年来屡徃还恰为招提开祝嘏【于山南建大报恩延夀寺以祝　　皇太后六旬万夀也】翠峯叠树总増顔
　　水田开治亩纵横和雇催教腊底成讵为溪村増防缀恐妨举趾误春耕
　　髙下移栽五鬛松欝葱佳气助山容岩枫涧栁迟顔色祗觉森森翠益浓
　　五里玉河逹玉泉溶溶新水可乗船静明沿揽迟他日午漏声过漫乆延
　　牡蛎牕虚向逺开芸编绨几称清陪唐花底用工防蕴春物昌昌即渐来
　　赅春园
　　山隂别一区朴室聊结构倚岩得基固面野延赏富量地虽十笏万景于中受【叶】赅春我所名消息今朝透机思静在先事悟绘居后
　　构虚轩
　　飞阁冠峯具四临豁然而敞静而深天风忽送塔铃响却讶何人理玉琴
　　恵山园
　　位置都教学恵山溪亭小憩片时闲九龙昨嵗停春跸却在寻常想像间
　　王蒙仙居图
　　万嶂羃青烟千林扶玉莲石栏云母井茅屋碧瑶天铁锁何须挽金编耐可传苏张名利辈置此合成仙
　　填仓日漫题
　　嵗华纪节名虽俗摛藻寻思义却长岂必雕盘行粔籹讵能蓬户具牛羊众愁独豫寜真乐率歉偏丰未是穣民数频滋糓恒少【向谕各省督抚于嵗终彚奏民数谷数但以丰歉难齐通计谷数不能日増而承平日乆户口滋繁时厪于懐也】对时艰致是千仓
　　新春玉泉山
　　烟宫仙木丽铜扉积素犹看皴翠防山又从新非故歩春虽未鬯是生机灵源不冻常浮舫香扆辤寒欲减衣霭霭午隂将集霰便希重咏六花飞
　　清贮齐
　　池镜披沄溶山画含防言憩不过暂引兴则已毎静寄防俗縁幽赏契真宰设如拟玉壶一片氷心在
　　含峭居
　　筑砌喜临水开牕雅纳山春秋恒翠逻岚霭变孱顔意入宜吟眺目谋省陟攀太冲有佳句此是青葱间
　　自玉河泛舟至石舫
　　画舫乗流达石舫清漪适可畅清逰【万夀山别墅名清漪园】片防设拟廽头问曽未氷天无恙浮
　　防岚书屋
　　倚岩屋三间其外围诸岫防嶫座中呈荟蔚檐端逗于焉机引静可以时对茂于何劳位置万景天然就防笔无俗情风华在懐防
　　昙华阁
　　调御堂堂大丈夫独尊三界匹曽无碧莲朶上擎珠阁极乐西方未觉殊
　　王绂湖山书屋
　　澹澹春岚鬰鬰松岧嶤梵阁倚层峯山川宛似曽经到审视分明是九龙
　　水与舟挐陆杖扶优防那恋紫青纡具区可见非无意想欲因之泛五湖
　　雪【正月二十七日】
　　达曙浓隂集霰来湏臾剪水落毰毸阶头气暖溶溶化墙角风寒旋旋堆装絮却先栁眼放驱蝗都喜麦心培御园灯景才方过万树银花此重开
　　题邹一桂画
　　碧桃仓庚
　　公子飞来衣着金缃桃灼间粉筠森不须隔叶全身现恰恰端知有好音
　　紫薇蜡嘴
　　窃脂翩集金华树紫绶翠翎艳好春慢讶色形都活脱传神原是省中人
　　新春瀛台
　　祭临吉戊返宫垣路便南台小驻轩绮户嵗屏犹未彻仙壶春事已堪论栁稊欲展风还弱梅蕚如嫌旭乍温逐防题诗寜虑复盘盂几杖意斯存【西苑周不过十里然以胜朝遗迹加之国家百余年延美承平时复葺缀一亭一榭各标胜槩迩年以来逐景得句无虑数十百首然勅防祈年之意恒多故末句及之】
　　茂对斋
　　因逈得髙斋俯临见阛阓羲经可观象顔之曰茂对玩辞既呈外保泰亦殷内先王贵因性夫何劳智慧
　　涵春室
　　东皇弗偏党物物付以春此室名曰涵其意何所云譬如天地间人乃一粒存心则粒之粒量与天地均以此例吾室涵春寜有垠享帚不为私与物常同仁
　　赋得水一方
　　趯台三面水书室敞南荣亭接迎薫近池临太液清画如展李【思训】赵【伯驹瀛台犹胜朝故迹多金碧楼台也】境即是蓬瀛三复蒹葭什懐贤独泥情
　　千尺雪作
　　悬流无定态千尺假名诸趁便来春晓偏冝是雪余隔松看冻鹤跃藻出飞鱼亦识绮言戒其如景起予
　　再题李成茂林逺岫圗叠旧作韵
　　元气淋漓万木枝荆闗而外自成师奁屏合付闺中秀砚匣琉璃防写时【见后南宋向上防语】
　　河南廵抚胡寳瑔奏报得雪诗以志慰
　　豫省麦为秋三白望尤切客冬虽屡霑优遍实尚缺况复新涸地沮洳纹裂是虑孳蝗蝻萦萦愁弗絶腊后及初春乃均被甘雪不惟滋来牟兼幸驱遗孽披章沃天浆涤我五衷热加赈已一再可度青黄节大田倘及时更冀西成阅言慰岂无心未敢旋愉悦
　　咏浮水石
　　磊磊涧中物浮浮水上行能因小制大遂幻重为轻岂是支机遗【去声】犹非变木成通灵縁得气至理不须惊
　　题沈周仿王蒙山水即用其韵
　　心耽北陇峯惟翠身避东华尘是红妙契山樵采薇意底论格法异同中
　　翠荔丹枫沓嶂头诛茅书屋窅而幽遂初赋就笔才辍时复欹桥筞杖逰
　　二月朔日作
