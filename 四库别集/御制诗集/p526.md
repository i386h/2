<!-- { "loadSidebar": true } -->
　　蓟【州】平【谷县】一岭隔东西陡峻惟堪跋马蹄静寄傥来还傥去定光【云罩寺塔名】云耸复云低我方惜以未成雨众且欣于弗作泥暂就郊原易舆度徒观连陇麦萋萋
　　闻京师得雨
　　仲春田盘雨寸余近京无此畨不及寸逾寸被京都彼此均我土我土止此乎寰宇望时若望多愁多夫余寸泽虽微亦属春膏濡晩来山吐云英英四野铺仍冀优渥霑利我三农夫
　　顺义县行宫再曡己丑旧作韵
　　维暮春之月气和景已融桞垂陶宅緑杏放董林红路近匪劳众几闲更勅躬星言明启驾为是谒
　　慈宫
　　回跸诣畅春园恭问
　　皇太后安即景成什
　　寅牌夙驾到惟辰趋请
　　安怡诣畅春防肃祝
　　年永期万徃来数【上声】日甫逾旬香山
　　逰豫谕云乐盘谷瞻懐念以申只待军营鸿防报尚廑慈顾问承频
　　御园暮春遣闷
　　仲春启跸暮春回十日韶光瞥眼才緑水青山疑画展新荑繁蘤迎【去声】人开临池橅帖三仓衍弃暇翻书四库裁之二者犹略遣闷闷因亟望防音来【阿桂昨奏一二日内即覔路进攻计廿四五日当有大防是以连日盻望喜音尤切】
　　直按察使达尔吉善奏报保定得雨六韵
　　方伯适扈跸臬司留省城奏称三寸雨【昨在盘山初三晚雨仅湿地而京城之雨约有寸余今臬司达尔吉善奏保定省城于初四日自寅至已得雨三寸葢愈南则雨愈大也】真慰一心萦迤北膏微逊当春盼益诚明知土犹润业已黍新耕于泽宁辞足继霑始惬情豫郊乃亟待【河南巡抚何煟于二月廿六日折奏豫省晴霁略乆虽屡得微雨俱不成分寸现在尚资透雨若半月内普获甘霖二麦仍可卜丰收云】卜度缱怀并
　　将军阿桂奏报攻克罗博瓦山碉痛殱贼众相机进勦诗以志事
　　罗博瓦最髙四峯互围拥危石鎻岩岈氷岩滑巃嵸贼要门户死守弗开空然势在必取将军申戒董八旗子弟兵其中多将种心既坚忠义力倍加拳勇偏伍与弥缝部署劳洞洞【阿桂奏罗博瓦山最闗要此一路必当竭力始得建瓴之势因于二十三日派海兰察等统兵九百名攻弟二第三山峯中间了口以截断贼人归路又令额森特乌什哈达带兵在后续进海禄保宁之兵又继之普尔普仍攻罗博瓦之前山峯福康安攻喇穆喇穆大碉又令特成额成徳等由左边山沟潜进以牵贼势】夜发晓将及贼聚拒冲涌据髙直下我师屹弗动待其近至前持满无不中【叶】緑旗及土练激励均跃踊履险如席平腾髙拟鸟翪刀矛短兵接贼败不旋踵陇种奔案角惃踉逃穴孔两日克八碉廿六卡获冗贼巢斯已近一鼔期收总【廿三日三更传令军士进发将及黎明官兵分为五路各自爬越而登贼先已知觉即攒聚羣贼往下直冲势甚凶猛官兵内虽有被石滚伤之人并不稍为移动俟贼人冲近持满而发无不应即倒既近则刀矛短接伤毙亦多贼人势不能支始行败退官兵上追杀直上山梁贼众除杀死外并有抱头滚落厓下箐中者海阑察一面占据了口碉卡一面往抢三四峯及峯下一冈碉卡尽行攻克普尔普督兵攻打两夜意气腾上攻开碉座统计殱贼二百余促浸头人二名攻克大碉八座大小二十六卡抢获礟位火药铅丸甚多距逊格尔宗不过五六里俯瞰贼人碉寨竟可直下冲压拟从罗博瓦对面山梁发兵截断其后贼自不攻自溃长驱直入更为得办阿桂调度有方诸将领亦奋勉出力因晋阿桂太子太保海兰察授内大臣普尔普额森特授散秩大臣并赏荷包有差伫俟功成懋赏】然予更有思好生承
　　天宠逸徳玉石焚佳兵诫宜奉渠魁所弗赦胁从实懵懂晓之令归命倒戈或隂拱【官兵杀贼甚众贼必心生畏惧然殱戮太多朕心有所不忍因谕将军等及贼畨惊怯之时开诚晓谕以此事由于逆酋之负恩反噬罪在不赦兴诸番无涉畨众中如有能设法擒获索诺木及莎罗奔兄弟并具姑阿青头人丹巴沃杂尔等至军门来献者奏闻另加赏録若能弃逆投降者亦可贷其一死若予安挿诸畨如果明于顺逆祸福自求可生之机既觉事半功倍且可免致玉石俱焚方合朕好生之心耳】诛杀既弗亟成功庶速巩寄谕相咨诹慎事惟防竦
　　西直门外
　　御园信宿遂还宫为是斋居合禁中吉亥将行耕耤礼夀萱必告厯年同
　　近陇遥阡麦頴齐滟晨露緑萋萋如滋渥雨秋堪卜益切殷殷恺泽徯
　　丰泽园演耕毕憇春耦斋作
　　演字曾无六经见由来训习久沿讹可因已罢数年阅【春耦斋本以演耕得名迩年因扶犂之典久习率停预演不觉已阅数载矣】未得仍停此日过【兹以进宫斋戒之便顺道经丰泽园仍一演习非惟使旧典不至久辍且前期习劳于身体亦甚有益也】实以劭农爰再举亦堪摛藻事重哦自彊不息传羲象斯即一端切已多
　　山东巡抚徐绩奏得透雨诗以志事
　　同日田盘刚及寸青齐尺奏书闻【初三日驻盘山夜雨尚未及寸昨达尔吉善奏保定是日得雨三寸余今徐绩奏初三日酉时省城甘霖大沛至初四日寅时止入土深透此次雨势甚大霑被必广】黔黎总我心懐内逺近宁他疆界分燕北地寒待差可河南早望尤殷【何煟前奏豫省望雨甚殷若半月内得雨二麦可仍冀丰收故连日盻中州报雨之信尤切】为【去声】民祈岁悠而广以是多忧故少欣
　　咏静怡轩前梅花
　　江左梅树欲结子禁中梅树方放蕊南北迟早殊若斯都缘气之所使气天然弗可违不齐之齐乃大齐岂无古榦及香片火攻巧夺由花师未若庭前双植树祗须氊棚冬畧防暮春亦自芳葩开不借人工足天趣溪边山畔纵未能风亦香飘月亦横恰如髙士弗欲速素履贞吉饶余清
　　题宋人戏婴图
　　湖石花开富贵春峥嵘游戏亦彬彬漫教白眼看四子【图中四婴儿】长大都成讲徳人
　　耕耤日祭
　　先农坛礼成有述
　　春巡昨岁未躬亲敢濶邵农倡万民先诣
　　方坛祈
　　惠佑遂临膏壤举耕畇莭劳祗以行三返敬事宁当懈六旬【耕耤祭　坛如遇巡幸在外则遣官恭代或有以余既逾六襄扶犂之劳似当从节为请者余以事属劭农讵得因齿増图逸且自念精力尚足相副故亲诣如常惟向所加四推四返步履不免过惫迩年仍按古礼三推云】布宇云浓将作雨颙希吉自
　　天申
　　咏官窑三登瓶
　　修内成秘器年陈陶气澄那余下筞火祗裂细文氷葆有精神足疵无髺垦曾耤回闲玩古【是日耕耤还宫将以明日幸南苑取道近也】即物祝三登
　　启跸幸南苑
　　南苑迩来临弗亟去年今岁两临加昨缘回跸奉金幰【上年春阅视河淀工程因恭奉　　皇太后巡幸天津由水程回銮登陆后便道掖奉　　慈辈临憩南苑】兹以落成礼碧霞【重修马驹桥碧霞元君庙蒇工择于十二日亲致瓣香庆落而南顶中顶神庙亦丹艧鼎新因分日防诣瞻礼路便遂驻新旧衙门行宫】习习风轻花放蕊蒙蒙露重麦抽芽因之更为【去声】思膏雨祈稔吾懐讵有涯
　　凉水河
　　凉水出鳯泉玉泉各别路源出京西南分流东南注【凉水河出右安门西南鳯泉东流经万泉寺分为二支一自南经草桥曲折东注一自北经广恩寺曲折东注至永胜桥复滙为一东南流循南苑绕垣而东至小红门之西入苑墙东南流经沙底桥折而南厯头牐至二插一畆泉之水自西来滙之又南而东至鹿圏村三海子以上之水自西南来注之又东南流至五空桥出苑墙经马驹桥迤东行至张家湾入潞河此凉水河之经流与玉泉之贯绕京城入通惠河者各不相涉也】岁乆未防剔率多成沮洳漫溢阻道途往来颇致误【自右安门至永定门地势洼下每遇霖潦輙漫溢阻旅途嵗乆未治积成沮洳迩年以来济厘水道出内帑简大臣董其事自鳯泉至南苑进水栅口濬河三千余丈又白栅口至马驹桥濬河五千余大修建桥牐凡九新建牐五以资莭宣于是凉水河之水乃得安流无患其濬河之土则于右安门外培筑甬道一千余丈以便行人河两岸旧有稻田数十顷又新稻田九顷余均资灌溉之利或云其地似江乡风景者不知余之意期于农旅俱受其益并非借此为防缀也】王政之一端未可置弗顾迩年治水利次第修斯处建牐蓄其微通渠泻其怒有莭复有宣遂得成川巨川傍垦稻田更赖资稼务南苑红门外厯览欣始遇或云似江乡宁饰江乡趣兴农利旅然永言识其故
　　谒元灵宫
　　圆殿碧岧嶤
　　髙居俯九霄松槐百年阅星斗万灵朝顾諟瞻于穆屏营对孔昭诚哉祷乆矣只吁雨旸调
　　小猎三首
　　围墙近以种田周桞外平原布猎驺【近海子墙设庄头种地植桞为限其外平原皆猎场】适可而行适可止此来非特为春搜
　　业已围陈矌野间罢而弗用似耽闲设云爱物当春令尔雅曽无搜字删
　　磬控自知不及前挽弓毚兔获才连艳称双中曽嗤彼【乙亥春南苑行围一日射中八因有季登漫诩中双兔一日双还倍彼三之句今日小队行围射免仅获其二忽忽二十年竟如向之所嗤实堪自哂然余春秋六旬有四犹能骑射中双虽未符昔日所云差足验习劳弗懈之志非徒夸精力未衰借以解嘲耳】今日翻嗤我亦然
　　河南巡抚何煟奏报得雨诗以志慰
　　山左知霑灵雨均豫郊切为绻怀频优膏同日霈上已及莭三农利暮春【何煟奏河南省城于三月初三午后宻云连绵至初五日午刻入土六寸有余尚未止息近省州县禀报大畧相同二麦滋荣丰收预卜且髙梁早均当乘时播种盼雨将两月得此可转歉为丰农民欣忭其得雨日期与山左既同而势亦畧相似足验霑被之广耳】麰麦卜将登筥鹿黍禾欣已起耕畇京畿虽是犹堪待释彼忧还念此谆
　　旧衙门行宫晩坐
　　古屋几筵清几闲静趣生云铺即望雨月上又嫌晴树新来影檐禽话别声壁诗一再读何限昔今情
　　防榆书屋即景
　　一株古榆隂满庭书屋昔日斯经横设如刮目以相待犹故吾也増恧情乔孔之中落松子亦防拱把如桐梓【榆树上寄生松树一株今亦拱把矣】斯有故焉可得言凡骨欲换金丹耳马驹桥碧霞元君庙落成是日瞻礼有作
　　周礼或弗读遂人乆失职治水并治涂互因难惜力然古实用民今惟发价直国家之善政从弗兴力役桥以跨川脩庙以镇桥饰需殷相得彰落成值此日清晓出东门【在海子东红门外】村民多喜色轮奂致瓣香祈佑民福国祥刚湿地【正值微雨】归舆云破翼优渥以为佳降馨愧无徳
　　陕西巡抚毕沅奏报得雨诗以志慰
　　秦川千里万民稠民食全资三府收【毕沅奏秦川地广民稠全頼西安同州鳯翔三府属嵗获丰收则通省均资饶裕连日霡霂轻霏时落时止不成分寸兹省城并近省州县于三月初四日辰刻至初五日午刻甘霖大霈下隰髙原处处深透且云气浓厚雨势甚广逺近定获均霑】连日虽霏未成寸暮春大霈始霑优时同齐豫真徼幸【连日山东河南奏报得雨皆系初四五等日与陕西恰合其霑透情形亦约畧相同三省相距数千里同日均渥春膏实为罕觏】泽望京畿转切愁寄语誊章喜雨者漫称吾徳感天庥【各省督抚奏报水旱则为之愁奏报丰稔则为之慰然未尝以此为督抚贤愚之征若明示此意将必有讳灾饰丰者虽日后得闻而民已受其害矣】
　　新衙门行宫作
　　平郊间【去声】断麦苖青縁此索教猎骑停无事轻舆言至早有懐虚室坐来馨琹书静好通倪筦花木清真悦性灵一宿明当旋御苑又违六日侍
