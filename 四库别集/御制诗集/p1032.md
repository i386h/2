<!-- { "loadSidebar": true } -->
　　不战胜其固最佳降因战胜等堪阶【不战胜人固为上善然当逺徼外夷跳梁不靖必得痛加惩创使知畏惧然后受其降顺始能久而不变近如安南缅甸之来归原不借乎兵力若前嵗廓尔喀之伇畏威投顺因乎战胜正与不战者相等】七擒孟获翻嫌数【入声】一举乞夫【北史讹伏　廓尔喀滋扰蔵地自恃险逺意谓中国兵威所不能到朕命福康安等统率劲旅深入其境七战皆捷彼即悔罪归降情词廹切以万余里邉外之地畏威懐徳出扵至诚视孔眀七擒孟获所谓攻心之防未免烦数不经即北史所载姚秦一举而降乞伏干归　　　亦不足以比兹威畧】来共偕却献纯钩表忱敬奚妨疋帛示柔懐【廓尔喀归降后屡次遣人进献方物兹又以谢恩献其寳用之剑以彰诚敬命加赉縀疋用示厚往薄来之意非贵逺物盖懐柔之道固当如是耳】屡镌檀匣成章咏【自乙亥平定凖噶尔后声威震叠外藩之摅诚贡献者踵接骈至如和阗迤西之博洛尔部沙瑚沙黙特伯克扵癸未甲申己丑进献武器匕首玉欛双匕首又癸未安集延进献匕首壬辰土尔扈特进献七寳刀银削刀丙申平定金川后俘获蕃剑等物皆用檀匣弆蔵系以诗章岂以勤逺自雄实亦兵非得已及至大功告蒇不得不即物书事用志武成云尔】勤逺能无义畧乖按乞夫汗圭鲜卑人也鲜卑本匃奴乞夫乃其姓北史讹夫为伏汗圭为干归防古语汗圭为盛满也盖其人之名夫乞夫汗圭讹为乞伏干归盖以不识诸国语之汉人以汉字译诸国语其鱼鲁豕亥之讹可胜言防其可鄙不值一噱并识扵此
　　甲寅夏至日
　　北郊礼成述事
　　尧典占星火周官祀
　　地祗躬承申素志【数十年以来　　方泽大祀嵗必躬亲计丙辰归政以前维余眀年一次尚当躬承　　祀事用申素志】嵗久沐
　　恩私庚月庚辰值【月在庚午辰为庚戌庚实也】实坚实好期惟资膏泽养稽首吁
　　霖垂
　　启跸幸避暑山荘之作是夜雨【五月廿五日】
　　仁祖丕谟显时驱避暑旌方欣深夜雨却惜傍朝晴【昨晚隂云浓厚至夜半后果得宻雨一阵大可冀其优霑讵意傍晓复晴甚为可惜】遂有作泥议聊停御马行【向来幸避暑山荘启跸日率御马以行即今春巡幸津门扵万泉荘用膳后仍复乗马一时扈从送驾诸臣及道左村民无不欢幸今早御前大臣因夜雨虑途间泥泞遂从所请聊停防骑然以八旬有四之年乗舆就逸頥养之道亦所应尔谅不致有懈武之议也】耆龄合頥养懈武谅无评
　　过清河叠去嵗韵三首
　　桥上轻舆殊往嵗【去嵗春夏之间雨水霑足启跸过此二麦渐已登场大田木黍亦已出土盈尺桥下之水波流防防因有绿野欣他过绿町清河仍此俯清波之句兹来河水甚减迥殊往嵗】俯看水减去年波因供灌溉稲田用便减御湖值防何【是处之水皆从昆眀湖来今年雨泽未能霑透两岸稲田自皆借资灌溉是以近日御湖亦日渐减小然有济农田湖水亦何足頋惜】
　　麦已减收真可惜禾才半种【去声】计其长昨年等度过斯况方寸惟増愧弗遑
　　畿南山左皆一律较以去年逊者多犹此腆顔三叠韵不知拈笔説云何
　　降防命拨银八十万两截漕六十万石以备直缺雨州县赈济之用诗以志事
　　郊行农况看来真雨有偏霑究未均四五寸仍苗望继【日内据梁肯堂奏东安文安武清通州天津广昌等六州县扵十七十九二十等日得雨四五寸不等似此自可及时播种秋禾但干暵已久目前虽得渥此后仍望继霑庻可长发芃茂】二三指更茁艰新【其余各州县大概得雨不过一二三寸其稍优者或尚可耩耕至一二寸者并不能布种盼泽更为急切】夏灾可曰秋应待民窘诚当官发频□【按説文三十曰丗读作飒四十曰卌读作息其意止在纪数并无字义则六十亦可作仍读作六八十亦可作□仍读作八矣】万银兼万米宁湏巧妇叹畺臣【兹梁肯堂奏直被旱各属应行赈卹之处所有藩库银两及上年买补仓谷五十万石尚不敷支放因即降防发部库帑银八十万两截留江广帮漕六十万石俾资支放谕令梁肯堂即日驰赴天津防同仓场侍郎等详妥迅速筹办朕扵赈卹灾民从不少为遴惜此畨拨发银米已从优厚在梁肯堂不当复以无米之炊自诿但虑官吏等从中舞弊肥囊染指或致小民不得均沾实恵仍饬该督率同司道等实心经理严加查察俾灾民不致一夫失所以副恵养黎元至意】
　　宻云行宫晚坐即事
　　昨晚驻石槽西南云气浓中途乃蔺沟晓闻四寸逢霮防向南宻近京想渥重朝爽发清跸已至宻云宫阵雨洒税驾午复霏□入土二寸霑接润诚利农二麦虽失望禾黍争菁葱为之意少纾
　　昊苍恩感隆然仍冀普霖未敢怡渇衷
　　雨【五月廿七日】
　　昨朝防畨【去声】雨而晴四鼔檐前复霔声已喜作泥跋山路更思透壤报都京【廿五启銮后每日皆有阵雨而昨夜驻跸宻云雨势更大今早山路频觉泥泞此间春夏以来已偏得雨泽日内又获频霑而京师尚欠深透犹未据留京王大臣等奏报盼望转加殷切】遥瞻云聚西南势切望星驰霶霈情【迩日西南云气时作且极浓厚昨闻蔺沟已得雨四寸京城相去不逺自当一律均霑亟望驿章遄至此次雨势西南更甚或京畿西南一帯同渥甘霖亦未可定因即驰防询问留京王大臣及梁肯堂令其速奏以慰悬厪】渐北田功渐加羙【跸途所见自懐柔迤北禾苗已长发青葱过宻云以来益加芃茂惟欣慰之念尚不敌盼泽之懐耳】曰欣【此间】曰盼【迤南】寸心萦
　　要亭行宫晚坐
　　要亭名以有要泉攷证曽经丙午年【要亭向一作遥亭又作瑶亭宻云县志则又称姚汀按日下旧闻载水经注要水出塞外东南流迳要阳县城东考要阳即今宻云境自当以要亭之称为是丙午要亭行宫对雨诗已经考证字当从要兹又详加稽订其为要亭实有可据】向北田功今嵗羙坐思目覩意恬然
　　出古北口阅稼喜而有作
　　闗外田强内素知况闻春月雨频施【闗外之田素称肥壤今春又频霑雨泽是以今日所见道旁禾黍较之闗内宻云一帯更觉畅遂秋收可冀丰稔】麦皆晒穂如云胜禾普抽苗饮露滋峰每作霖润及壤宇常收雾朗宜时隂浓目送西南盛曽否优霑心与驰【连日西南云气甚浓未见留京王大臣奏报得雨情形昨已有防询问今早隂云宻布而西南尤为浓厚曽否已获优霑深为驰跂】
　　两间房行宫即景口号
　　北来农事越看佳矮黍髙梁【广群芳谱载本草梁即粟也自汉以后始以大而毛长者为梁细而毛短者为粟今则通呼为粟而梁之名反隠矣】一律谐愿得畿南齐以北速闻霑渥释忧懐
　　常山峪行宫阅本
　　清晓驻常山【是日自两间房至此驻跸计程三十余里清晓即到此传餐视事向例幸避暑山荘启跸后留京王大臣越二日发报此处距京甚近是以毎年第五站驻此正值到报之日在此阅本习以为常矣】扵斯阅本闲【尔雅释诂闲习也易大畜日闲舆卫陆徳眀经典释文云日习车徒也诗秦风逰扵北圏四马既闲传曰习也小雅比物四骊闲之维则注云闲习之而皆中法则大雅君子之马既闲且驰注曰闲习也礼记经解以之田猎有礼故戎事闲也是闲之训习为第一义又説文闲阑也从门中有木周礼天子十有二闲邦六闲注降杀之差每廐为一闲夏官虎贲氏舎则守王闲注闲梐枑疏闲与梐枑皆禁御之物也又广韵防也御也法也易乾卦闲邪存其诚家人闲有家正义曰治家之道在初即须严正立法防闲也书毕命虽收放心闲之维艰又大也诗商颂旅楹有闲疏陈列其楹有闲然而大又诗大雅临冲闲闲传动摇也又荀子劝学篇多见曰闲又博雅闲遮也总稽各义皆有可据惟正韵闲亦作嫺非是按左传赦其不闲扵教训史记屈原传嫺扵辞令似此嫺可通闲若防闲马闲古今书籍未有改从嫺者未可泛云闲亦作嫺也至扵合闲闲为一更从俗説查经典内从无闲闲通用者惟洛神赋仪静体闲韩愈答崔斯立书耕扵寛闲之野白居易诗洛中多闲客朱子诗猿意不惊春意闲以闲通闲者不可枚举要皆后世文人偶尔通用遂相沿袭究之义涉勉强自当区别为是】讵惟批我诺【谓批尾允诺也】敢不敬其间昨者逢膏渥依然报雨艰【昨廿八日驻两间房行宫夜间雨势颇大次早途间甚为泥泞乃今日接留京王大臣等及直督梁肯堂奏报犹是廿八以前所得之雨虽有优渥之处其一二寸者尚多目前固堪欣慰而京畿迤南犹不能不为缱念仍即驰防询问廿八日夜间之雨是否普霑令其速行具奏】南瞻颙肃吁尺泽宥民瘝
　　至避暑山荘作再叠壬子韵【是日雨】
　　富庶堪称塞外苏【热河自　　圣祖壬午年创建山荘以来已将及百年居民繁盛商贾云集市富庶之象居然一大都防防与江南之吴阊相似谓之为塞外小苏州亦无不可耳】锤峯亦弗两髙殊【杭之西湖有南北两髙峯西湖十景之一名曰双峯插云山荘内湖水渺弥数里环以羣山颇有天然胜槩其东面锤峯即水经注所谓石挺亦为山荘三十六景之一名曰锤峯落照殊不让西湖之两髙峯也】万家戸倍烟火盛【此间自　　皇祖诗已有万家烟火随民便之句以今之户口计之又不啻什倍扵前矣】合府学兴人士都【都正韵作羙借用郑风句意】旧种新秧芃若此目谋心惬慎殷吾浓云峻岭逰龙降风雨归舟一例图【今早过广仁岭时云隂已厚尚未有雨下岭后雨势甚大乗舆校尉及扈从人等行走颇速因忆内府有盛懋风雨归舟图其情景仿佛似之】
　　永佑寺瞻礼
　　秋仲还宫夏仲回指弹九月迅斯防愁因望雪望雨继【去嵗秋仲还宫后距今已阅九月始而望雪继而望雨无日不返躬切责惟冀小民食足衣丰庶防无负祖　　宗付托之重耳】肯以责谁责已该
　　祖显
　　宗承黎庶付衣丰食足痌瘝推油云急真盈尺【是日雨】祝普霶京报来【今日之雨自西南来京畿或可一律霑足惟望留京王大臣等奏报捷至耳】
　　含青斋得句
　　昨冬及今春口内望雪雨而惟口以外雪足雨亦普山荘已透霑数畨报御府【山荘一带去冬雪泽优霑春夏之间亦屡次报得渥泽麦禾畅茂并奏御园草木菁葱景象驻跸后逰览所至万木隂森草茵丰缛小憩斯斋洵属名实相称】并言草木佳欣闻滋实覩含青真含青翠色交庭庑昨朝大霖霔微虑过盛巨意移闗口内愁旱望泽所优霈利农功两得三登叙自哂意靡定一朝变尔许
　　快雨时晴口号
　　愿移北雨为南雨仍畏南晴喜北晴方寸内原无定见吾犹是那怪人情
　　留京王大臣报得透雨诗以志慰
