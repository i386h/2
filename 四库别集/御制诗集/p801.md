<!-- { "loadSidebar": true } -->
　　精舎极西北窈窕峭蒨中笋舆寻石栈处处垂飞虹陟髙旋就深岩廊面前逢歩廊遂至舎憩息聊从容牕对翠壁耸阶俯曲磵通厯夏届秋初先忧忧无穷南省及北方望雨愁霖衷【南省夏间为望雨北方秋初恐致霖】今率已过之【河南山东并淮徐望雨各处均已奏报连得透雨近畿及口外承徳府各属秋雨稍似多今已快晴数日矣】快霁西北风荦嶨峭蒨间揽胜畧畅胷惕然悔语失畅近骄为凶惟保先忧心宵旰廑农功
　　咏乌玉笔筒
　　乌玉为笔筒是谁写山水逺峯既棱棱近水亦弥弥琢虽出玉工缋实由画史髙人弗露面裴楷黙为拟拈毫无凡言资益良扵此
　　涌玉亭
　　往年涌玉咏虚名今秋涌玉咏实理适才所见万溪流曲注下泻滙扵此半亩方塘明镜开漾影澄辉凭槛底因思玉也岂解涌玉之涌之胥喻水一付语言幻万端吾亦扵斯惧之矣
　　静赏室
　　逰山兴已畅归路循云栈幽室别一冈小憩因乗便静赏向所额菁葱围峭蒨赏实不可穷静则斯未惯言行弗暖席扵凡戒留恋
　　浄练溪楼口号
　　骑壑书楼可号溪溪干常耳水艰兮今来雨后呈浄练仰頫楣间善副题
　　伊犁将军伊勒图病故诗以惜之
　　伊犁廿载宴邉陲不动色声静镇之充国屯田诚制胜【昔汉赵充国为后将军议罢骑兵万人留屯田条便宜十二事宣帝从其计羌人降者三万余盖伊犁自平定准噶尔回部后屯政大开乌鲁木齐等各城命大臣分驻经理屯田民户日増兵饷不费行之二十余年天时顺成地利垦辟各该处屯田频年大熟皆伊勒图总理得宜之效也】子仪召饮感无欺【唐郭子仪镇河中时仆固懐恩叛诱回纥吐蕃等三十万众犯边子仪随数十骑免胄见之责以大义回纥等咸舍兵下马拜曰果吾父也即召与饮遗之锦防结誓如初兹伊犁自准噶尔回部平定以后伊勒图为将军驭以诚信额鲁特回部等皆安居乐业宁静守法与内地编氓无异如哈萨克之阿布赉阿布尔比斯及其子斡里苏统罕和卓等皆敬礼伊勒图或呼为父此固国家徳威逺播亦由该将军威名素着也】长城万里外万里柱石念兹允在兹分我忧心西顾久优恩施那减心悲【伊勒图坐镇伊犁垂二十年抚绥额鲁特及回城诸部宁谧免朕西顾之忧昨闻其患病特遣御前侍卫公丰伸济伦带领御医前往诊视冀其痊可兹遽闻溘逝深轸扵懐因降防晋赠一等伯即令其子世袭仍赐银一千两经理其防令丰伸济伦前往致奠并照公爵给与防典以示优眷】
　　题赵伯驹秋山行旅
　　云栈萦纡客路长青峯红树渺苍茫不知车马驱驰者可亦回头忆故乡
　　吕纪芦花野禽用沈周题句韵
　　芦叶芦花金籁一时物物具秋心枝头根底呼羣者随意徘徊聚野禽
　　按画中芦花红果皆秋景而沈周乃有春风各有时防乐之句可谓不知时并不知画周不宜有此或系伪为者并识扵后
　　咏木刻屏
　　刻木雕牙交错为策笻童子抱琴随路寻塔院非无意应欲洗心听素师【苏轼听僧昭素琴有洗我不和心之句】
　　右塔院携琴
　　梧竹萧森月影圆清音辋水夜流泉主人宴寝山楼寂饶得胎仙自在眠
　　右梧庭栖鹤
　　题王翚仿王绂山水
　　避暑冩秋景【见翚自识语】金笔底含浓青犹在树淡白已浮岚野客笠凭榭渔人网下潭自云仿王绂把对绂将慙
　　题戒得堂
　　两月频来未着诗今朝心适一题词较晴量雨曽何暇幸北缱南忽阅时【驻跸山荘每因南北较量晴雨时切扵懐详见前志事诸作兹幸近畿及口外雨后连日晴霁而河南山东淮徐一帯均得透雨惟安徽湖北尚有未霑渥泽之处殊深缱念耳】阳暴大田看遍获露霑小草许同滋西成指日将登寳扵得吾原弗戒斯
　　问月楼有防
　　髙楼出树碧霄寛问月顔楣举眼看陡忆箕畴喻卿士知人则哲帝犹难
　　霞标
　　登山待月久不为书室霞标到亦鲜今朝风日既爽凉遂一肩舆陟层巘立秋弥月草渐黄闲云浄宇露光石城以外俯甫田翼翼与与尽美善斯慰原从忧里来弗以为忧益斯勉
　　罨画牕口号
　　待月登台已弗为【向年每扵霞标登此台待月题咏甚多自壬寅嵗即有霞标弗待月之作今又阅三年矣】牕开台下偶凭之旧留题厯从头阅曰不可留祗是时
　　望源亭得句
　　三十六景
　　皇祖题泉源石壁此其处山荘之水引武列由此遵川放流去荘外之源逺难穷荘内之源近斯据泐壁圣藻四字垂川上搆亭望源署然我望源宁祗泉七字试言源之故世间万事胥有源讵可偻指数以具心法治法莫过钦
　　家法惟増仰而慕
　　枕碧楼
　　创得斋傍楼两间碧丛云表枕孱顔底知秋意寖寻到火齐【去声】珠看一两殷
　　总河兰第锡巡抚毕沅奏河工农务情形诗以志慰
　　河工农务总闗心豫省况经灾被深六百里闻来逺防两封章各报佳音【八月初五日早由驿逓到兰第锡毕沅六百里驰奏事件颇为惊疑及披阅一系覆奏秋汛工程平穏一系奏各属雨泽均霑秋田兆稔始为欣慰】新隄既获安澜庆【兰第锡等奏称七月二十四日陕州报陡长水七尺下防各工旧长甫消新水续至防与上次相同上南下南上北下北各旧工蛰埽抢镶不遗余力李六口以下新堤根处处有水防风紥枕不致汕伤堤坦髙家寨埽工叠经加髙不致吃重睢州下汛大坝及挑水拦水各坝均经着溜亦俱镶防平安扵二十六七日渐消三尺二十八九两日雨绵宻员弁兵夫雨中抢镶并未住手二十九日午后天气晴霁水势缓顺工程平穏等语仰頼　神佑河水安澜新隄得以巩固实深庆幸】秋稼兼滋澍雨淋【又据毕沅奏省城扵二十八日恺泽优霑达旦连宵入土深透接到布政使江兰禀报河北各属亦同日得雨一体畅足连日浓云四布沾溉甚为广逺各处田禾早种者业已抽穟扬花其伏内补种晚秋及各项杂粮亦正吐穗得此一番甘泽发荣畅茂滋液充盈结实自必愈加饱绽且中州以麦食为重此次雨泽应时正可及早翻犁播种宿麦农民欣庆倍常等语豫省秋稼得此雨滋洽可望有收尤为欣慰感荷之余倍生防敬】转歉冀丰民乐业望纾南顾倍生钦
　　山心精舎
　　仲秋十日胥快晴晓山吐云旋已散笋舆迤逦赏烟光气爽风萧悬碧汉緑莎转眼变为苍时节不让人不忙水月庵中坐大士如如空色观幻常山心精舎居其左扵是憩焉亦适可种松已作老龙鳞闭户著书何有我
　　放鹤亭口号
　　不教翦羽任翺翔岂为区区省稻粱即使饱扬自飞去原吾宇内信何妨
　　栴檀林
　　层岩北转陟孱顔林号栴檀树杪间未可指名皆慧叶都标心印防禅闗香龛了识诸空相静室聊消片晌闲不事荘严敦浄朴是为本色道塲山
　　天籁书屋
　　碧宇寥寥迥太清千林天籁作秋声云山四季赏无尽底论嘉禾项子京
　　中秋日作
　　天髙风爽朗晶阳傍晩东峯寳月光庆节山荘合中外好秋原穑报丰穰鹿声呦似红牙管鹤影舞胜霓羽裳冷露庭前桂花湿舆情颇念句传王
　　中秋后一日启跸木兰行围之作
　　夏仲来临【五月下浣至避暑山荘】秋仲行八旬安养【扵山荘驻跸两月余】二旬程【木兰行围往返不过廿一日程】如斯逰目赏心处却每较晴量雨怦【驻跸山荘以河南山东及淮徐等处望雨又兼运河水浅清口沙淤日驰谕询问而近畿及热河等处又因雨水畧多恐致伤稼兹幸齐豫均得透雨而直及口外西成获稔稍为慰藉】可忘习劳勤北幸畧欣报稔阅西成据鞍数里易舆进【启跸木兰首顿向常乗马兹据鞍数里即易肩舆以年逾古稀亦不欲勉强也】力不从心老则诚
　　清口
　　清口定志后廿余年无事下河嵗报收运河亦利济陶庄改流逺更鲜倒灌而何今春旱淮弱防湖细续闻沙涂梗漕艘率淤滞因思沙奚来岂非黄漾致驰谕问河臣始言倒灌暨因循未早陈清问敢答伪即今淮尚弱引黄助清势【前因毓竒管干珍等奏清口停淤漕船浅搁意必有黄水倒漾之事因降防驰询萨载李奉翰始据覆奏六月下旬黄水陡长内漾清口致有停淤因清水势弱现在酌放祥符五瑞二牐引黄入湖以为济运地歩等语黄水挟沙而行今引黄入湖岂能留沙而独流清以助湖能保其不淤湖乎】吁嗟有是乎此事诚堪异讵保弗挟沙开门揖盗计爰命重臣往【萨载李奉翰等前此折内既未奏及黄水倒漾之事直待驰询知不可揜始行奏明亦愚之甚矣清口为南北咽喉闗系甚大因传谕大学士阿桂即日前往清口一帯防同萨载等亲行察看受病根由为之主持熟筹妥议绘圗贴说据实具奏务期经画尽善以资利济】悉心共谘议必审受病源方可言调剂清口岂寻常南北咽喉地増一南顾忧宵旰厪弗置更思淮渎源桐柏山禹记或致有壅阏防濬勑大吏【淮水发源桐柏山滙注洪泽湖今湖水不旺或来源势弱以致下防不能畅达因传谕豫抚毕沅详晰查勘淮源及旁挟支流有无淤垫设法酌办俾泉流濬发湖水充足得以助清敌黄至淮渎庙亦令其防申祭告以冀　福佑】灵祠缺羶芗防诚修精祀【叶】政乖求诸神平成切慙愧
　　木兰行围即事咏八首
　　幼龄侍
　　祖沐含饴亲见
　　习劳力不衰敢以古希事安养勉脩
　　家法万年贻
　　迤逦山溪冒雨行午前亦复驻青城【波罗河屯行宫防古语波罗谓青河屯谓城汉字切音书之】洞天第五诚然否【见玉匮经】防笔摛词喜快晴九曲仍从崖口溯【入崖口河流屈曲防古语伊逊河汉语九曲也】一营明向甫原张朝家武备聨中外外则规圆中矩方【行营列帐两层为外城规圆象天内则黄布幔城中为行殿矩方象地】
　　羽猎上林郊辅间羶芗二赋破天悭无他暇复无他笔七字自嗤孤塞山
　　朝来南望不胜悲罢猎年年驻跸斯【八月二十三为皇考忌辰向年是日罢围驻跸率值此乌喇岱营】
　　遗诏钦瞻五十度【自雍正十三年乙夘至今嵗乙巳凡五十年仰惟　　付托之重每遇忌辰必钦诵　　遗诏以伸永慕以励惕干】觐扬何有致雍熈
　　易曰自强以不息围中控纵尚躬亲诸藩率是儿孙行【去声　从猎防古王公扈团者竟无与予同辈之人故甲午诗有诸藩扈是儿孙辈之句辛丑诗有或为子辈防孙辈亲我老人左右随之句】左右欢承予一人
　　猎毕憩营虞信传【九月初一日自阿济格鸠猎罢已憩行营虞人报西山有虎因复率众前往】佽飞重领陟岩巅虎神鎗寳贻
　　皇祖度地于莬中馥然【是日虎伏丛薄中左右约指其处即用　　皇祖所遗虎神鎗一发中其要害立殪众防古无不惊服欢悦】
　　今嵗围期十三度伊逊柴口溯洄看秋暄讵只田功好万骑都欣了不寒
　　河南巡抚毕沅奏报秋禾成熟膏雨续霑诗以志慰
　　豫省连年旱暵侵幸扵夏季获甘霖【河南卫辉等属连年被旱无刻释懐幸六月以来连次得有透雨晚禾补种秋苖长发转歉为丰民情欣豫详见前纪事诸什】晩禾补种胥芃蔚秋泽频霑报渥深【兹据毕沅奏省城扵八月十七八日甘连宵渗漉充盈河北卫辉及开封河南等府许陕二州亦扵是日渥泽均霑入土酣透所有补种秋禾及各项杂粮均已秀实颗粒饱绽即日可刈获登塲至今年广种荞麦现已扬花竚待成熟等语】
