<!-- { "loadSidebar": true } -->
某伏以月开周正(一)周正：即周月，又称周王正月。周正建子，以夏历十一月为正月，称周月。，云庆鲁书(二)鲁书：疑即鲁经。书名，指孔子所修《春秋》。《春秋》以鲁十二公之次序，记述列国二百四十年之大事。后人尊之为经，故曰鲁经。。共惟某官司印花城，趣装谷旦。后皇右绥，台候动止，千福。某雪手露香，奏记签史，仰干丙在。


　　　　其二
某闻之二气五行之运，在天为寒暑，在人为语默。动息调元赞化，儒者事也。况一理身之阴阳乎！虽然，存我以厚苍生，愿为百家宝此不资之躯，乃副舆望。


　　　　其三
某佩服春藻秋兰之馨久矣。箕南斗北，无由快星凤之瞻，不谓天假奇缘，得托云仍之好。平生愿识荆州，却无负此言矣。中夜揽衣，击节自庆。


　　　　其四
某伏审荣膺纶诰，来领印曹。先声一驰，和气四洽，谅惟欢庆。窃惟某官以南岩世家为西江名士，峨冠司业(三)司业：古代主管音乐的官。隋炀帝大业三年设置国子监司业，帮助祭酒教授生徒。历代沿置为学官。堂，则何蕃(四)何蕃：唐和州人。为太学生，学成行高，诸生不敢与齿。朱泚反，同舍将往附，蕃正色叱之，故六馆无受污者。之德行；举幡帝阙下，则王咸(五)王咸：汉济南人。单于和亲，王莽选儒生能专对者。以咸为大使，陈莽威德，单于不能诎，致命而还。之气节。朝奏暮召，可谓希世之遇矣。尚屈凤鸾之枳栖，何耶？然张集贤起于鲁山(六)鲁山：县名。属河南省。汉置鲁阳县，北周改名鲁山。，郑相国兴于汜水(七)汜水：水名，在河南汜水县西。，万里修途，胥此焉出？奉紫泥而班玉笋，不夙则暮。


　　　　其五
某铅椠晚生，世居昭武(八)乌洲，学优而仕，代不乏人。在嘉定间，则伯氏果斋对策大廷，擢居鼎甲。独某不克亢宗少也，三预贤书，迨其强仕，某年犹未脱场屋，俛试南廊，疏居次等，遂得今阙【遂得今阙　丛刊本作「遂得令阙」。】。趋来梅川，甫书不考，乃蒙大鉴，张先生【张先生　丛刊本作「章先生」。】檄入郡幕，继蒙绣使，李先生俾摄信丰(九)信丰：即信丰县。唐天宝元年(七四二)以南安县改名，治所在今江西信丰县。。俱以一削收录，于是羇留【羇留　丛刊本作「羁留」。义通。】幕底者两年。回识薄职，不无旷瘝。然此心惓惓，无日不在朱墨间。屈指岁除，侥幸书满，几生修结，得际交承。洗龟拂篆，以为告新之图，某之志也；掩瑕匿过，以为淑后之计，则执事事也。引领车书【引领车书　丛刊本作「引领车音」。】，拜手以白，某及瓜而代(一０)及瓜而代：《左传》庄公八年：「齐侯使连称管至父戍葵丘，瓜时而往。曰：及瓜而代。」指瓜熟赴戍，到来年瓜熟时派人接替。后称任职期满。有日矣。修尺牍以通，是好礼也，乃为执事所先。懈怠之咎，无以自文。谨列件札，将以俪语，申控卑悰，并酬荣施，倘垂电光，荣佩千亿。

▲谢迭山全集校注卷四

说
跋
碑铭
表
疏
青词
杂着

说

秋旦说
江仲龙字说

谢迭山全集校注卷四

　说
　　　　秋旦说

元佑党人(一)元佑党人：元佑，宋赵煦「哲宗」年号。(一０八六——一０九三)。元佑党人是指宋哲宗年间统治阶级内部各党派的人。元丰八年(一０八五)神宗死，哲宗继位，高太后听政。次年，任用司马光为相，尽废王安石新法，排除新党。旧党中又有程颐的洛党，苏轼的蜀党和刘挚的朔党等不同政治集团。之子孙，能不忘其祖，抗志砺行，俾人知樵阳上官氏有后如君者，亦罕矣。君以秋旦自号，此意岂易与今人言哉！天地间一年之气，莫清于秋；一日之气，莫清于旦。人与天地相似者，血气也。有能反观吾所性所乐于此时者，幸以藐然之躯，与天地并立为三极，可无愧矣！冬之闭者，春之发；晦之息者，明之见；学之诚者，动之神。圣人合夜气、旦气，行启我者【行启我者　集成本作「以启我者」。】昭昭，君固不必问，予亦不必辩【予亦不必辩　丛刊本、日刻本「辩」均作「辨」。】。吾闻道家书有云：「太微清都(二)太微清都　即太清圣境。指太清太上老君或最高的仙境之一。，不昼不夜，其气常如六月之清旦。」是不是？然不然？吾不敢臆决也，姑以理测之。气之清轻者，浮而为天，必有真宰主乎其中，日月运转乎其下，光芒辉彩，岂不呈露乎其上。彼且不知雷电风云、雾雨霜雹为何物。俯而视之，九万里下，浮埃之蒙蒙，游气之冥冥，俗物之茫茫，人心之胶胶，曾不足献吾一笑。斯人也，斯志也，不快不慕，岂尚秋旦而已哉！
嗟乎！木兰不常有！见其坠露则饮之；秋菊不常有，见其落荣则餐之。贤者不得见，而见其象；古人不得见，而见其似。宁能无虚空跫然之声乎！元佑党人之子孙，有文学、有才智、有行义如君者，岂易得哉！惜乎！吾道久与世人相违，吾言不足为子赠也。人间之气，莫清于秋旦，儒家所能言，君之【君之　丛刊本作「君家」。】所已知也；天上之气，常如六月之清。儒家所不言，君亦未可忽也。

【说明】上官氏自号秋旦，为元佑党人后代。


　　　　江仲龙字说

陶靖节心与天一，□□□外，俯视六合，何物茫茫，始渊明而终元亮，君子怜之。菊岂愿为隐逸哉！以靖节而隐，显之者亦靖节也。建安(一)建安：唐武德初置建州，天宝初称建安郡。南宋绍兴二十三年改为建宁府，即今福建省建瓯县。江君自名应隆，自号曰菊隐，求字于予。孔明长啸【长啸　嘉庆本「啸」作「笑」，疑误。】隆中，时人皆以伏龙待之，宜以仲龙字。大丈夫生于乱世，消息盈亏，惟天所命，穷则晋处士，达则汉丞相，吾俯仰无愧怍矣！孟子曰：「易地则皆然。」颜子曰：「有为者，亦若是。」或曰：「子言善矣，彼岂有此志乎！」噫！不志者，不志之；必有志者，志之矣。

谢迭山全集校注卷四
跋

鹭州书院记跋
大学解义跋
萧冰崖诗卷跋
　跋

　　　　鹭州书院记跋

庐陵郡属邑泰和有龙洲，前邑宰爱其胜，垒石为基，创为书院，大丞相文忠【大丞相文忠　嘉靖本、丛刊本、日刻本「忠」下俱有「公」。疑误。】周公(一)大丞相文忠周公：即周必大(一一二六——一二０四年)。字子充，吉州庐陵(今江西吉安)人。绍兴进士，孝宗淳熙末年拜左丞相，光宗时封益国公。着有《益国周文忠公全集》。记之。或谓文忠公曰：「邑有学矣，非赘乎？」文忠曰：「三代盛时，自王畿建于【自王畿建于　丛刊本、日刻本「建于」均作「逮于」。】六乡六遂(二)六遂　周制：京城百里之外二百里之内，分为六遂，由遂人掌管政令。，为学者二，为序者十二，为庠者三百。诸侯三乡三遂，庠序常半之，家塾犹未论。泰和，子男邦也。略考图籍，浮图(三)浮图：即佛。《后汉书•西域传•天竺国》：「后桓帝好神，数祀浮图、老子，百姓稍有奉者，后遂转盛。」之居百区，老子之宫亦十五区，而额存屋废者不与焉。欧阳公着本论，谓三代之民，不从事田亩，则从事礼乐；不在其家，则在庠序。是以王者之政明，圣人之教行，虽有佛老，无自而入。今也，昔之庠序，皆转而为寺观，何不疑于彼，而疑于此也。是邦先贤，所以主张学校如此。」白鹭之于龙洲，同一章贡水也，周文忠公即世【周文忠公即世　丛刊本「公」作「节」。】四十有八年，而有书院于此。书院之与郡庠相望一水，设谓教化有不切，能不以赘待之【能不以赘待之　丛刊本「待」作「得」。】。虽然，由文忠之说，则吾邦虽复数书院，犹以为不足也【犹以为不足也　丛刊本、日刻本「为不」倒文。】。

【说明】淳佑十一年(一二五一)辛亥二十六岁，在江西泰和时作。鹭州书院即吉安白鹭书院。


　　　　大学解义跋

《大学解义》一篇，临川老儒徐公著述也。朱文公平生精神志愿，悉在四书。后进剽窃绪余，高可以取卿相，下亦投合有司，而掇巍科，天下家藏其书，人遵其道，与六经、《论语》、《孝经》、《孟子》并行。惜乎知之者尚未致，行之者尚未力，四书何负人，人负四书亦多矣。是编初意，岂欲发朱文公言意所未尽者耶？抑尊信文公之学，诚求实践，自不能己于言者耶！厥子以示某，某览尽卷不能赞一辞，所望于徐公之子者，惟于力行二字加意焉！俾人知朱文公之学，不徒议论，要见朴实，则此编亦必为世所尚矣。


　　　　萧冰崖诗卷跋

诗有江西派，而文清(一)文清：即吕本中(一０八四——一一四五)，原名大中。字居仁，世称东莱先生，寿州(今安徽寿县)人。绍兴进士，官至中书舍人，兼权直学士院。以忤秦桧罢官。其诗自言传江西诗派衣钵，颇受黄庭坚、陈师道影响；其后较趋明畅，南渡后也有悲慨时事的作品，较为沉痛。曾作《江西诗社宗派图》，有《东莱先生诗集》传世。昌之，传至章泉(二)章泉：即赵蕃。字昌父，号章泉，信州(今江西上饶县)人。以曾祖赐致仕思补官，终直秘阁，刚介不可夺。始受学刘清之，后问学于朱熹。九十而卒，谥文节。有《章泉稿》等著作。、涧泉(三)涧泉：即韩淲。字仲止，号涧泉，令支(今河北迁安县)人。有高节，仕不久即归，嘉定中卒。有《涧泉日记》、《涧泉集》等著作传世。二先生，诗与道俱隆。自二先生没，中原文献无足征，江西气脉将间断矣。幸而二先生所敬者，有涧谷(四)涧谷：即罗椅。字子远，号涧谷，宋庐陵(今江西吉安)人。宝佑进士，以秉义郎为江陵教官。累迁提辖榷货，编《放翁诗选前集》。罗公在，巍巍然，穹壤间之鲁灵光也。冰崖乃涧谷所知诗家，因取其诗二十六卷，刊以示余，余逃虚空而闻跫音也。观其诗可以知其人。岁在癸未清明日，龙虎山敬题卷后。

【说明】一、至元二十年癸未(一二八三)五十八岁时作。　　　二、萧立之，一名立等，自号冰崖，江西宁都人。淳佑进士。曾任南城知县，神州通判，宋亡不仕，归隐故乡。有《萧冰崖诗集拾遗》。其次子士斌，以注《李白诗集》著名。

谢迭山全集校注卷四
碑铭

唐司空威显庙碑
平山先生毋制机墓铭
号钟琴铭

　碑铭

　　　　唐司空威显庙碑

