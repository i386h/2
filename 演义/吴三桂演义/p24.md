<!-- { "loadSidebar": true } -->
　　自此三桂一发施恩于人。凡云南地方，虽为三桂藩地，惟一切官吏等仍多由朝廷虚发。惟三桂用意，一来惧朝廷派人窥视他的举动，二来欲全用自己心腹，故虽朝廷所任的，三桂也一概撤回，另以藩府龙凤下批咨部，以某人任某守令，以某人任某参游。纵部选本有定例，亦必撤回，改用藩府所咨选，时称为西选。那时西选之官遍于东南，即地方督抚大吏，于西选之官亦必改容加礼，盖恐得罪藩府也。三桂那时势焰日炽，渐溺晏安，每暇即以声色自娱。那宠姬圆圆，声色为一时之冠，惟自入滇以后，颇不满意于三桂行动，声色忧容，但三桂宠爱之弗衰。三桂见圆圆常不大欢悦，思有以取媚之，乃大兴土木为筑梳妆台，以处圆圆。
　　那一日，圆圆谓三桂道：“妾自蒙大王青顾，恩宠有加，复以大王英雄，荣及贱妾，妾复何憾？但妾昔日所言，愿大王勿忘之也。”三桂道：“卿所言甚多，究何所指？孤焉能一尽记之？”圆圆道：“妾今荣华极矣。若再享荣华，必增妾累，愿得一净室，俾修慧业以终余生，并赎前过，此皆大王之赐也。”三桂道：“往者戎马仓惶，卿尚相随奔走。今已四方无事，正当安享富贵，何以遽作此想耶？”圆圆道：“昔固许之，大王今何背之？”三桂道：“诚然。卿若离去此间，孤必不见许。若欲于云南城内为辟地方静养，孤自可成卿志也。”圆圆道：“今大王位至南面王，美女已下陈充斥，妾亦料大王必许妾也。妾非必要离去云南，盖离乱以后，妾家离散，去亦安归？只愿得一山林清趣之地，幽居静处，稍赎前衍耳。”三桂便允其请，即令人在滇城相度地方，看哪一处最合建筑。惟城北一带地方空旷，枕山临流，甚为清雅，即令在那处建筑楼房苑囿，名为野园，实则自如离宫一样。那处附近商山，树木繁盛，三桂更筑一园，以通商山，以便临眺，名为安阜园。更为石栈，直达商山寺。统计野园之内，楼阁亭台有百余座。又嫌藩府梳妆台湫陋，即在野园内建做圆圆梳妆台。下令建筑之日，即另行示令居民，或有房宇相连的一概搬迁。居民一来仇恨三桂，二来又见他所为无理，多有不肯搬迁。到地方府县官递禀求免迁徙的，不计其数。初时地方官府县恐触藩府之怒，不敢上闻，惟暗中补偿迁费，令居民勿得违抗。后以勒迁的房屋过多，府县官无力补偿迁费，始禀告三桂，请示办法。三桂大怒道：“便是明家天子，且不敢违抗孤，那小民反欲违令耶？”即再出示，限五日内一概迁移，否则即行毁拆。及到期，虽有许多畏祸搬迁，惟是一班穷民，无可迁徙，仍求地方官体恤。那时地方官又恃着藩府出头，诸事不理。三桂以人民抗己，即拘拿十数人，立行斩首，即将房屋焚毁。故贫民因此露宿山栖，不能胜数，嗟怨之声，彻闻远近，三桂概若不闻。且附近商山坟墓亦众，那贫民无力迁居，还哪有力计及坟墓？故三桂更以那些坟墓妨碍工程，又怨居民不将坟墓迁葬，都令一概掘起，致令骸骨暴露。三桂都不计是那处坟墓的尸骸，惟有令人迭埋一堆，运至十数里外，以土掩之，遂成乱冢一丘，不复辨为谁家坟墓。及地场既辟，即募征丁役万人，日事兴筑。所在应用的砖瓦木石，都责成属下官吏供应。计经年始告落成。又示令国内，凡有奇花异草、珍禽奇兽与一切玩物，倒搜罗尽净，置诸园中。如有隐匿不行献出者，即行罪责。以故富绅大贾交相献纳。或侦知那一家藏有奇品，即派人领兵硬行掠取。因此为建筑野园一事，骚扰地方，甚于兵燹。
　　自野园落成之后，三桂文字本不精通，唯愧自以武员出身，又附庸风雅，并征文人题咏野园风景。有狂生夏严，题月台一联道：
　　月明故国难回首，台近荒坟易断魂
　　三桂不解其意，视为佳句。后为侍者所谗，三桂大怒，令削之，立即捕夏严斩首。及野园装点既备，复于园中辟两道小河，直通外海。每届夏令，即与诸妃乘舟于池中，故托名为圆圆筑地修斋，实则借此大兴土木。只于园中隐楼一座，直通梳妆台，以处圆圆。三桂亦不时同处其中。此外楼阁亭台，风轩水榭，皆金钗十二，粉黛三千，环列萃处，繁华无比。后王思训有野园歌一阙，单道其事，今已强半遗忘，聊掇拾凑成之。歌道：
　　古滇城北数里许，后枕高山前带水。
　　孤松峭拔撑天高，绿杨缥缈斜阳里。
　　此中佳胜古来稀，中有野园壮丽无伦拟。
　　层楼杰阁亘云霄，水榭风轩随处起。
　　名花异草四时尽，不尽千红与万紫。
　　珍禽奇兽尽搜罗，纵横遍地皆罗绮。
　　长桥似波百度飞，龙舟竞渡聊复尔。
　　十步阁兮五步楼，古称阿房只如此。
　　中唯妆台尤杰出，隔离天日不盈尺。
　　谁能为此壮大观，吴王兴业震遐迩。
　　借兵入卫明社墟，缅甸凯旋明祚圮。
　　论功不数桑维翰，封藩开府南滇地。
　　升平而后溺晏安，况复佳人久擅倾城美。
　　大兴土木复穷奢，舍是不足娱歌伎。
　　君王岂计民流离，只忧美人心不喜。
　　万家庐舍皆丘墟，千年坟冢成荒垒。
　　经营累月复经年，大工竭尽民脂髓。
　　野园为欲处佳人，野园成后佳人死。
　　佳人死后野园倾，沧海桑田类如彼。
　　当年藩府今何在？曾不十年长已矣。
　　自古繁华易阒寂，况为国贼民集矢。
　　我来凭吊正欷歔，欲寻野园旧遗址。
　　只留蔓草绕荒烟，何堪再论兴亡史！
　　自野园落成之后，三桂不时与圆圆乘车在园内游览，故圆圆虽名为修斋，实则奢华更甚于曩时。又在野园内更建列翠轩，俯临池塘，夹道皆种杨柳，池内又遍植莲花。每届夏日，三桂即与诸姬在轩内临池。轩内计分厅事五座，窗外隙地数十丈，皆栽细草。三桂本不善书，惟好与诸姬在轩内临池，凡春秋佳日，轩内设宴无虚夕。三桂辄携笔墨于轩内，作擘窠大字。侍姬数人环列其侧，鬓影钗光，真不异蓬台瑶岛。当三桂入滇之始，即以永明故宫为藩府，附近柳营一带，亦改作珍馆崇台，至是更由藩府筑道，通至野园。计园中有演武厅，三桂又每于秋凉之际，学吴宫中教美人战，与诸姬列队为戏。
　　园内如荷花池，如淬剑亭，如九龙池，皆一时名胜也，不必细表。
　　惟三桂自筑成野园之后，奢侈横暴更甚于往日。每日由藩府过野园，镇日不出府门一步。凡部下禀报事件的，都传到野园相见。更有时诸姬侍侧，亦不顾礼度。因穷奢极侈，自然系暴敛，故种种横暴，亦不胜数。因此人人怨愤，但畏惧藩府威势，终无可如何。因此就激出一烈女来。
　　你道这烈女是谁？却是姓杨，单名一个娥字。本贯云南广西州人氏。他的父亲唤做杨世英，技击之术，著名于云南，故世为黔国公沐府武术教习。
　　杨娥少时颇读书识字，及年既长，乃从父学习技击，杨世英责道：“儿是女流，只合事针黹女红，若技击之术，非所宜也。”杨娥道：“方今乱世，将来身世且不知如何，焉能作娇娆弱质之态，作女红已耶？”其父杨世英深奇之。又念膝下无儿，只单生杨娥一女，故甚为钟爱，一切所学皆听之，遂尽心授以技击。杨娥尽得其传。及年十七，即明永历十一年，沐府遭土司沙州之乱，举家离散。杨世英竭力救护黔国公沐天波，致身受重伤，回时奄奄一息。杨娥往问父疾，杨世英道：“父以一人竭力救主，以众寡不敌，为乱军所伤，父恐不久于人世矣。惜儿是女流，若是男汉，必能为父报仇雪恨也。”
　　杨娥哭道：“儿虽女子，安知便不能报仇？父且放心，儿必有以报父矣。”
　　杨世英遂瞑目而殁。杨娥即草草料理父丧，徐即谋报父仇。
　　时沐天波已仓惶避难，会孙可望兵至云南，恨沐天波之富储尽为沙定洲所有，乃托言愿与沐天波报仇，天波亦欲借此以恢复藩府，遂倚可望之师为复仇计。杨娥即易笄而弁，变姓名愿充前军，并作向异。遂大败沙定洲，杨娥手刃沙定洲之首，并乞其首，以祭亡父之灵。至是，军中已知杨娥为世英之女，莫不奇之。可望欲得为侍妾，杨娥佯允之，托言往改葬故父后，即委身相从，可望亦信之不疑。唯杨娥先曾许字张英，那张英亦黔府武卫，自忖不宜失身于可望，且亦知可望必败，不应委身相从，故祭葬故父之后，即循迹隐避。可望亦无可如何。
　　及可望既殁，三桂入滇，杨娥年已二十有余，见三桂陈师缅甸，捕戮帝后，复行杀戮，张英亦被杀，且穷奢极侈，怨声载道，便深嫉三桂，尝慨然道：“永历为吾之故君，沐府为吾之世主，张氏亦吾之所夫，今皆亡于逆臣之手矣。吾以女子力不能诛贼臣，复国家，留此弱质，亦复何用？”便思暗杀三桂。但念暗杀之法必须能近其身，自顾有倾城之貌，久知三桂好色，凡女子稍有姿色，无不百计掠取，计惟有乘其所好，以色蛊行刺耳。遂在城西开设卖酒肆，在肆中设六瓮于牖下，自云便犬出入，每日必浓妆淡抹，独自当垆，见者无不惊为绝色。
　　时吴藩部下多纨绔子弟，自息兵以后，仍多留麾下，给以资俸。日中无事，惟祛服漫游。见杨娥美艳，即日饮其肆中，互相嘲谑。杨娥欲借勇力以闻于三桂，又思扑杀一二轻浮子弟。恰有向杨娥调戏者，杨娥即轻舒玉腕提之，投入狗窦，以热汤浇之。群恶少见其如此，即群起与杨娥相斗。杨娥殊无畏怯，一跃立诸街中，群恶少复困围之，杨娥复跃立围外。群恶少皆向杨娥相扑，杨娥奋其技勇，当者无不披靡。群恶少复行哗噪，杨娥怒道：“鼠辈何不惜命也？”便挽袖束履，逼近而横掉之。各皆头破额裂，负痛而去。
　　明日群恶少复来，杨娥吒吒视之，皆不敢动。即人有就饮者，皆正色拒之，人亦大悟，不敢相犯。
　　那时杨娥名噪一时，果为吴三桂所闻，即欲纳之。先使人通意于杨娥，杨娥大喜，以为逆藩死期至矣，立即允肯。不料次日杨娥竟以中寒得病，未几亦病重而殁，闻者莫不惜之。殁年仅二十四岁。后王思训有当垆曲一阕，单记其事。曲道：
