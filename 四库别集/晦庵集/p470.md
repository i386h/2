<!-- { "loadSidebar": true } -->
　　契勘今年荒旱非常得熟处少本军多方救防务使人户不至饥饿流移及行劝谕人户多种二麦接济吃用非不叮咛当职近因出郊相视陂塘见得麦田多有未施工处盖缘人户打糓未了亦是官司劝谕未至其得熟处不阙种粮可以布种然其人既无饥饿之忧便乃懒惰其荒旱处合更勤苦又以难得粮种遂致因循今仰人户速将所収禾谷日下打持趂此土脉未干并力耕垦其髙田堪种麦处即仰一面种麦其水田不堪种麦处亦仰趂早耕翻多着遍数务要均熟庶得乆逺耐旱宜禾其得熟人户当念幸得収成常生惭愧不可便致惰怠趂此余力多种二麦将来可以博得他处物货其遭旱人户当念既遭此难尤当勤力多种食物方可养赡老小不致饥饿流移其下户无种粮者上户当兴悯恻之心广加借贷目今施惠既可以结邻里之驩将来収成亦自不失収息之利庶防过此荒年各保安业今恐前来劝谕未眀再此榜示仰人户知悉
　　革住米船隠瞒情弊
　　契勘赈粜収籴米斛如遇米船到岸内过税船只収籴三分住粜米船止籴一分其住粜米船法格并与免収税钱外访闻客旅多生奸猾动是数只到岸于内却将一两只作住粜结计在市米牙人令其虚解牙钱称就市粜讫却将在船住粜米斛夤夜搬往过税船内隠瞒官司合行出榜约束
　　行下场所革住米船隠瞒
　　照得赈粜近缘住粜米船客人结计牙人虚解牙钱夤夜搬传米斛往过税米船之内隠瞒官司有此欺弊遂出榜河岸约束今来尚虑住粜客人虽依晓示在市出粜切虑闗防不尽合行下本自今后遇有住粜米船即令城下税务看验具数闗报赈粜本权住出粜令客人搬米赴从本差人监用本升斗自行出粜接济细民日报粜过米数粜足为给闗子放行庶防杜絶隠瞒官司之弊
　　申提举司将常平米出粜
　　契勘本军今嵗旱伤细民阙食遂行下三县抄劄到合赈粜赈济户口人数已行措置赈粜赈济所有本军城下常平仓见桩管在仓米八千八百九十三硕二防六升五合二勺除今年八月内盘量欠折米一千六十硕三防二升四合外实管见在米七千八百三十二硕九防四升四合八勺系是乾道八年以后逐年収籴到数目价钱不一其米今年在厫内有结冒陈损兼照今年七月内管属建昌县阙少米斛出粜所支拨义仓米估价应接民间食用每升计价钱一十文足已具収报提举使衙照防去讫所是见管和籴米本军今追到牙人沈先等供具其米经年陈损与受纳到人户义仓米陈损色様一同依市价每一升估计价钱一十文足本军照得上件米系是当来委官和籴到数目切虑亏损元价未敢擅便出粜具状申提举使衙照防依目今所估价直赈粜应接民间食用庶防饥民不致流移
　　行下置不许畱滞客旅
　　契勘本军今嵗旱伤细民阙食虽移文江西州县通放到客米舟船又虑牙铺解落及市民日籴数少阻滞客旅不便遂行委官置支拨官钱依市价两平交量収籴客米以备赈粜应接细民食用今访闻得本每遇客米到场中粜更不即时交量及至交量又不即时支还价钱切虑合干人因而作弊畱滞乞觅钱物合行约束限当日交量即时当官支结价钱如违将犯人勘断
　　行下两县委官捉人户粜米减尅
　　契勘管下今嵗旱伤细民阙食使军遂措置支拨官钱差人前往外州县収籴到米分拨两县出粜访闻合干人将人户所籴米并不依实支量公然作弊减尅今委逐县知县县尉每日不测捉人户所籴米三两户当官覆量如有少数即根究解人赴军
　　申诸司乞行下江西不许遏籴
　　契勘本军并管属诸县今嵗旱伤最甚细民阙食及无米支遣军粮遂多方借兊官钱差拨公吏前去江西得熟处州县収籴米数回军赈粜支遣及检凖淳令灾伤官司不得禁止搬贩及近降指挥州县不许闭籴如有遏籴州军许邻州越诉及凖今年八月十九日圣旨节文江东安抚使陈少保奏今嵗灾伤先合措置通放米斛州县有遏籴去处许行越诉本军遂节次备坐移文隆兴府照会収籴去后已承回报行下诸县许令本军所差人収籴米谷放行今却据差去公吏吕棋状申在本军建昌县管下二陂山田等处四散収籴靖安新建县乡人米斛欲装上船覩奉新县尉司弓手五十余人各持鎗棒沿江巡绰不容装发米斛又被奉新县差人越界钉断建昌县管下三陂潭徳爻口陂水把截不放船只上下往来巳申建昌县差保正隅官防防所籴米船今于十月二十四日被奉新县差弓级徐成等部领弓手保正等于要路把截不容乡人搬籴米谷申乞施行本军今照差去公吏吕棋系在本军建昌县界収籴靖安新建县管下米谷其奉新县官吏公然违戾见行条法及不遵今年八月十九日专降圣旨指挥輙差弓手持鎗棒防河巡绰不容収籴又差人越界前来建昌县管下三陂把截钉断水口不惟本军所籴米谷百端拦遏不行通放有悮赈粜支遣至于客贩米谷舟船亦不得往来公私利害至重移文隆兴府并江西转运司照详前项条法指挥请将奉新官吏按劾仍通放米船并申诸司行下隆兴府通放本军所籴米船并申御史台乞依近降指挥弹奏施行











　　晦庵别集卷六
　　钦定四库全书
　　晦庵别集卷七　　　　　　宋　朱子　撰公移
　　申仓部及运司检放三县苗米数
　　本军照对管属星子都昌建昌三县自六月以来天色亢阳阙少雨泽田禾干枯本军恭依御笔处分严禁屠宰精意祈禳及行下诸县精加祈禳去后续据星子都建昌三县申依应遍诣寺观神祠及诸潭洞建坛祭祀请水精加祈祷雨泽并无感应今来诸乡早禾多有干损及备据税户陈徳祥等披诉所布田禾缘雨水失时早禾多有干槁不通収刈申乞委官检视除放苗米本军除已依条行下诸县令人戸供投土段文帐差官检视及于七月十六日具录奏闻并申朝省及诸监司照防施行遂选差委迪功郎司户参军毛大年前去星子县及委迪功郎星子县主簿李如晦前去都昌县及委从政郎司法参军陈祖永前去建昌县同逐县知县躬亲诣旱伤田段地头逐一对帐检视续据所委官具到已检放过人户灾伤田段共放过米三万七千四百五十硕一防二升三合一勺申军本军今照星子都昌建昌三县淳熙七年分管催人戸苗米四万六千五百一十九硕六防五升四合五勺四抄七撮数内除豁所委官检放过米共三万七千四百五十硕一防二升三合一勺统均计放八分以上外实催米九千六十九硕五防三升一合四勺四抄七撮本军已具奏闻乞存畱上件米支遣官兵外今开具诸县检放实催米数下项合具状供申行在尚书仓部及申转运司使衙照防星子县管催米六千五百三十石七斗三升二合六勺已委司户毛迪功同知县王文林下乡检视
　　检放米五千三百六十八石七斗二合一勺检放计八分一厘二毫
　　先放五斗以下四百石三升二合七勺所委官检踏放四千九百六十八石六斗九合四勺实催米一千一百六十二石六斗六升五勺
　　都昌县管催米一万九千七百七十五石五升一合四勺八抄七撮已委星子县主簿李迪功同权县孙迪功下乡检视
　　检放米一万六千八十四石二斗七升一合放八分一厘三毫四系先放五斗以下一千八百六十四石八斗七升七合
　　所委官检踏放一万四千二百一十九石三斗九升四合实催米三千六百九十石七斗八升四勺八抄七撮建昌县管催米二万二百一十三石八斗七升四勺六抄已委司法陈从政同知县林宣教下乡检视
　　检放米一万五千九百九十七石七斗八升放七分九厘一毫五系先放五斗以下米五百四十一石六斗七升
　　所委官检踏放一万五千四百五十六石一斗一升实催米四千二百一十六石九升四勺四抄
　　粜印式
　　入门讫监　　押
　　交钱讫监　　押
　　支米讫监　　押　不到监　押【系籴米人不到于簿歴上用此印】交钱若干讫监　押
　　依数支米讫监　押
　　号式用青绢印
　　某监官随行人吏某人斗子某人入门使押
　　夹截粜交钱量米处


　　总簿式
　　使军
　　今给总簿一面付某县某塲照给赈粜
　　歴头赈济牌子仰照此字号批凿牌歴对填米数给付人户今就此簿交领逐次粜济讫用支讫印于本日窠眼内其籴不足者实填所籴米数结局日缴申　年
　　月　　　日给
　　天字【牌歴】某都某保某人逐次【请粜】米若干讫姓名押正月一日　六日　十一日　十六日　廿一日　廿六日二月一日　六日　十一日　十六日　廿一日　廿六日三月一日　六日　十一日　十六日　廿一日　廿六日
　　牌面印纸式
　　某县某乡第　　正月一日六日十一日十六日廿一日廿六日都人户　　　二月一日六日十一日十六日廿一日廿六日
　　五日一次赴　　三月一日六日十一日十六日廿一日廿六日请赈济米　闰月一日六日十一日十六日廿一日廿六日
　　使　　　　　　　　押
　　牌背题字式
　　县给付　　　都　　　官　　押【用县印】
　　字号监　　　　押
　　赈粜歴头様


　　今给歴付　县　乡　都人户
　　大人　口小儿　口每五日赍钱赴　収籴


　　右给歴头照会淳熙八年正月　　日给
　　使　　　　　　押
　　正月初一日
　　正月初六日
　　正月十一日
　　措置赈粜合行事件
　　照对管属今嵗旱伤尤甚细民阙食使司已措置委官抄劄到阙食户口及劝谕上户承认赈粜米斛并支常平仓见管米斛合自淳熙八年正月一日为头赈粜赈济至闰月终住
　　粜支外令施行下项
　　一差寄居见任指使添差酒税监押监庙官三十五员前去各县逐县监辖赈济及要各县当职官分巡察不得容令随行人并保正长作弊并监辖粜官每月支见任官食钱二贯文米六斗寄居官钱三贯米一石并逐差拨人吏共三十五名每月支食钱一贯五百文米三斗
　　一使军置造入门并交钱讫支米讫不到交钱若干讫依数支米讫印子各六枚各三十五个并合干人青绢号云某处监官随行人吏某斗子某人使押并置造升斗委官较量及簿歴给下逐交管行使
　　一印给赈济户歴头并赈济人口牌面发下三县交管于赈粜赈济前一月出榜晓示人户定某日前来本请领歴头牌子出榜后半月委各监官就本当官审实依总簿内千字文号批凿牌歴给付人户附簿交领
　　一见置赈粜米谷合于赈粜赈济前十日勒逐都保正将置处用棘刺夹截作两门两重极小只通一人来往外门之内里门之外须极寛可容一赈粜赈济人外门之侧为一后夹截交钱位子一间依使军立去様式告示保正夹截
　　一见措置下赈粜济米谷所有船运及支破担脚仍钤束合干人不得减刻斛面
　　官司米谷并前一日般赴监官交足上户米令各家自用客津般每石三十里外支米三升三十里内二升十里内一升其米就所粜内支官给价钱还上户如米去五里内即就各家见安顿监粜
