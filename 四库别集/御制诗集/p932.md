<!-- { "loadSidebar": true } -->
　　天髙嘏宴锡【今嵗西北外藩云集祝嘏内有生身未经出痘者即扵山庄锡宴而安南国王阮光平及朝鲜缅甸南掌诸国四川台湾各生畨亦俱至山庄因扵十四日筵宴晚间并扵万树园令观烟火是日适处暑节连朝开霁锡宴礼成益征　　天贶】秋中暑处【去声】节诗成益因叨贶益増惕越以逢佳越畏盈纳稼筑塲期尚逺为【去声】思昨嵗每怦怦【去年七月初二日微雨晚晴意谓可叶农占乃以秋霖过多致减秋成分数今嵗晴定后虽防半月然距秋获尚逺不敢遽自弛念也】
　　雨【七月十六日】
　　洗车名副霁髙旻廿七逮今将二旬【自六月廿四日连朝霔雨甚为优渥值廿七日酉刻立秋申刻即已放晴颇叶农占七夕虽有阵雨已应洗车佳节而即放晴逮今已将二旬矣】庆席节灯毕以次【十四日锡宴外藩十五日为中元节山庄例放河灯皆值开霁实邀佑贶】坂荞园菜润惟均【现在秋禾将次收获惟荞菜得有此雨更资润泽】究因去嵗仍懐惧适可当秋不欲频过午山云徂尽浄慰犹为惕敢申申
　　闽浙总督伍拉纳奏报早稲收成九分有余诗以志慰
　　昨嵗漳泉畧歉收麦秋今夏稔稍酬【上年闽省麦收未能丰稔夏间又以漳泉得雨较迟虽髙田尚可补种禾苗而早稲收成合计通省仅七分余今夏麦收据伍拉纳等奏八分有余民气已征恬豫】兹当早稲登塲际合计九分入囷优【伍拉纳节次奏报该省入夏以来雨泽调匀早禾畅茂兹据奏早稻收成分数除台湾一县向不播种早稲外其收成十分者晋江等五县九分有余者闽县等一十七县九分者侯官等三十九州县八分者彰化一县七分有余者凤山一县统计通省实共九分有余现在粮价有减无増农民欢忭地方俱极安静】兵燹久消民气乐盗风严缉旅行讴【自台湾逆匪平靖之后小民得安耕凿奎林等又复严缉洋盗大加惩创商贩流通毫无惊虑盖年谷顺成萑苻不生闾阎自形和乐即此可为治安之术耳】因之悟得治安法祗在祈年念里求
　　避暑山庄回跸即事之作
　　八十初开寳袠新宫中行庆合旋轮【予仰邀　　昊贶夀跻八旬为从古所罕有俯允臣民所请扵宫中行庆因扵七月内回跸】鳞瀛列国恩覃遍雁塞生身宴锡竣【今嵗祝嘏安南等国或亲身或遣陪臣皆先期至山庄具见爱戴之忱其迤北生身未出痘者合南北诸藩均扵山荘锡宴今早启銮即令迤北生身者各回本处亦体恤逺人之意也】抚此庥嘉惟益惕戒其盈满敢忘寅广仁【岭名是日雨】雨涉原恒事多稼芃山利是真
　　喜晴
　　前昨忽蒸热情知当作霖旅人原习惯送侣湿衣襟【早间送驾之生身外藩及热河文武员弁士庶等道旁环跪倍见依恋之忱惟因雨霑衣殊堪轸念】午刻快开朗秋旸暴坂岑幸非如去嵗【立秋后虽屡遇雨幸即晴明且收获将近或不至如去嵗之秋潦致减分数也】怵惕尚萦心
　　江西巡抚姚棻奏早稲收成九分有余诗以志慰
　　九分余近报闽中【昨接伍拉纳奏闽省早稲收成九分有余】兹阅西江获又同计合省秋幸荐稔【今日姚棻奏江西早稲收成通省七十九防州县内收成八分者三县九分者四十防州县九分有余者三十二防县十分者四县牵算总计共九分有余较之前数年更为丰稔等语】较前数载更为丰民天食重诚国本祈嵗心殷厪已衷寰寓颙希多似此无厌【平声】望里凛盈冲
　　入古北口
　　频日快晴天金风爽拂鞭兹因行庆典早此入雄邉【往嵗以秋狝扵九月望后回銮今年八旬大庆俯允内外臣工之请举行庆典因扵七月内山荘锡宴各外藩后即行唘跸旋京】稼果内胜外【关外大田因六月十二日雨后逾旬方雨田间未免渇泽兹跸途所见关以内秋禾结实頴栗自较关外为胜】人迎后复前都询农务悉【今秋各省文武大员有因庆典来京者连日陆续接驾皆扵行馆召见首询秋稼情形多云比去嵗年景更为丰稔何幸如之】多幸有秋连
　　广东巡抚郭世勲奏报早稲收成八分有余诗以志慰
　　迤南气暖收成早稲获八分仍有余【据广东巡抚郭世勲奏报秋收分数九分者信宜等九州县八分有余者南海等四十州县八分者东莞等四十二防州县通省九十一防州县合计早稲收成共八分有余等语前据该抚节次奏粤东春夏以来雨水调匀已深欣幸今阅奏报收成丰稔情形慰谢之余益増钦惕】一晌奏章欣展彼永言慰谢益钦予岂辞奢望遥和近惟是深思盈与虚不自为君难不识竟无片刻得心舒
　　予告大学士蔡新来京祝夀诗以赐之
　　八旬幸我犹身健九望怜卿防膝前只问苍生待忠告相看白髪尚依然六千里岂江山隔一片心原上下聨摛藻志予终始意临归忍赋送行篇
　　山东巡抚长麟奏山东省被水州县筹办赈卹情形诗以志事
　　东省春过为【去声】盼雨后经得雨幸非迟【夏初东巡旋跸见东省二麦已经结穂而屡次获雨俱未霑透颇为悬厪嗣节据长麟奏东省扵四月十三十八等日全省连得透雨无复仍行望雨之处麦秋尚可冀有收】麦重吐穂夏原获【又奏各属髙阜处所得雨之后已萎麦苗根旁另生新枝结实亦尚饱绽及报麦收分数仍有七分余而大田芃茂意谓秋稔亦可预期】禾怒防苗秋可期孰谓伏霖为异涨竟成巨沴害生资【兹据长麟奏平原禹城等县自六月廿四日起至七月初七八雨水连緜马頬等河水势盛涨漫溢田禾房舍间被淹浸其积水处所设法疏消总计被水者共计四十一州县其髙阜之区仍属丰稔惟低洼地亩不无伤损现委各府分投确勘并筹办挑挖淤浅及应修城工以工代赈外再行分别给予赈济事宜细阅所奏被水情形深为悯恻即谕令详妥筹办俾受实恵不可惜费以副轸念灾黎至意】可怜赤子嗟失望赈卹叮咛莫或遗
　　回跸御园之作
　　月余先昔御园返【往年驻跸山荘扵万夀节后方始行猎九月中旬外乃返御园今年仰沐昊恩夀登八袠礼宜御殿受贺以顺羣情是以旋京较早月余】乃以八旬庆典谐惭
　　愧徳无称四得盈虚戒有切中懐沿途看穑昨年胜入苑寻题秋仲佳虽是舆情申祝悃微嫌争美过挨排【内外臣工吁请举行庆典兹自御园至宫沿途排列防缀用申诚悃惟争为美丽未免嫌其繁费耳】
　　湖广总督毕沅奏报湖北早稲收成九分有余诗以志慰
　　二麦稔收早谷成九分余可告丰盈【今嵗湖北省二麦收成已八分有余兹据毕沅奏该省入夏以来甘霖叠沛塘堰充盈民间种植早稲最广现已刈获登塲通省六十八州县内除应山等六县不种早稲外其余收成十分者江夏等八州县九分有余者通山等三县九分者咸宁等四十二州县八分有余者武昌等三州县八分者安陆等六州县合计通省早稲收成共九分有余】更称中稲芃生茂以及杂粮总发荣【毕沅又奏楚民本善务农年来益勤稼穑今早稲既获丰收至中稲亦俱芃翼异常有已经扬花者其各种杂粮菜蔬棉花果等项处处发荣畅茂等语今嵗迤南各省早稲多报上丰民食既裕闾阎景象益征恬熈欣庆之余惟有倍増防惕以承　　鸿贶耳】嵗值逭租重有获民皆足食自无争曷胜南望颙生庆却凛满招益屏营
　　户部侍郎韩鑅江南河道总督兰第锡奏报毛城铺漫溢并防安徽巡抚布政使周樽防河南巡抚布政使景安各奏毛城铺漫口下注情形诗以志事
　　毛城铺本泄黄流涨滙刷寛西裹头【韩鑅兰第锡奏南河自立秋后隂雨连绵扵七月初六七等日徐州北门外长水一丈四尺余唐家湾引河出槽漫溢直注毛城铺滚坝兼之迤上外滩近黄民埝漫缺两处同时滙注致毛城铺之西裹头坝尾刷寛二十余丈嗣又据奏裹头漫寛之处因水大溜急刷至四十余丈等语】漫溢已延及夏邑【又据景安奏河南之永城夏邑二县因江南砀山县王平荘临黄民埝水势漫溢由毛城铺闸口流入致该二县东北两乡有被水淹浸之处】洪波兼复至濉州【周樽又奏宿州濉河南岸因七月初六七等日雨大风狂上流漫溢之水防流下注致赵李两荘民埝漫缺西北两乡村集田亩间亦被水淹浸】幸非正溜冲堤堰且报补工筑固周【毛城铺滚坝原以疏泄黄流其下之民埝漫溢非正溜冲决之比是为幸矣又河臣等奏已扵外滩圏筑扫坝长一百五十丈现扵二十二日补足完固漫水俱循洪濉河下注照常分泄等语是上流既已堵合其下防漫水当日渐消涸农民均可复业】　申谕大员胥努力一勤防御一资赒【此次漫口之处虽已堵筑完固然尚须加意妥为防御至被淹浸处所命地方官妥为赈恤其永城夏邑被水较重已降防赏给一月口粮予扵河工及闾阎生计从不肯稍为吝惜惟饬诸臣实心辧理不致灾民失所庶堪稍慰耳】
　　夜雨六韵【八月初三日】
　　廿四晴之后【前月廿四自热河唘銮回京其日值雨夜半亦即放晴次日途中未经泥泞】即今旬逮周途中陆无泞关内稼登秋路祝微嫌胜园陈更厌稠刚教防防彻却听瓦檐流【今嵗内外臣工以予八旬大庆同忻祝嘏自御园至大内沿途纷陈防缀念其出扵悃诚难以固却乃乾清宫及此地正大光明殿司事者亦皆缀结防防颇觉繁费无谓且物力亦殊可惜昨日甫命彻去而夜间即闻雨声适与予爱惜物力之念相符是亦上天鉴佑之恩也】物力符余惜麦田资彼耰晓云开朗霁钦若仰
　　天庥
　　防理河南巡抚景安直总督梁肯堂各报秋禾收成八分有余诗以志慰
　　发折不同到日同【同日逓到梁肯堂景安各报秋收分数折阅其发折之日景安扵七月二十九日梁肯堂则月之四日盖路有逺近而豫省在南气较暖成熟应早故先后有不同耳】八分余报获禾丰【景安奏豫省秋收约计九分者荥泽等十七州县八分余者杞县等二十六州县八分者祥符等四十七防州县七分余者汜水等十八州县合计通省约八分有余梁肯堂奏直秋收除被水田亩不计外正定府属约九分余易州深州定州三州属约九分顺天保定顺徳大名宣化赵州五府一州属暨口北道属二防约八分余永平河间天津广平承徳遵化冀州五府二州属约七分余合计通省共约八分有余等语直七月初隂雨连緜低洼地亩不无淹浸然髙阜处所皆有九分余则虽不似豫省之均匀而牵算仍八分有余是亦俱称稔嵗矣】逓因豫逺直近此熟在南先北后中二鬴胥堪称嵗稔连疆稍足济民穷持盈保泰吾恒意怵栗惟殷敢懈衷
　　倪瓉万壑秋亭小幅用图中题者韵【是图题诗二首一云鼎客菊亭为题无名欵下有项元汴二印一云绶和下有印曰公绶按明姚绶字公绶嘉兴人天顺中赐进士善书画】
　　虽是云林漏名氏【图中无倪瓉欵识而菊亭诗云云林自写云林画公绶诗云倪迂用墨清如许观其画笔天真雅淡信非瓉不能为也】问谁能貌个中秋一亭置在千峯底却似千峰顶上楼
　　湖南巡抚浦霖奏报早稲收成九分有余诗以志慰
