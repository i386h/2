<!-- { "loadSidebar": true } -->
　　分明是虎丘，景况何零落。斜月蹙如钩，征途漫若索。石消磬 半悬，草冷茸初薄。幸有抟丸 意，相将合力作。（射成语）虚张聲势。
　　秋色来何处，林疏葉半浮。清晶揩似镜，浅淡凝如油。故壑云群散，愚山景已售。伫看无限感，晓日正悠悠。（射《百家姓》）柏水窦章。
　　畴昔齐鲁篇，八荒传旧俗。孔孟道以尊，文武诗可读。奕奕莫于京，容我承私淑。喟然叹其远，瞻顾何由逐。屈指百十年，世冷谁成熟。独有怀忧人，涕泗抱经哭。（射诗二句）风流儒雅亦吾师，怅望千秋一洒泪。
　　以诗句为谜面，杂见于报章杂志者，东鳞西爪，即求其佳者，十不得一二，至以词曲为谜底，则更难而又难之矣。
　　如正定吴雨轩先生之：
　　无端惊醒梦辽阳（黄莺儿），莲漏迟迟韵正长（声声慢）。刺罢鸳鸯双指倦（绣停针），妆台斜倚盼张郎（懒画眉）。
　　淼淼春波昨夜生（江儿水），浔阳把酒怅离情（江头分别）。橹声摇碎波心月（夜行船），几点疏星钓舫明（渔家灯）。
　　蕙风之：
　　世界繁华快事多（天下乐），新来风景较如何（忆旧游）？随风梦亦留香国（蝶恋花），射虎人疑有谜魔（迷神引）。红闹枝头春戏电（杏花天影），骖停柳外夜闻歌（驻马听）。一层更上云霄近（最高楼），万里沧溟接眼波（望海楼）。
　　山傭之：
　　十分娇艳小吴姬（百媚娘），桃李丛中转步时（看春回）。犹忆来朝巫峡去（梦行云），芙蓉被底起身迟（恋绣衾）。
　　闲人之：
　　别来怀恨积奴肠（系人心），刺凤描鸾罢线筐（绣停针）。欲写哀肠无片纸（诉不尽），慵 妆蛾黛少张郎（懒画眉）。
　　金屋婵娟影在东（锦堂北），情人有约总成空（误佳期）。记得少年骑竹马（耍孩儿），看看又是白头翁（鲍老催）。
　　花落残红遍地鲜（铺地锦），沉吟拖怨未成眠（哭相思）。镜台尘卷频频倚（傍妆阁），盼恨良人各一天（望远行）。
　　至以词曲为面，较之词曲为底尤多风致，兹特采录一二于下:
　　闺怨【浣溪纱】
　　莫使黄鹂枝上啼，思量魂觅到辽西，暗中密约语声低。共话衷肠悲远道，相思情绪锁深闺，传来消息反悲凄。（隐戏目六）惊梦、寻梦、冥誓、言怀、忆女、闻喜。
　　秋闺【一斛珠】
　　双蛾慵扫，斜倚芙蓉镜奁悄。悲寂寥，夫婿音杳。愁见珠箔，桂魄痕缥缈 。柳色拂窗青袅袅，短檠光筛花频报。远望依依到梅梢，卧听谯楼鼓罢两三敲。（隐曲牌八）懒画眉、傍妆台、恨萧郎、疏帘淡月、垂杨碧、烛影摇红、蝶恋花、五更转。
　　秋闺曲【菩萨蛮】
　　重重叠叠摇清影，堂前月色盈天井。淡淡笼秋云，微凉两袖分。美人情独耿，更有何人省。斜卧困朦胧，颇嫌闻塞鸿。（隐《西厢》四句）花阴满庭，罗袂生寒，芳心自警，侧着耳朵儿听。 
　　闺情【一半儿】
　　伊人何处最销魂，故作娇嗔未必真，说到阳台耳不闻。目佳人，一半儿朦胧，一半儿醒。（隐四子）君赐腥。
　　闺情【减字木兰花】
　　滴残莲漏，兰麝氤氲犹可嗅。院落照□ ，珠箔低垂罗帐陈。西窗吹透，悄悄微寒侵翠袖。新月初参，侧倚回廊□ 槛南。（射《西厢》三句）夜深香霭散空庭，帘幕东风静，拜罢也、斜将曲栏凭。
　　无题【柳长春】
　　暮雨神行，春风花标，千呼万唤初未到。相逢恨不嫁时先，阑前十处生芳草。    昔日离心，中宵忘晓，未愔云心犹恼 。绛唇红破妙，诙谐指胸，翻手度辞巧 。    芳菲主人填词（射曲牌十三）翠楼吟、金缕曲、巫山一段云 、一剪梅、声声慢、误佳期、减字木兰花、惜分飞、更漏子、早春怨、宫中调笑、红情、卖花声。
　　闺怨【阮郎归】
　　自嗟弱质似蒭蒿，招得姓名超。长街短巷把身摇，东君举手招。身嫁后，细推敲，财礼两相交。谁知事定忽相抛，委弃影形消。（隐物）草标。
　　自叹【单调满江红】
　　目断行云，珠尽何事常遮蔽。想念你全无辣性，早称并蒂。凝眸不见玉楼人，开樽多奇异，恨分明皓月待团圆，却被浮云砌。（隐物）萝卜花。
　　面貌大跷蹊，胸无一物偏势利，见那得意的便在旁奉承不已，失意的休想他帮衬一句。有时候大模大样，混入诗书队里。按着头皮分彼此，上气不接下气。虽然用他作个暗记，到底是空有虚名，毫无实际。（隐物）“〇”。
　　马步瀛所作诗谜，旖旎风流，到处争传。其制谜时不假思索，亦无草稿，近向各方征求，始得什之五六，惜不能全致耳。如：
　　写罢相思字，含情几断肠。云鬟无力绾，血泪洒衣裳。（《千字文》）墨悲丝染。
　　古渡丹枫落，渔翁把钓归。芦花两岸雪，不见水禽飞。（《千字文》）秋收冬藏。
　　垂钓一孤蓬，依依波浪中。喜看山色好，时节正东风。（唐诗）渔舟逐水爱山春。
　　马步瀛复制有隐冠格谜（即藏头诗）数则，射《诗品》，句极新颖，亟并录之：
　　色青青隐画桥，云天气欲魂消。人苦雨行舟泊，岸纷纷集短桡。（柳阴路曲）。
　　妓携酒作华筵，舞喧天尽态妍。客名伶浑望俗，闲此日亦神仙。（载酒幽人）。
　　拓微名误我身，间喜得酒相亲。多雅客常来会，笑居然满座春。（落花无言）。
　　海云游不计年，泉醉后任高眠。寰不受红尘污，去无踪我是仙。（碧山人来）。
　　色朦胧上海棠，烧高烛照红妆 。容欲睡不教睡，角人为花事忙。（月明华屋）。
　　棠红褪荼蘼开，信连番次第催。柳多情犹舞絮，天卷作雪飞来。（海风碧云）。
　　岸山峰映户青，流潺潺绕沙汀。人自有天然趣，上高歌亦可听。（隔溪渔舟）。
　　餐尸位自贻羞，世吾岂为宦游。此退归林下好，参造化且藏修。（素处以默）。
　　楚客舟何处，蒹葭万顷寒，黄昏潮正至，淼淼起狂澜。（射唐诗）洞庭秋水晚来波。
　　肃霜时凛凛，处处冷敲衣，忽觉光阴促，半林黄乳飞。（射唐诗）九月寒砧催木叶。
　　久投辽阳役，处处最易惊。相思瓜步月，半枕黑甜中。（射唐诗）十年一觉扬州梦。
　　竹外一枝斜，门前六出花。东风相斗胜，莫教负年华。（射宋诗 ）梅雪争春未肯降。
　　汀渚回环曲，蒹葭已白头。银蟾高泻影，照遍小孤舟。（射唐诗）水绕芦花月满船 。
　　去岁新秋去，今春社后回。主人帘幕卷，犹认旧巢飞。（射宋词 ）似曾相识燕归来。
　　马步瀛复有隐曲牌二首，隐《诗品》、古乐府各一首：
　　曾记听箫廿四桥（忆江南），寒蟾桂影二分娇（秋夜月）。良宵一叶扁舟泛（夜行船），远岸声来晚欲潮（江儿水）。
　　钓船谈笑复闻歌（渔家乐），数点疏星在水波（渔家灯）。稚子敲针拟学钓（渔父家风 ），王侯不换一烟蓑（渔家傲）。
　　杖藜徐步小桥西（幽行为迟），夹岸垂杨转绕堤（柳阴路曲）。数叶钓船烟水外（隐溪渔舟），桃园再访路全迷（如不可知）。
　　金陵赋别（燕歌行）
　　萧萧落叶满征驹（秋胡行），三叠阳关夕照行（西洲曲）。聊把数杯休告醉（饮酒），好劳严冷此番经（苦寒行 ）。
　　藏头诗（各隐《诗品》）
　　舫轻移款乃来，边歌唱采莲回。裙红袖多情女，促鸳鸯两下开。（画桥碧阴）
　　踪难觅绝尘寰 ，道寻仙到此间。净几疑临世外，声警我出凡关。（人闻清钟）
　　谷萋萋 乐趣多，间不信有干戈。闻伐木樵人唱，径迢迢一路歌。（幽人空山）
　　作微官去折腰，著 书闭户亦逍遥。生笔墨浑潦草，句无非信手描。（不着一字）
　　《燕泥香馆隐语》有仿诗钟体为面，扣合颇见自然。如：
　　石面苔痕花上露，桥头峰影雪边人。（射：古美、虫别）
　　绿珠、梁山伯。
　　燕来燕去成双偶，花谢花飞话别离。（射：剧名、《幼学》）
　　春秋配、落落乃不合之辞 。
　　名列亚元犹抱憾 ，身居鼎甲直登高。（射：牙牌、铺名）
　　恨点不到头、第一楼。
　　太真晕颊停杯后 ，张敞描眉搁笔初。（射：菊名、《西厢》）
　　醉杨妃、画了罢双蛾。
　　本是裙钗称手足，合教巾帼志须眉。（射：新名词、《名贤集》）
　　女同胞、命好心不好。
　　陈平城堞疑间计，赵嘏江楼有感题。（射：杂艺、戏名）
　　耍傀儡子、翫月记。
　　倚槛客思秦穆女，卷帘人是吴王妃。（射：曲牌、左人）
　　凤凰台上忆吹箫、子西。
　　琼岛桂波随浪下，液池柳影入栏中。（射：《西厢》、石人）
　　南海水月、槛外人。
　　诘旦春光生气象，旧事容貌美丰姿。（射：唐诗、石人）
　　明日岁华新、陈也俊。
　　说部杂著，以谜为点缀，实始于逊清。要以《镜花缘》为最夥，《二十年目睹之怪现状》次之，《红楼梦》、《花月痕》又次之，然皆不如《两般秋雨盦》之精警也。如：“红旗报捷”，射“克告于君”；“止子路宿”，射“季氏旅於泰山”；“挑灯闲看《牡丹亭》”，射 “光照临川之笔”；“先生不知何许人也”，射“师与有无名乎”；“千不是，万不是，总是小生不是”，射“平旦之气”；“春雨连绵妻独宿”，射“一”字；“正月小，二月小，三月小”，射“人”字；“一鞭残照里”，射“马儿向西”；“太史公下蚕室”，射“毕竟是文章误我，我误妻房 ”；“事父母几谏”，射“子规”；“国士无双”，射“何谓信”；“佛骨表”，射“是愈疏也”。或俗或雅，咸佳制也。
　　咏谜之诗，自古罕见，明清两代渐有作者。近于《厦报》中得吾师绣伊先生录王金波先生《咏谜》二首，句极隽永有趣。因忆钱塘黄模、姑苏顾震涛二家之作，以见一斑。
　　▲灯谜          黄模（相圃，清乾隆时人）
　　高揭元霄谜，猜灯入静坊。迷藏如捉影，漏泄岂偷光。类把行人戏，偏夸夹路香。哑辞难打破，欲觅定齐商。
　　▲打灯谜        顾震涛（默菴，清道光时人）
　　一灯如豆挂门旁，草野能随艺苑忙。欲问还疑终缱绻，有何名利费思量。
　　隐语至清代而极盛，盖古人为游戏之作，不肯以全副精力施诸小品之处。吴梅村《咏史》有句云：“七宝琉璃影百层，沦漪月色漾寒冰。 词臣主客诗图进，御笔亲题万寿灯。”此即纪清顺治宫中灯谜事也。上行下效，出奇制胜，钩心斗角，遂成灯谜为清一代之文献，岂无谓乎？
