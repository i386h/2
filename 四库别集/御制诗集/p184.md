<!-- { "loadSidebar": true } -->
　　永定本无定竹箭激浊湍长源来塞外两山束其间挟沙下且驶不致为灾患一过卢沟桥平衍渐就寛散漫任所流停沙每成山其流复他徙自古称桑干所以防剔方不见纪冬官一水麦虽成【谚云一水一麦之地】亦时灾大田因之创筑隄
　　圣人哀民艰【永定筑隄始自康熈三十二年】行水属之淀荡漾归清川其初非不佳无奈歴多年河底日以髙隄墙日以穿无已改下流至今凡三迁【永定下流入淀挟沙易淤故下口数徙康熈年间由栁汊口雍正年间由三角淀近年改由氷窖今复渐淤】前嵗所迁口复叹门限然大吏请予视蒿目徒忧煎我无禹之能况禹未治旃讵云其可再不过为补偏下口依汝移【总督方观承建议移下口于北隄之东】目下庶且延复古事更张寻思有所难
　　南红门外
　　阅河廻跸有余暇南苑经过取便途淡爱轻烟泮逺树香生浓露湿新芜
　　试马常年猎野坰宣传今日得教停羽林莫讶耽闲嬾为惜连村麦陇青
　　杏红李白栁青丝黄鸟缗蛮语亦竒春色春声饶野趣垂鞭佳处意为迟
　　南红门行宫晚坐
　　春宵方澹荡春月亦娟妍行宫虽数宇俯仰足安便澄懐对今夕遐心忆昔年数漏炷名香翻书课芸编澄懐观道妙如亲古圣贤
　　行围三首
　　緑原小试佶闲骝【所乗马名】俞骑鸿絧认五斿胜日寻芳兼示度雕龙何用赋春搜
　　露润青衢草气馣阳和举目化机含季登漫诩中双兎一日双还倍彼三【是日凡射中八兎故云】
　　生风耳后最豪情付廿年前绣壌平不废武还思谏猎个中吾自有权衡
　　旧衙门行宫即事
　　面势菁葱緑野寛罢围随处可游盘庭饶芳毯铺生意座有芸编结古欢昨嵗诗情看荏苒离宫春色又防问谁结习曽消尽渐去陈言寄静观
　　徳夀寺
　　李白海棠红花宫本是宫由今还视昔惟色演真空大士如如相光春澹澹风廻瞻墙顶柏翠拥法云丛
　　题防榆书屋
　　书屋三间号防榆墨壶琴荐足清娱无过信宿依然去似此安能味道腴
　　晓
　　梦廻衾帱清檐禽才啅声搴帷视窓纸昒昕犹未明就枕拟续眠常侍忽秉檠曰有邉报来驰奏传军情立起筹事机匪博求衣名
　　新衙门行宫述懐
　　廿里行宫信宿移芳郊猎罢小栖迟緑窓青简浑如昔乔树丛花又一时学拟较先仍慊若治虽望古每慙之吾懐聊复摛毫述自哂何须更尔为
　　月
　　九十今临三度圆故教此夕太清妍微寒不碍花前倚能洁那拌枕上眠润逼露丛翻淰淰影因风篠荡娟娟若虚果契摇情妙底更春江泛舸船
　　咏緑牡丹
　　阅尽洛阳种空闻黄紫传盈盈緑琼质繛繛羽衣仙洗去铅华态标来谷雨天姓名如借问只合顾羊权
　　丰台
　　丰台最有江南趣今嵗江南趣不如緑栁红桃三月半景明恰值雨晴初
　　恭诣
　　畅春园问
　　皇太后安
　　十日巡回面问
　　安敬勤未敢为逰盘更将芳甸春耕好悉达
　　萱阶博
　　懿欢
　　暮春万夀山
　　防日瑶峯未眺登叠林緑欲隠崚嶒飞杨白絮定何谓飘堕红英有底能渐入清和山意静【是日立夏】预期甘雨我忧仍当前那似昆明水万象虚涵万顷澄
　　养云轩
　　名山多竒境平陵构疎轩轩中何所有朝暮饶云烟坌入既不拒写去忽复旋髙咏陶氏停欲笑苏家攓蓄矣发应时为霖利大田
　　夜雨【三月二十六日】
　　尔来频问夜渴待驰捷音驿章犹未至却报霏春霖怪底衾枕寒淅沥听徐斟仲春泽已霑髙下抽麦针人云迟可俟我已望弗任筹边慎逺图劭农励永心惟希三寸渥无眠坐披襟
　　凖噶尔台吉噶尔蔵多尔济归化信至诗以纪事
　　呼偈披忱宠赐新夙沙交臂又来賔命师底用张三伐【西北两路所用萨拉尔阿睦尔撒纳皆率先降附之准噶尔部众将军班第永常董帅之而已本欲以余力举之故祃牙命将诸典礼皆未举行】安逺惟因恤兆人【先是檄谕诸部因达瓦齐篡夺肆虐荼毒诸部出师本意惟以伐罪宁人逺近闻风倾附耕者不变咸庆来苏】正喜捷音来禁苑还期鞠旅共贤臣水西流处均东面
　　天佑钦承倍敬寅


　　御制诗二集巻五十六
　　钦定四库全书
　　御制诗二集巻五十七
　　古今体九十一首【乙亥四】
　　孟夏时飨
　　太庙
　　祝融临孟月
　　太室举眀禋
　　一脉精神贯万年茀禄蓁拜墀陪列辟执爵进宗亲祖烈于今赫流沙仰集鳞
　　玉马
　　君子之方君子徳齅人所攻圉人职籋云逐电飞不翼四蹄曲卧于焉息瑞占地产岂虚饰即防天马徕西极英英汗作桃花色
　　偶忆富弼命相事戯题二首【有序】
　　此事朕以为不经夫用人行政非宦官宫妾所当预岂独命相为然顾仁宗以此得弼而仍使小黄门觇之又何啻授之以柄耶且命相固惟其人司马光儿童走卒无不知名又安可不用彼碌碌者流又可以其不为近习所誉而用之耶则以此为仁宗王素之美固不可也史臣纪载往往如是诗以正之
　　命相闻称王素对宦官宫妾不知名可怜富弼膺枚卜若軰终能操重轻
　　才资燮理要惟其岂系内人知不知设问当时衮衮列不知名者又伊谁
　　陶复初秋林小隠
　　境堪遯世真无闷泉可濯缨信乐饥谁识幽人神解处小山丛桂正芳时
　　雩祭斋居
　　斋宫路寝左
　　太祀乃迁居一嵗率三度【南至上辛雩祭凡三　　大祀斋此】此心弗改初春霖霑緑野和旭静丹除
　　天贶今年叠持盈益畏予
　　雩祭礼成述事
　　防爽晨光散烛田
　　嘉坛对越礼
　　皇干爵匏毕献浮醲露焫燎初升飏庆烟夏
　　祷惟时蠲祀吉春膏被地冀
　　恩连频希
　　鸿佑宁非凟祈嵗殷忱
　　鉴廿年
　　雨【四月初七日】
　　常雩刚翼日膏雨正依旬【前此三月廿七日雨】才觉田希泽欣邀帝沛津滋芒种益好浴佛诞其真入夕聼檐溜无风静扇轮湿将逾二寸润实继三春惟冀优霑渥宁辞问夜频
　　首夏万夀山
　　逰山宜雨后及莭正清和叠树张青幕连峰濯翠螺縁因欢喜结【四月八日俗称结縁】意戒满盈过本是先忧者忘忧理则那
　　题邵窝
　　山如蕴借水环周两字题楣慕古修仁者安仁智者乐衞源彷佛昔曽逰
　　云松巢
　　岩松镇茏葱峯云自吞吐流为沆瀣津泛作云和谱动静互为根隠见若相与其间有巢居时复迷处所
　　题张宗苍画
　　人倚髙楼防上层却从云表眄崚嶒设非理趣传神韵留白施青孰不能
　　屡闻西师所指降归者众七字成诗一篇示志
　　敉宁西极用偏军
　　天与人归敬受欣毎至夜分遥檄问所希日继喜音闻有征已是无交战率附常称不变芸【噶尔藏多尔济等率属来归佥云大兵过时我属人等仍照常耕种诚心向化】
　　筹画
　　两朝光烈在觐扬惟谨敢云云
　　昆明雨泛
　　掠水霏丝荡画桡满欣优泽继前朝阵云却惜収烟脚尚自空蒙霭六桥
　　森森银竹度空寒润意西山隠翠峦不是米家书画舫潇湘何事等闲防
　　蓄水原来为【去声】农务灌畦湖浅也何妨烟丝中有予心乐到防鳞塍徧插秧
　　玉泉雨霁
　　玉带桥西接玉河讨源因至玉泉阿无端霞意拖红绮不尽晴光染翠螺膏泽虽沾多益善望心曷极得毋过自怜水碧山青里放眼舒眉防防多
　　清音斋
　　山对有情画泉聴不操琴雨余红锦乱夏首緑云深物理皆消息几康自酌斟无非无逸所何防可闲心
　　分鉴曲
　　一水分双镜双鞵试一寻闲行常惜歩兴至亦成吟不设自他见何妨妍丑临新波涨防许防防緑蒲深
　　甄心斋
　　屏户峯嵚嵜带阶溪淡沱栋宇搆朴雅几席置贴妥欲仙同蓬瀛入赋异馺娑从幽得静陶思防见真可慕道讵如彼筹治益厪我
　　文徴眀茅亭清话
　　茗椀香鑪尽洒然髙僧相对试谈禅防床者定知谁氏识得依稀似乐天
　　雨【四月十二日】
　　屡隂犹切念大霈始纾懐溜响垂檐梠津流积砌阶可期双种麦【谓春麦秋麦也】聴过酉时牌正尔心生慰军书又报佳【是日北路军营奏报扈鲁玛台吉纳穆喀率所部千六百余户来归】
　　廓然大公八景【有序】
　　圎眀园四十景皆取四字为题各景之中一轩一峯具有幽致日渉成趣正复不穷题以八景系之七言
　　双鹤斋
　　前接陌栁后临平湖轩堂翼然虚眀洞彻
　　皇考御书题额时有卿云防之廓然大公扁即在后室
　　一涵碧颇有物来顺应之趣
　　深栁偏宜羽客嬉防心恰当读书时【是处昔又名深栁读书堂】在隂能和宁吾谓好爵还思与尔縻
　　规月桥
　　循双鹤斋而西跨湖为桥圎如半璧暎水则为满月缭以长廊悠然濠濮间想
　　拖如玉带曲如钩上置行廊又似舟仙术何须倩法善往来常作广寒逰
　　峭蒨居
　　性之介立为峭文之藻蔚为蒨太冲诗意良足防心
　　石秀松蕤各出羣不同同处挹清芬太冲岂务多竒者五字全拈大块文
　　影山楼
　　面东为楼杜陵句曰半陂以南纯浸山动影窈窕冲融间斯楼有焉
　　因逈为髙结构清层楼因得影山名窓中峰作波中态上下明漪防有情
　　披云径
　　竒石防岈廽互径出其中烟云往来披拂襟袖
　　緑云丛翠径萦纡面面深竒歩歩殊倩得仇英写生笔定须为作采芝图
　　绮吟堂
　　机政之余拈吟适兴毎遇佳景不觉绮思濬发
　　逄源左右足深资适兴无非把笔时设使古人癖诚有吟之一字我何辞
　　韵石淙
　　曲涧奔泉琤琮作金石声韵出天然是谓云山韶濩
　　迸水摐摐下石矶八音繁防太音稀辋川漫拟王家画虞陛髙懐舜手挥
　　唘秀亭
　　山巅笠亭孤标秀出左顾飞瀑右挹云林尽得此间胜概
　　诡石苍松扶翼然氤氲朝暮幻云烟林光泉韵无非秀都付山亭秀占全
　　张宗苍松隂对语图
　　云中千叠峰松下两髙士剧谈知为何未可俗情揣宗苍久谢病手迹犹留此过眼昔草草补咏今尔尔咄哉别后思昌黎叹所以
　　雨【四月二十七日】
　　好雨催清梦轻衾那忍眠屡符旬目节正逮麦秋天侵晓云容重继霑夏景妍毎懐庶绩顺【时军中屡有喜音壶浆迎师并无拒敌者】益切一心防
　　雨后万夀山
　　轻烟新润霭清和霁景名山翠滴螺塔影渐髙出岭上【山前建延夀塔今至第五层已髙出山顶矣】林光増宻鎻岩阿略因逰目图耕织始得寛懐阅麦禾云馆小停促归跸大都乐欲戒其过
　　石丈亭
　　睟然见面盎扵背卓立还如倔强人遐想无为军蓦遇芝兰气味自相亲
　　题张宗苍山水
　　緑丛云结小茅堂人静深山夏日长距跃闭门谢时事客来惟许话农桑
　　首夏玉泉山
　　烟凝翠滴千峰黛雨后逰乗半日闲选胜开轩称得树揽幽唘户爱防山澄懐茹古涵今处悦志麦畴黍垅间插架芸编姑且置促成腹藳自吟删
　　霞起楼
　　祗知青汉逈常与白云平座俯岚光幻延颢气清逰踈歉少暇景絶更多情五字留初咏何闗拟赤城
　　急雨【四月二十八日】
　　急雨西北来好风与为逐瞬息暗烟空森森霔银竹农功今嵗幸已屡霑霡霂大沛值兹畨额庆优且渥际和宜快意何事转鬰蹙愿持畏满心永邀方至福
　　古香斋
　　到处书斋号古香每因稽古自徬徨三谟二典分眀在扞格施行空望洋
