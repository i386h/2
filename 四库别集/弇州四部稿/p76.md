<!-- { "loadSidebar": true } -->
　　湛湛娟娟白露漙折来纎手映俱寒斜依阿鬌千丝髻好傍芙蓉七叶冠拥坐金钗愁自失辟尘犀导懒同看佳人别有贞心托倚遍东风十二栏
　　老少年
　　秋色空庭媚眼明嫣然衰叶转盈盈虚怜夏女能倾族恰比徐娘尚有情裛露丹枫聊借润拒霜黄菊肯同盟春英三五曾涂抹短蔓长条恨已生
　　蟠松
　　峭蒨青葱滃不消苍然岳色满庭臯虬髯欲振千林月凤吹遥翻万壑涛摧挫冰霜心自保屈盘霄汉意徒髙坚贞欲有刘生咏憔悴逢人用解嘲
　　梧桐
　　青葱峭蒨秋十寻髯松篠竹云沈深阿阁天空凤双下吹台风归龙一吟已闻峄阳足逺调复见露井饶清隂仓皇爨下荷拂拭未孤衔恩一片心
　　苔
　　小径时荒辙迹稀坐看苍翠欲成围封云石峭寒生发过雨庭空湿作衣露井纷纷残月上斜阳防防落花飞长门亦自经年合玉辇于今事已非
　　菖蒲
　　曾闻异种饶嵩岳又见枢精应玉衡老去乾坤专一室少来泉石便同盟仙人数节真堪饵怨妇怜花枉得名欲向韩终爲弟子还丹未拟付谁成
　　芭蕉
　　亭午方床鹿梦过起看纱碧上文波琮琤半杂淇园竹揺曳仍疑下泽荷太液风低初卷袖阳台雨细不沾罗莫言弹事休文苦听罢秋声恨转多
　　西湖柳
　　万条金缕弄轻柔织雨笼烟不自由皎似王恭初月下宛如张绪旧风流眠腰只益闺中恨窥眼长牵陌上愁元是白公堤畔种可能无梦到杭州
　　鸡头
　　百子池头波茫温柔一种别爲乡移从合浦珠初软采出蓝田玉更香漫道青精能驻色虚劳白石强撑肠君看自是真仙饵不乞中黄太乙粮


　　弇州四部稿巻四十三
　　钦定四库全书
　　弇州四部稿巻四十四
　　明　王世贞　撰
　　诗部
　　七言律四十一首
　　樱桃
　　累垂靺鞨青林端鹦鹉衔春春未残粲似玉姬微启笑煜如金母乍成丹栽来并耀明光殿赐出腾辉赤玉盘不独葡萄先让色玉门澄酎有余酸
　　枇杷
　　丛黄的皪散青森五月珍苞出上林初似金丸能辟鸟复如崖蜜有来禽夏熟共传司马赋秋风还记栢梁吟只应祠庙登新日不分含桃宠独深
　　杨梅
　　呉筵饾饤应无限不及杨家种最竒熖熖晴空烧靺鞨澄澄嘉露滴胭脂虚劳驿骑传桑椹忽忆冰盘荐茘枝散发风林三百颗可如金阙拜恩时
　　葡萄
　　消渴秋风防欲苏珍苞真拟胜醒醐朝华露结房中液夜色星完帐里珠西域酒香眠校尉上林宫就舍单于君听魏帝当年诏拟向甘泉借一株
　　橘
　　曾因骚客称嘉树从此芳名筐篚间淮浦孤踪一水隔洞庭千颗两峯殷烟霞自与长生液霜霰翻朱渐老顔碁局便须相伴住未烦尘世访商山
　　佛手柑
　　万里烟波贡越船上元灯火禁中传岳莲遥耸排空迹金粟曾看授记年自有色香通妙谛欲将清苦味真诠汉宫虚擢铜僊掌消渴文园病未痊
　　竹笋
　　大陆千林紫气间野人零露荷镵还春盘玉并佳人指晓殿星分侍从班凤尾擘云回白日龙鳞过雨坼青山亦知馋口浑无厌刚道淇园秀可删
　　孔雀【伯父园中曾畜予犹见之】
　　炎德由来应火离即看珠树一双栖葳蕤翠葆裁金剪峭蒨丹涂间碧泥咸阳公主萧史曲庐江小妇仲卿妻十里徘徊君一顾应传乐府有新题
　　鹰
　　独立髙秋逈不同金眸青骹气殊雄衡飞大陆千林偃侧瞬中天万羽空乍可覊栖闲白日宁因饱去忆秋风君看万里封侯相此日真成出塞功
　　黄鹂
　　緑隂春净绣帘空媚眼金衣调转工睍睆坐应过白日闲闗疑复诉东风迁乔出谷聊相慰止棘翻花故一丛莫道君王浑厌听上林新有鼔簧宫
　　白鹇
　　绀趾霜毛亦太竒亭亭孤立夕阳移鸡羣欲挽难爲色鸥侣虽盟不并姿琪树寸红分歴乱碧潭双玉照参差知卿久擅南州誉曾记开元李白词
　　鹦鹉
　　翠领丹黔蒨复殷空庭脉脉自成闲髙懐春草洲边赋归思秋风陇外山金鏁欲飞愁掣搦碧纱无伴诉闲闗君恩约畧知多少还似长门闭玉顔
　　鹤
　　伏顶丹砂天下稀欲栖珠树复鶱飞缑山一去无今古华表千秋有是非碧海天回俱递响白云风剪自成衣君侯纵有乗轩意不爱人间骨相肥
　　画眉
　　骄飞初傍上林春百舌黄鹂鬭巧频白雪似侵风里调青山仍隠画中颦争夸京兆双弯妩别取成都十样新豪兴未除吾计得平阳歌舞不须人
　　八哥
　　屈戍春寒杨柳烟雕笼愁闭自年年曾教府掾呉儿舞好听参军蜀国弦欲语畏人还刺促多才翻更恨芊绵烟霞极目空惆怅笑杀韩生感遇篇
　　鸳鸯
　　翠领文绡浅着绯软波芳渚自依依生怜萧史前身是长向韩朋故冢飞璧月聨窥秦殿瓦银灯双上窦家机烟波最好翻新曲听罢呉侬并手归
　　鸠
　　眤眤春风墙外枝怜晴诉雨立多时可能如鹊巢谁补幸不爲鹰眼尚疑垂老厌扶青玉杖微官犹恋白云司长安耐有饥乌在大可相将集凤池
　　鸽
　　绮质霜毛种种殊飞鸣元只恋庭除篱边尺鷃聊同适韝上饥鹰故不如怖后长依阿育防驯来还寄曲江书相看总是衔恩侣翘首云霄思有余
　　爲人赋白燕
　　掠水穿花拂画梁此星方合字瑶光珠帘不辨差池影玉树长衔旖旎香明月张楼衣是素昭阳赵殿粉爲糚零陵一片无情石巫女风多也学狂
　　雉
　　耻入鸡羣莫见欺春风麦陇锦漓漇文明自古非无象耿介由来不可移万里越裳开瑞贡千秋陈寳有雄祠离弦不作朝飞曲要听铙歌第几辞
　　猿
　　何处翩翩白面郎曾从说劒学穿杨悬崖百尺能通臂过峡三声早断肠啼入商秋天似水坐当清夜月如霜欲将烦恼消除尽衔果还须礼法王
　　鹿
　　奉车犹忆上林秋中岁辞荣在一丘万事从他夸指马一身甘自任呼牛失来秦苑谁堪逐归去呉台好并游世路未驯从此决长林丰草且销愁
　　兔
　　自许干城动主知莫将三窟负心期梁园雪霁悬罝日桂殿天空捣药时好向中山传鸟迹毋烦东郭代卢悲金天倘许荣光借拟上君王万寿巵
　　朱鱼
　　咫尺清泠一镜收明霞防防在中流惊鳞忽卷桃花片劳尾徐牵赤玉钩万里江湖寛出入半庭烟雨足沈浮翻波菡萏时相傍窥沼防防逈自愁
　　赋得双塔寺
　　白马西随汉使回招提对耸古燕台摩空日月金轮转分界河山寳树开法鴈影从天外合烛龙光并夜深来绀牙青发同归化朱网丹楹总刼灰
　　赋得秋梦
　　愁闻卢女罢流黄露井银牀夜未央漏断朱门花底月柝寒青海树头霜逢时宛转欢娯隔觉后苍茫道路长不信狂夫能忆否欲乗云雨问潇湘
　　署中独酌先后共得十首颇有白家门风不足存也
　　醉即髙眠醒便歌世人无计奈吾何一飧鱼菜欣然饱双眼莺花到处多梦里乾坤谁束缚闲中风月任差科唯余气习消难尽强半陈编与耗磨
　　其二
　　九十韶光半已孤揽衣推枕自支吾诗名不傍新诗长酒病全须浊酒扶漫笑呉儿书咄咄虚劳赵女和乌乌蒸酥细薤香秔饭爲问先生得也无
　　其三
　　北风黄叶拥柴闗扪腹徐行且任闲谁把一麾留白日仍将七尺施青山玉门都护求归印司马江州泣赐环何似蠏螯依右手拍浮长在酒船间
　　其四
　　五熊幡底緑沈枪紫绶双垂琥珀光未转头时空合閙才开眼处自禁当仪秦岂必谋终日刘项都来戏一塲此际青天殊欠穏莼鲈秋思两茫茫
　　其五
　　我是经行旧比丘曾参龙象度春秋修时早被魔心打到处还将宿业酬一刹那间过幻迹百由旬里徧穷愁何当收拾无生后涧底桃花水任流
　　其六
　　候吏声参散晩衙忙呼稚子作生涯月台先扫堪眠石风径还收乍堕花官印斜封桑落酒乡书逺寄谷前茶青丝翠管非吾事独酌狂吟兴未賖
　　其七
　　防检平生剧可怜还从束发滞幽燕看云桂树慙髙隠走马章台负少年依旧青霄偏燕颔不教明月试龙泉传闻上界多官府倘似人间亦杳然
　　其八
　　二八眉鵶旧出羣罗衫斜絓蔼兰薰弓弓窄窄双窝玉袅袅亭亭一片云曾爲催花烦羯鼓时因鬭草涴湘裙而今抛掷同秋槁可向阳台梦里闻
　　其九
　　夜牕无语一灯前南斗阑干北斗悬数尽蛾眉何处隠笑来鸡肋尽堪捐酒徒频劝眠千日禅伯相要坐九年此事甚难吾不防且将双屐了残縁
　　其十
　　方牀细簟少尘埃午倦抛书蝶使催蕉影瞢腾勾暂住竹声敲戛唤仍回主盟风月应谁让领畧江湖未有才看尽落花无一事自支铛足煮新醅
　　信笔爲杂体三首
　　春来只自任陶陶有口那烦诵解嘲十亩种稉百亩秫左手持杯右手螯红榴日炙难安帽緑芜风起欲翻舠醉即借眠眠又醒不知何物客星髙
　　其二
　　一番花竞一番新五度门闲五度春风外游丝尘外事雨中黄叶梦中身病堪医疗难言病贫假分疎未是贫莫向向平轻有约挂冠人是倦游人
　　其三
　　江雨难周髙下田江风未便往来船西舍次男仍遣戍东邻中妇复调弦白衣居士眼无恙造物小儿心可怜只应防检牀头酒齐物庄生第一篇
　　戏爲江左变体
　　朱雀桁头空系舠武门傍难上潮三眠三起人如柳一年一度鹊爲桥懒糚人道孙娘髻废飧侬学楚宫腰秦镜照胆那照苦汉酒消愁怨不消
　　其二
　　二八薄命私所怜嫁得燕颔复鸢肩楼船将军难问地戊己校尉不论年银缸送影聊暂对绣茵分寒仍半偏贱妾红顔坐来变安能君心常宛然
　　右十五篇调格稍异聊存之以见一体
　　七言排律二十四首
　　送德甫行部越中
　　使者輶轩亦快哉髙名金虎署中推十年未叹爲郎拙三尺仍劳圣主裁此去悬蒲应自慰人间刻木渐堪哀江潮揭地千门转海色摧天万舰来飞檄昼销兵气尽按章春傍使星回莫将风雨疑吾道且仗河山纵汝才檇李诗成呉子郡折梅人在越王台蓟门何限如渑酒愁对繁花不敢开
　　过于鳞郡斋分赋十二体【得名字】
　　春草骅骝出帝京如何握手又孤城主恩司马郎仍在客礼元龙坐尽惊稍爲清樽驱黯澹渐携孤抱鬭峥嵘朱弦晓并漳河色白羽秋闲汉塞兵闻道太行兼郡事始知严助厌承明新篇直已藏机甚怪尔犹存海内名
　　冬日同客游李太常伯华诸园
　　窈窕纵横事事宜还如谷口动京师幽亭护竹寻难徧寒日穿萝袅易垂径尽樽醪时一引坐新钟鼓不须移风林忽送青山色霜榭俄低白雪枝歌罢缠头珠错落舞残垂手玉逶迤城隅柝响催逾劲席里杯行愬莫迟四海烽烟容汝老百年丘壑爲谁私须留尘尾听讲未许悲吟伏枥词
　　戏赋后七夕
　　牛女佳期已惘然谁留余闰荐新縁重征驾鹊愁难信却凂奔龙苦不前娟娟桂色初惊面习习榆芬乍軃肩恨杀朱明金作辔还酬白帝玉爲钱解道千年无此夕莫将今夕望明年
　　赠徐汝思统山东民兵
　　除纸才看出建章长绳便拟缚名王相逢明月楼中啸小出春风陌上桑六郡良家紫骝马三齐击技緑沈枪挥毫坐夺燕支色横槊全收瀚海霜龙頟但夸金印大虎头休恨玉闗长调笑青州王节度年年书记满胡牀候台长山弥日信手拨闷遂成十四韵
