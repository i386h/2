<!-- { "loadSidebar": true } -->
　　髙皇帝念军饟浩大重以徴输病民于是经理屯政使军士各自食其力盖三代以来寓兵于农之遗意在民既无转输给军之劳而千里馈粮士有饥色之患亦鲜故筹边之良法美意莫善于屯政自元年即命诸将分军屯种龙江矣其后立法浸备屯田徧天下而其区画九边者尤宻辽东屯粮最多以石计者七十万其次乃甘肃甘肃计六十万又其次乃大同大同计五十一万又其次固原固原乃三十二万又其次宣府宣府乃二十五万又其次寜夏寜夏乃十八万又其次蓟州蓟州乃十一万延绥差少然尚计六万山西亡其籍不可考可考者八十余石计其初当亦不下十万大率分军士十之七屯种而留其三城守每军一人给田五十畆赋正粮十二石贮之屯仓俟其人月取给焉纳余粮十二石充卫所官俸并给军城操者洪熈元年诏减征余粮六石正统二年复诏各屯正粮即令屯军收自赡毋输仓盖屯赋之定自此始而国初又因计边地寒近边且耕且守力最艰乃通商种盐以维之令贾人输粟邉郡官给之引赴盐所领盐转鬻永乐时粟二斗五升得盐一引商赢利过当争趋之各自设保伍募众督耕于是边地尽垦而塞下粟充溢露积饶于中土屯军亦因其保障守望相助得肆耕当此之时各镇军饷就其地足给不倚输于内藏闾阎自正供外无他征赋蒸庶乐业其后边事渐兴多抽屯军补伍于是屯种乏人田浸芜已又设养亷之田官因私其腴区而移瘠硗于军士低昂窜易其籍粮益不均加以豪右侵夺而农事益弛矣逮治中大司农叶淇见谓贾人输薄而获厚利遂奏令纳银运司解部部分输各边夫商业苦边塞危险既无所事粟遂各散归逐末业营赀而故所垦田尽废居无何边地米价踊腾盐课不足给食当食者日渐増加益以各钞关商税犹不足至倾天子内帑以助之于是民赋日重而东南力竭矣正徳时阉瑾尝讶谓年例银两天顺以前无有也罢不送然不知令商输粟于邉边储大匮询之以为屯田不复故乃遣使各边丈田以清地多及追完逋负者为能使者承风比较苛刻致激指挥何锦等怨叛议者以为不复盐法而独清屯田边人无力耕种子粒终不入徒扰贫军酿乱耳要其论年例非祖宗令甲固当嘉靖以来累清屯田时缩时盈而终不克复故盖至于今辽东仅得屯粮二十七万损故额三之二大同仅得十二万损故额四之三甘肃得二十三万宣府得十三万蓟州得五万各损二之一寜夏得十四万九千损故额五之一固原乃存三十一万延绥存五万视故额亦各损巨千山西仅清得二万八千有竒计亦且损故额过半邹生曰余读万厯防计録睹大同一镇年例至四十五万蓟州四十二万密云三十九万宣府二十九万即少者率不下数万盖怆然心悲无论国初第以初输时额较之殆几十倍民安所益地而能办此曩者非能令兵不食而守胡今独费之钜也悲夫当叶淇奏改折色时意谓折色一石可易数石岂意厉阶至此仲尼称毋见小利有以也夫然吾又怪何向者废之易若彼今复之难若此也则毋亦重损盐税故今者罄盐税不足给边即屯政复年例可尽罢试权以此易彼何如也成祖尝下令民能垦治沿邉荒地者得自为业不起科其后有司或征之故今莫敢任垦者夫使边饶粟可省内输又借防御焉岂必科其租入乃称利哉属稻田使者徐君奉玺书疆理西北水田庶几徐君功成边积糓多而籴贱是亦将屯之一助也余伤夫屯政不复至罄中原脂膏以供边而犹不足故畧着其颠末令忧国计者得攷览焉
　　乡饮酒礼考【沈槩】
　　郷饮酒之礼昉于有虞氏养国老庶老于上下庠周礼则云天子三年大比兴贤能乡老及郷大夫乃以正月礼賔而诸侯法之其义尚贤崇长而贵贵之意参焉按仪礼饮酒前期主人就先生而谋賔介既戒及期乃席賔主人介献酢既毕而遵入乐作乃立司正而旅酬释之者曰主人谓诸侯之郷大夫也先生郷中致仕者賔介处士之贤者古年七十致仕为师而教学焉恒知郷人之贤否是以大夫就而谋之贤者为賔其次为介又其次为众賔而与之饮酒盖将献贤于君故以礼賔之然郷贡一人焉耳其位次賔席牖前南面主人席阼阶上西面介席西阶上东面席众賔于賔席之西遵与僎同谓郷人为郷大夫或来观礼而助主人乐賔者来则席于賔东盖尊之不与众賔齿也司正立于两阶之间北面监察愆仪其饮酒也于賔备献酢酬于介献酢不酬众賔献而不酢而推其长者三人拜受爵焉三人者所谓三賔也是则周制序徳尚贤而賔介不问长少其序齿者众賔耳序爵之义于隆杀之节于僎见之然僎后入不千献酢正礼也至汉郡国之礼使党正属民饮酒举行于十月乃有正齿位之説焉迨我国朝酌取三代之制嵗必再举仪从简朴而颇有异同大都兼尚齿徳爵位而于賔兴之典无相渉矣伏读大明防典洪武间颁行礼式主席者以府州县僚长位于东南大賔以致仕官为之位于东北僎賔择郷人年髙有徳者位于西北介以次长位于西南賔之次者为三賔位于賔主介僎之后司正以教职为之此正文也附载礼图则有三僎位于大賔之左西上僚属位于东序西面而三賔位于僎賔之右东上众賔位于西序东面司正位于主东三僎者初无明文今以佐贰官为之由是观之賔僎三賔位皆南面主位东南介位西南众賔序齿此与周制不殊賔位东北以爵而尚左僎位西北兼论徳齿介以次长与主皆北面司正并主而坐此皆异于古矣然里中郷饮其制仍以年髙有徳者为賔而介以其次僎以致仕官为之则又稍合于古也三僎次于东北僚属西面而众賔东面此则古未详言之耳至于别奸顽异罪人而列于外坐使聴读律受戒谕此虽古礼未及乃亦周礼大司徒坐罪人于嘉石而耻之之意也礼时为大而当从今其间大义炳炳者古今非可易也窃惟圣祖定法微意盖谓朝廷尚爵而乡党尚齿守令职官儒学公署也故以致仕官当賔礼而里社仍尚耆徳司正者古用主人摈相之吏耳古坐饮而立监之今用师儒矣其坐宜也然于支办酒殽但言酌量丰俭而未详其数故行礼者于三豆五豆或酢或酬之宜未之深辨而长少之节踈矣公过私罪别席之令虽再申明然恐啓争生衅废阁已乆而淑慝之戒微矣夫賔主象天地介僎象隂阳古今位次虽殊皆正席也所颁图式业已分明近嵗或踵他图之讹四席乃皆隅坐盖以不究古礼四隅之席特据賔主介僎四位而言耳非谓四隅斜向如童子之席可不正而坐也夫所谓僚属者同僚合属皆在焉耳袁氏仪注图席亦皆正而僎位东北近古矣然既以佐贰居僎三僎既列而又旁列同僚将谁指耶凡此皆由后学误解礼文遂至各行己见相沿成习岂其然乎夫乡饮之设王风所系厯代仪文其义各有所指古礼非可泥也谨按会典所载而遵行之斯无畔时之咎矣










　　明文海巻一百二十
　　钦定四库全书
　　明文海巻一百二十一　　　余姚黄宗羲编考三
　　五徳之运考【张养蒙】
　　自古帝王受命而兴其嬗代之序载在史防可考而知也逮战国邹衍始推言五徳之运以决帝王相乘之统刘向复推广其义作五行传自今考之有主于相克者则曰夏得木徳商以金胜之商得金徳周以火胜之此衍之説也有主于相生者则曰太昊氏始出震以木徳王次而神农以火黄帝以土少昊以金颛顼以水帝喾以木尧以火舜以土此向之説也若夫配以五方分以五色属以五音贯以五数世代循环相寻不已术士家咸祖谈之在儒先则直斥其不经见矣愚故窃有疑焉夫五行之用布濩于天地之间自一人一事以至于百工万化罔不取足而况帝王重寳可独遗之若谓衍之説尽不可信与则秦代周从所不胜为水徳汉克秦张苍等皆云应赤帝之祥宜尚火徳公孙臣推衍议言宜尚土徳当有黄龙见后黄龙果见成纪苍议卒诎此何以验也谓衍之説尽可拘与则黄帝颛顼帝喾尧一姓而所尚顿殊何秦汉以后不然也夏之揖逊同于虞何主于克而不主于生也要之防纬术数之学与星官堪舆诸家竝传亦自不可尽废但达人之通致不当拘术士之偏谈耳盖论五徳之流行虽足以乗其运而论厯代之世运亦不必分属于徳吾闻其有抚五辰修六府而兴者矣不闻其修一徳而兴也吾闻其有狎侮五行汨陈五行而替者矣未闻其乖一徳而替也如徒以数尚六七色尚青赤音尚征羽类而附之则兴者果一徳之旺而替者果一徳之衰耶盖五徳之运天之所以示乎人而非人之所易测五徳之修人之所以应乎天而自足以维其运天人之际微乎微乎帝王厯数何拘小术定之哉至谓天地人之异统忠质文之异尚夏商周之迭更此则理之説而非数之説也是故儒先重之也汉以后术士谓唐用火徳宋用土徳我朝受命有谓其尚火徳有谓其尚土徳纷纷无定若必拘拘于此则六朝之更姓五代之分裂岂五徳遂絶而无所乗耶契丹之灭晋刘石之乱华元之代宋乂乗夫何徳耶故愚断以为不可废衍向之説亦不必拘衍向之説也若夫探五行之精敬五行之用以斡造化转移之微权使吾之徳足以当天之运而天之运不至于爽吾之徳此在今日所当兢兢者也衍向之説存而弗论可也







　　明文海巻一百二十一
　　钦定四库全书
　　明文海巻一百二十二　　　　余姚黄宗羲编颂
　　平江汉颂【宋濓】
