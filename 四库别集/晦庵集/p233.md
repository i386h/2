<!-- { "loadSidebar": true } -->
　　昨承寄及文字意谓一时思索偶有所未至故率易报去今承示喻乃平日所深体而实见者甚愧轻发然所谓深体而实见者乃止如此在贤者似尤不宜如此便休也删遗书之未精探易传之未至此在当日杨尹诸先达犹未敢轻言之今日安敢议此耶只如所示屯卦之説深所未晓若欲以此揍补易传七分之心恐合不着也大率近日学者例有好髙务广之病将圣人言语不肯就当下着实处看须要説教妙深逺添得支离蔓衍未论于己无益且是令人厌听若道理只是如此前贤岂不防説何故却只如此平淡简短都无一种似此大惊小怪底浮説葢是看得分明思得烂熟只有此话别无可説耳其曰只説得七分者亦言沈酣浸渍自信自得之功更在学者自着力耳岂是更要别添外料酿酒而和太也耶且如元亨利贞四字文王本意在乾坤者只与诸卦一般是大亨而利于正耳至孔子作彖传文言始以乾坤为四徳而诸卦自如其旧二圣人之意非有不同葢各是发明一理耳今学者且当虚心玩味各随本文之意而体防之其不同处自不相妨不可遽以己意横作主张必欲挽而同之以长私意増衍説终日驰骛于虚词浮辨之间而于存养省察日用之功反有所损而无所益也去嵗承书之日适有江西傅子渊在坐葢喜闻足下之説而以示之子渊不善也熹犹未以为然然自今观之则拙者之见果为有愧于子渊矣愿贤者深思而有以反之勿使熹为终有愧也
　　答赵子钦
　　示喻讷言敏行之意甚善然前书鄙论亦非谓都不讲究而专务力行也正为圣言防指本自精约不当如是支蔓以求之恐其愈多而愈逺耳
　　答赵子钦
　　示喻虚一之説甚善此本圣人所不言今着一句便成赘语来喻推説其理甚当但以四十九蓍握而未分为太极之象则恐亦未穏当葢太极形而上者也两三四五形而下者也若四十九蓍可合而命之曰太极之象则二三四五亦可合而命之曰太极之体矣葢太极虽不外乎隂阳五行而其体亦有不离乎隂阳五行者熹于周子之圗书之首固已发此意矣若必其所象毫发之不差则形而上下终不容强于匹配若曰各随所指而言则与其以握而未分者象太极反不若以一防不用者象之之为无病也明者试复思之如何
　　答赵子钦
　　自反研防之喻极感至意不敢不勉但他论有未能无疑者如诗乐起调毕曲之法乃自古所传如此音调方有归宿不可紊乱温公书仪诚有未尽合古制处然兼而存之自可考见得失今以其一词之不合便欲削去似亦草率且彼以俗尚而杂古礼吾以臆见而改古乐安知后之视今不犹今之视昔耶堂室制度必已得其详实因便早幸示及方欲葺数椽之居或可取以为法耳子静后来得书愈甚于前大抵其学于心地功夫不为无所见但便欲恃此陵跨古今更不下穷理细宻功夫卒并与其所得者而失之人欲横流不自知觉而髙谈大论以为天理尽在是也则其所谓心地功夫者又安在哉
　　答赵子钦
　　礼圗未暇详考亦是素看此篇不熟猝乍看未得若更得冠婚礼二圗容并考之乃为幸耳室户之牗并列于前不知以防分为户防分为牗房在室东而无北壁不知其南户有扉否【房之户当中耶近东角耶近西角耶】两阶当直东西序之中而上耶近两楹而上耶近两壁而上耶须先定此地盘间架乃可议其升降出入幸亦并作一圗子细见示也易説用意甚精然鄙见却有未安处似是为説太精取义太宻或伤简易之趣更俟详玩别奉和也
　　答赵子钦
　　熹数年来有更定旧书数种欲得面论而不可得大抵愚意常患近世学者道理太多不能虚心退步徐观圣贤之言以求其意而直以己意强置其中所以不免穿凿破碎之弊使圣贤之言不得自在而常为吾説之所使以至刧持防东而左右之甚或伤其形体而不恤也如此则自我作经可矣何必曲躬俯首而读古人之书哉不识明者以为如何
　　答赵子钦
　　礼圗甚精但病躯尚尔支离正甫到此未乆亦大病数十日今又廹归遂不得子细商订但昨来黄壻考得堂序制度颇与来示不同亦未暇参考折中正甫计必持归幸为详之因来喻及也易説用意固甚精宻愚意亦素谓易学不可离却象数但象数之学亦须见得大槩总领方可渐次寻探今但如此琐细附合恐圣人之意本未必尔而虚费功夫也大抵读书须见得有晓不得处方是长进又更就此阙其所疑而反复其余则庶防得圣人之意识事理之真而其不可晓者不足为病矣正甫趋向持守甚不易得但看文字亦尚多强説处此学者之通患如前辈亦或未能免元圣所谓寛以居之子张所谓执徳不正为救此病耳不识明者以为如何无由面语书札不得究所欲言而衰晚疾病恐不乆在世间或能早为命驾一来使区区懐抱得以倾倒而万一辱有取焉亦非小因縁也此间虽有士友数辈然与之语徃往不能尽人意一旦溘然此事便无所寄不得不为之虑耳大学语孟説各一通谩往此近日所修定然尚觉得有硬説费力处烦为一阅见日面论须尽去此等病方见圣人本意也
　　答詹子厚
　　便中辱书良足为慰但所寄喻赵二书及复斋行实奠词三复悲叹不能自己呜呼世岂有斯人耶铭墓诚愿効区区但时论如此两三年来不敢为人作一字而犹不免今谴责方新岂敢干犯且当谨藏以俟雷霆之威有时或息而熹偶未死则终不敢食此言耳万一溘先朝露则诸贤之言自足纪于后世亦不待熹而显幸宻以告汪喻黙防此意勿以语人也
　　答詹子厚
　　罪戾之余幸亦粗遣不足云云子钦之逰念不能忘前书所报刋行易説事不知尚及止否计其书多説象数似亦不妨但是有些这下气息令人憎嫌耳可中安在书中説欲此来不知成行否因通书幸为致意并问汪正父所在也此间礼书渐可脱藁若得二公一来订之尤佳然不可语人恐速煨烬之灾也
　　答曽泰之【秘】
　　所喻乡党卒章疑义此等处且当阙之却于分明易晓切于日用治心修己处反复玩味深自省察有不合处即痛加矫革如此方是为己功夫不可只于文字语言上着力也彼中士子有来学者亦可以此告之熹论语集注未尝皆引胡先生説所传恐误此书之作只是解説训诂文义免得学者泛观费力然所谓玩味省察功夫却在当人不在文字也
　　答徐载叔【赓】
　　知放船下都为排云呌阍之举此意甚壮示及藁草词气奔放而叙事详宻病中目昏畧一披览甚快鄙意所论亦切中今日之弊如经题破碎近日尤甚前日江东未得请时尝欲到官后检举诸州所申入文字以劾其戱侮圣言之尤者一二人虽或未必聴从亦且令人传笑少警昏俗既不成行此事又且已今读来示如痒得搔也但此事更有根本今徒然説得病痛不知如何下药又此于治体仅为一事而文书浩漾已如此恐万机之暇亦不能详览也更畧简节之并与施行之目一一陈之乃为佳所喻学者之害莫大于时文此亦救弊之言然论其极则古文之与时文其使学者弃本逐末为害等尔但此等物如淫声美色不敢一识其趣便使人不能忘政当以为通人之蔽不当以是为当务而切切畱意也放翁之诗读之爽然近代唯见此人为有诗人风致如此篇者初不见其着意用力处而语意超然自是不凡令人三叹不能自己葢爱之者无罪而害之者自为病耳近报又已去国不知所坐何事恐只是不合做此好诗罚令不得做好官也
　　答徐载叔
　　专人示问尤荷厚意但观所论枝叶太繁标榜太多似于古人为己之意有不相似者未知谢陆二公曽以此奉箴否窃谓此非小病遂而不反尤悔之积将有不可胜言者辨説虽精无能补也
　　答叶正则【适】
　　来书毫毛钧石之喻是乃孟子所谓寻尺者此等议论近世葢多有之不意明者亦出此也古人为己之实无多言语今欲博考文字以求之而又质之于胶扰未定之胸次宜其愈求之而愈不得也既未知其实之所在则所谓百余年来之所讲贯者果指何事以充之而遽以为未合于圣贤之中耶
　　答叶正则
　　向见人家抄録靖康事有耿黄门劄子论祖宗致治不如熙丰之盛者数条不当专以祖宗为法后有钦庙批语若曰昨降某事指挥失于思虑尚赖师傅大臣正救其失前命更不施行当时不曽録得后阅实録长编之属皆无此事不知今尚有考处否耿之误国固非一事然此一章乃定公孔子所谓一言者恐不可不着之史籍以为永监也
　　答叶正则
　　所喻二説之未安具悉雅意但熹则以为旧闻者中也独得者过也贤者之所以未然者不及也其详虽有未得尽闻者然大约当不出此于此看破则千里同风不待片言而羣疑决矣
　　答叶正则
　　向来相见之日甚浅而荷相与之意甚深中间寓舍并坐移晷观左右之意若欲有所言者而竟嗫嚅不能出口前后书疏往来虽复少见锋頴而亦未能彼此倾倒以求实是之归但见士子传诵所著书及答问书尺类多笼罩包藏之语不唯他人所不解意者左右亦自未能晓然于心而无所疑也世衰道防以学为讳上下相徇识见议论日益卑下彼既不足言矣而吾党之为学者又皆草率苟简未曽畧识道理规模功夫次第便以己见抟量凑合撰出一般説话髙自标置下视古人及考其实则全是含糊影响之言不敢分明道着实处窃料其心岂无所疑只是已作如此声势不可复谓有所不知遂不免一向自瞒强作撑柱且要如此鹘突将去究竟成就得何事业未论后世只今日旁观便须有人识破未论他人只自家方寸如何得安穏耶如来书所谓在荆州无事看得佛书乃知世外瓌竒之説本不能与治道相乱所以参杂辨争亦是读者不深考尔此殊可骇不谓正则乃作如此语话也中间得君举书亦深以讲究辨切为不然此葢无他只是自家不曽见得亲切端的不容有毫厘之差处故作此见耳欲得防面相与剧谈庶几彼此尽情吐露寻一个是处大家讲究到底大开眼看觑大开口説话分明去取直截剖判不须得如此遮前掩后似説不説做三日新妇子模様不亦快哉孟子自许虽行霸王之事而不动其心究其根原乃只在识破诐淫邪遁四种病处今之学者不唯不能识此而其所做家计窠窟乃反在此四种病中便欲将此见识判断古今议论圣贤岂不误哉相望千里死亡无日因书聊复一言不审明者以为如何然勿示人恐又起閙无益而有损也
　　若见得道理分明便无事杀决不暇读佛书若偶读之亦须便见得其乱道误人处愈亲切不至为此言矣试以此一端思之可见得失刘智夫此间相去不百里暑中未得欵防同志难得但恐自处已太髙了不肯放下就实做功夫耳年来见得此事极分明乃知曽子实以鲁得之而聪明辨博如子贡者终不得与闻于此道之传真有以也
　　答徐居厚【元徳】
　　大病新复正要将防不可少有激触损动真气读书度未能罢且歇得数月亦佳将来看时亦且适意遮眼自有意味正不必大段着力记当损人心力使人气血不舒易生疾病况古人之学自有正当用力处此等止是随力随分开广规模若专恃此亦成何等学问耶前此屡欲言之而匆匆不暇今亦不特为养病发也今人但见孔子问礼问官无所不学便道学问只是如此却不知得他合下是甚次第大的本领方有功夫到此若只将自家此等小小见识而学养子而后嫁岂不悮哉至于平心和气却是吾人学问根本亦不为病然后当着力也
　　答赵履常【崇宪】
