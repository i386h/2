<!-- { "loadSidebar": true } -->
　　天孙不织红霞绮雪袂临风吹欲起娇鬟笑展水晶奁照见芳姿净如洗银刀细剪梨花云琼枝倒映瑶池水蛾眉翠敛春山浓愁多恼得腰肢慵夜冷孤楼素鸾影广寒宫阙秋重重青女笑霜刮天湿只愁凋损嫦娥容畵阑桂树香风草对靣团圆思月老愿凭青鸟报夫君失时不嫁能长好
　　双丽图
　　玉阑围着看花王银烛烧来照海棠如向美人图上论不知若个是专房
　　次何賛府逰夀山诗韵
　　我昔手持緑玉杖徧观夀山寺外崒嵂之竒峯天风吹我衣云炁荡我胷峯形峙为五烟霞有路遥相通横秋双涧桥影枕寒潭空上有欲落不落之怪石下有半枯半活之欹松一峯凌紫霄曙色何曈昽金鸡唤醒海底日絶顶尚有苍凉踪一峯翠氤氲恍如武陵之景迷西东山泉春雨余流出桃花红在右一峯若覆釜气蒸云雾秀所钟西看瀑泉吼飞雪乃有一峯逈出倒挂虹影于晴穹一峯后顾复何似屭赑俨若蟠蛟龙输青献翠千万状并视培塿夸豪雄香炉紫烟逺莫致庐山谩诧金芙蓉伊昔当年紫阳翁二三贤俊题名同嗟予寥落生苦晚不得追陪杖履逰其中兠率防髙花雨蒙金仙趺坐青莲宫何当复约哦松公灵岩石室幽絶处笑挥白玉麈尾尽日相过从
　　桂月轩歌
　　何侯之轩崒潇爽轩前桂树团团长正当八月天气清置酒邀賔恣驩赏是时碧落无纎埃琼楼玉宇中天开烂银盘升沧海上清光闪烁俄飞来何君手把春秋传布衣直上清虚殿折取秋风第一枝分明认得嫦娥面嫦娥赐以玉兎之霜下医民瘼令安康花溪邑险号难治君独有暇哦松旁囘首番禺几千里道路茫茫隔烟水凉风萧萧露泥泥几度天香落轩几桂香可挹不可亲只有明月能随人他乡月是故乡月举头见月偏伤神我尝想像君家树为君起舞歌长句好因明月归去来底用淮南小山赋
　　瑞雪歌【与李永康】
　　花溪地偏多酷热十载已来无此雪遂令禾稼成焦枯复有蟊防食根节李侯坐鼓春风琴雪花献瑞随人心防剪水成六出翻江倒海驱羣隂逺山近山银壁立大树小树瑶云集平地俄惊一尺余薄暮纷纷飞转急空山彻夜狐狸号狡兎三窟安能逃乾坤肃杀囘正气蚤觉眼界明秋毫田夫农父愁顔破典衣沽酒更相贺来岁还书大有年鼓腹嬉逰免饥饿当年田里无咨嗟汉二千石何须夸县庭岂用事鞭朴租赋容易供王家泰和乃由天子圣玉烛精调顺时令百司効职宜愈勤从今屡见休祥应
　　孝节堂歌
　　绣川朱家孝节堂经营乃在双峯旁堂上种萱红且芳堂前种竹琅玕长有妇有妇清且扬升堂何以娱姑嫜晨昏定省礼数将采苹南涧供蒸尝一从览镜伤孤凰凄其无复施红妆罗帏独处四十霜年逾八十双曈方屡嗔人扶筋力强鸠形拄杖莓苔荒诸孤再拜谢阿娘提孩保养恩难忘当年称夀绮席张玉杯满捧丹霞浆蟠桃花开浓露瀼斑衣五彩春风香乃知作善天降祥期頥之筭那可量男读诗书女蚕桑眼看玉立孙成行伊昔比屋封虞唐人生孝节俱寻常后来风靡頺三纲遂令有国旌其孀清德里中松栢苍行人过者拱不翔涤笔为裁云锦章
　　题吕用实诗藁【戊戌后作】
　　玉楼仙人魂不死帝遣乗龙下箕尾黄金鏁甲翡翠旗前驱蛇神后牛鬼剑光照空天自立珠玑迸涙鲛人泣银河夜漏流银汁织女秋寒锦机湿女娲錬成栗色云青天补作玻璃痕云妃大笑电光发金鸡呌醒扶桑暾妖星忽堕瑚枕髑髅作杯劝君饮瑶池桃花千岁红染得春风古囊锦吕仙两髩黒如鸦惯随鹤侣餐胡麻金鵞入鼎煆仙骨昆仑顶上牵河车下听羣蛙閙箫皷玉殿琼楼隔风雨十二门髙花满烟夜半秦王独骑虎






　　草阁拾遗
　　钦定四库全书
　　草阁文集　　　　　　　　元　李昱　撰杂著
　　白泽赋
　　桓山之阳溟海之北粤有神兽名为白泽麐角而鼇趾龙身而虎额牙参差而砺锐目闪烁而洞射百兽逄之骇胆栗魄此形容其彷佛者也若其鬛揺虹光鬖髿飘扬色凝蓝淀莹滑荧煌其吼也雷震其行也风翔赫然而怒则万牛不能抗其力三军不能夺其强及夫雄姿改观观者流汗气喷虹蜺焰烛星汉匪虞人之可囿焉啬夫之能圈伊昔圣皇公孙轩辕从风后与力牧来五彩之云軿斯兽也遇于虚无之野驯于道德之垣效麒麟而献瑞似角端之能言知鬼神之情状穷万物之根源皇览曰噫异哉斯兽乡非尔之通神繄嘉谟其孰究乃命厥工绘其形走列缺驱风霆掷猛火锵流铃咋海怪吞山精百邪遁无留停然后降五福于民间共休享于和平也祝曰
　　猩猩有言罔禆治兮维尔兽名神且异兮机从横抉其秘兮乃图尔形扬尔之技兮辟邪降禧以惠于世兮
　　识字耕夫传【戊戌前作】
　　识字耕夫者不知其姓氏亦不详其何代人也尝防草阁读书作为文章凡若干言动法古人雅不欲为今人语由是弟子多服从之壹与之接者不谋而固咸曰此髙识之士也然性嗜稼穑所居之东偏有田一区日与邻翁野叟相追逐扶简编躬耒耜之劳诵而耕耕而息熈熈乎若葛天氏之民也或劝之仕耕夫掩巻而作輙不应又有重其学者黙荐之于官执政者不恱曰当今之务奚用识字者为哉彼耕夫也讵知稼穑之艰难哉岂若吾沈黙无知取勲爵丰衣食以为妻子计哉或为耕夫愤者曰彼犹鸱赫腐防于雏者也耕夫闻之乃洗耳而去更以笔耕之业防江湖与大明吉先为经学友博通叟为史友载道先生为文友锦官大雅翁为诗友桐城希声子防为琴友醉乡居士为酒友空空上人子为方外友相与讲论道理宣达情性上下古今汪洋乎莫知所终先是耕夫尝有东作诗一章曰陟彼髙源稼穑如云载耕载诵四体孔勤维此东作无施不获知德者希孰同予乐后凡遇賔友宴集酒酣慷慨必击缶歌之以为常云
　　太史公曰世之治也则君子以类而进否则肥遯而已矣彼耕者虽轻身肆志不屑屑于世用然德足以周于身才足以济于时其过于沮溺之伦逺矣
　　屏诗神文
　　李先生嗜作诗积年久矣怅然有不释于懐者于是具黍一盂载酒一壶敛容屏息端拱而趋三揖诗神而告之曰神之于诗实司其柄我有辞敢凟神听粤昔风雅兴善惩恶优柔敦厚匪媮以薄曹刘鲍谢陈宋隂何神之所惠烜赫良多继兹作者缤纷猬毛狂澜砥柱孰障滔滔有雄者甫神实助之纵横皇纬颠倒蛟螭上规浑噩下拯浇漓度越千古允为我师我借神休举不违杜分明町畦巍立门户幽深钩英华潜咀脱凢入圣遗賔求主众皆诺诺我独谔谔攘袂切齿怨诽交作儇侬学子求窃糠粃敝帚千金輙谓无比凉凉士流谪诡强倔隂攘其语以为已出防暌其实止狥其名蒙瞍五彩瘖聋九成理怪之谈古雅之文素所研覆穷朝及曛自业于诗为其所蔽识小忘大举一遗二是则诗之无益于人也神其醉饱速离此鄊投笔破砚以趋神行言既渊居潜处投隙以觇但闻啾啾啁啁嚘嚘嘤嘤不覩其像彷佛其声曰子诬予哉余与子游三十余年动与子俱静与子専子跻宦途予偕子徃驰妍骋俊摅灵竞爽援笔一挥光熖万丈名公硕卿击节叹赏子罹穷厄畴为子怜百艺尽郤我独居先防馨少播闻者欣然賔朋接踵弟子骈肩且子之诗固严格律临文设竒变化不一裒衣危冠黄钟大吕雅雅鱼鱼子诗之古緑罴熊雕虎骊龙桓桓纠纠子诗之雄翡翠琅玕珠玑锦绣晶晶荧荧子诗之丽化腐为神倐忽翕歘海怪山妖囚入诗窟即故为新斓斑璘璸幽花野草触景生春以竒为正以正为竒穰苴淮隂孰抗其威凡此数者深入诗域虽子之能实我之力子冝黾勉以定其心益防于古靡售于今胡不自珍形愠喜周于责人畧于求已小人嗸嗸毁誉纷激洗金以盐攻玉以石世尚矜夸孰分妍丑薫莸黝白缤纷杂揉使无侯芭太守酱瓿念子自寛匿瑕容垢明良五子昭纪于书东山鸱鸮枤杜出车圣贤制作贵于璠璵谓蔽子学胡示区区今因细务欲弃大业我辞子行风驰电掣子亦有意于留乎先生于是茫然抚膺怡然解顔抵掌嬉笑从容幽闲廼伛偻曲躬易辞改色延之升堂永为上客
　　答宋明府四六启
　　伏以作之君师圣王所以继天而立极设为庠序古人欲其美化而移风故虞夏商周之世以来而诗书礼乐之教罔废比屋有可封之俗当时无不教之民钦惟盛朝聿兴文治自辟雝而泮水钟鼓锵锵由闾巷而乡都弦歌蔼蔼乡多善士野无遗贤形诸棫朴之诗赓以台莱之句虽求之古奚异于今【】霜髩飘萧樗材拥肿从虎闱而归老六十有余瞻龙阙而报功万分无一分甘田野志在山林坐茂树以濯清泉登髙丘而望逺海右车揺落方窃比于昌黎左臂偏枯兼有同于工部已自弃于沟中之断其何能为席上之珍兹承明府相公先生岂弟如春清亷若水为民间之尹日应天上之郎星下车以来弹琹而治云兴学校即前代之文翁子视人民乃当今之卓茂犹且温恭下士加之广博求贤戋戋之束帛来临亹亹之华文下锡欲抡才以教子俾抗顔而为师匪金铸其所亲兼玉成其他性调非流水敢惜听于钟期才本驽骀误见知于伯乐叨礼义之加异耻声闻之过情昔厐公不肯入州人称其德澹台未尝至室世以为贤欲行则多愧于古人不徃则有辜于执事依违未审进退惟艰于是不谋诸人自断于已笔耕而谋食即陇亩遗于子孙经纶以持身乃公事见于邑宰上以宣九重日月之德谁曰不然下以和百里弦歌之声永为好也申酬罔罄两鉴为荣












　　草阁文集
　　钦定四库全书
　　筠谷诗集
　　永康胡元祚义士哀诗
　　人于天地间百嵗聊寓形生当秉节义死用埀芳声余子知爱身丈夫在成名胡君花溪秀家世乃簮缨少小失其怙操持如老成胸藏白雪净气敌苍山横年强不肯仕力学还躬耕忠义素所敦信重千钧轻我虽不识公得与贤嗣并为言丁酉嵗世事多搀抢括苍地险阻山势髙峥嵘青天魑魅啸白昼豺狼行流恶邑里间所至烽烟生永康属边徼相去无逺程跳踉恣威虐百里皆震惊我翁奋髙义下令募乡兵手提龙泉剑寒光射云旌淛东宪府官遣使来相迎问君计安出要使巢穴倾君言计已遂奉命寻前征麾兵与之战桓桓谁敢争遂令括苍地流血尸纵横余孽未尽除其势复喧轰我兵势已孤力竭终难平壮志不少衰竟陨占田营吾昆抱哀痛奉榇归佳城鲤溪山水佳泉香草丰荣溪水共呜咽山禽亦悲鸣义声驰四方孰不伤中情祭酒措哀辞翰林铭墓茔我诗何足征焉敢溷时英感君涕泗言聊用摅哀诚下以敦俗化上以规公卿要令千载后臣子懐忠贞
　　夀胡伯母六十
　　翠髩佳人捧夀筵歌声为缓听诗篇桃花初实三千嵗甲子新周六十年座上共尊陶母德机边能教孟轲贤诸郎总是青云器拟锡金花下九天
　　赠韩进之先生
　　北斗文章絶世无先生秉笔继前驱幽懐爱菊临轩种老眼看山信杖扶
　　圣主岂容华髪隠野翁甘与白云俱夜来遥望双溪上明月梅花有几株
　　访胡伯仲源叔敬季祥
　　冬来卧病厌岑寂忽忆君家鸿雁行出门晴日照巾屦曵杖野路无氷霜相逄一笑且同乐人生百年能几狂休嗔剪烛夜酣坐别后与谁拈酒觞
　　之官三元县寄懐胡伯昆仲
　　四望魁山路五千东轩松菊想依然尚懐伯仲开春瓮还与吾翁展夀筵白土溪梅才旧腊黄金岸栁又新年江南地比秦川暖为写春懐寄客边
　　寄贺家严诞日
　　春色新从栁上归云开南极夜増辉遥瞻蕙帐千年鹤难近椿庭五色衣报主敢辞心力尽问安翻觉信音违三年述职天恩大定放儿还庆古稀
　　次胡叔敬见过诗韵
