<!-- { "loadSidebar": true } -->
　　有鳯含灵文五色正葳蕤矫翼西南天流彩于滇池政成感神雀荣名垂碧鸡非无圣人徳为祥不逮时歌舞乐尧年梧竹表余栖有子字鹓鶵阿阁朝见仪出者庆来章处者颂黄离请看罗施国处处生光辉
　　次俞仲蔚题赵吴兴画陶元亮归去来辞
　　陶令罢彭泽正及黄花开有酒不辞浊长歌归去来千载义熈波谁能溯其洄学士返吴天椎髪白毰毸回首感宗周掷国一婴孩篮舆蹇柴桑紫骝捷蓬莱时睽迹更殊畴能不见猜惜哉丹青美托尚隔云埃
　　萧懋建户部弃官后游杭以西湖诸长歌见寄赋此为赠
　　当时萧次公不受后曹诘幞被归去来秋风卧石室尽槖买一船钱塘比湘汩壮气黯不收虹霓缠其笔两峯鬭嵳峩千秋写萧瑟诧谓官不贫珠玉纵横出地留西湖胜天与山人日纵有防文鳐勿疗敬防疾
　　次陆太宰全卿题戴文进画巻
　　朝出锦官城暮投浣花渡歩歩花媚人那能舍花去但使有酒沽不妨花下住
　　右浣溪春行
　　谡谡松际风泠泠磵底泉宫商偶时合来搅幽人眠怳然梦中境洞庭奏钧天
　　右卧聴松泉
　　维梢傍村坞黯黯天地緑忽有渔歌来悠然逗深竹不知月出否稍见玲珑玉
　　右竹湾夜泊
　　西风不酿雨东雷空自疾莲女叶盖头相将委花出但采了不妨请看塔尖日
　　右雷峯夕照
　　十五团团月当已离海岛立残双莲瓣夜色犹未好非闗月出晩应是侬来早
　　右凭阑待月
　　似传西湖霁西子初赐沐宛尔碧髻鵶娟然青曼睩欲住听晓莺吴王忌人宿
　　右西湖雨霁
　　英英篱边菊不与青阳遇芳意终有合宁为叹迟暮百卉各竞时葳蕤今何处
　　右东篱秋晚





　　弇州四部稿巻十二
　　钦定四库全书
　　弇州四部稿巻十三
　　明　王世贞　撰
　　诗部
　　五言古体六十七首
　　送表兄岀居【少作】
　　中庭桃李树蓁蓁夹庭堦枝枝交防带叶叶互相依雨露方齐润东风亦均吹何必同根蒂然后乃宜家此树本无言移者自为蹊昔合尚有分今分合何时送子出门去挥泪不成辞
　　其二
　　今夕高宴防登歌含惨吁借问何为尔送子以离居离居多苦辛歌浅思有余忆昔童冠时朝暮两相于胡为向康庄改辙行自驱比隣固匪遥踈者曰以踈但令心期迩踪迹岂必俱再拜与子别四望野踟蹰
　　华员外改南司马部分韵
　　忆昔嵗在癸我发初就弁不以阿戎少俾托阮公宴以兹一分手长思奉顔面金闺幸同籍未得展婉嬿胡然重离别翻令恨相见归帆逐新水落日在河县殷勤戒尺素愿将南归燕
　　嘉靖丁未夏四月余以进士大理得左寺凡九人朝夕甚乐也又明年六月则八人者以次授去独予在晨大吏升揖散歩空馆顾影凄然为赋一章
　　棘署同试政濯濯多清佳亮匪平生亲忽成一朝谐本为转蓬枝愿申松栢懐衡晷乍改嵗防羽各分飞松栢谅靡他转蓬飘何依昔者偶然合今者为谁乖零落山葵花犹然媚空堦防防顾流影戚戚有余悲
　　过维扬有怀子相
　　淮南万木落蒹葭鸿鴈秋廻瞻大江水极眺黄河流念此区中士天翰阻同游岩岩丽神京英俊满賔帱岂乏携手好抗志乃绸缪浮沉众自覩安测所由奈何各分离徽音邈以脩子如宵行烛分辉均道周予如汀际鸳哀鸣望其俦
　　淮阳署中早起作
　　九衢晨钟竞千门秋色扄隠隠赴人语稍稍廹稀星虚户渐舒白条松尚防青光华逈一照暝晦失千灵感彼狴中士凛栗向严刑伊予奉明役薄劣敢遑宁
　　为子与赠吴生
　　朋友天地间斯途日荆棘吴生山海人雅好在朱剧十六游燕市颇与酒徒昵一诺倾市中寒榛回生色徐子幸见知握手为莫逆徐子无一钱英贤罗賔席生也辍朝餔力为助其啬生也无一钱大笑秋云白千金或再至心知恐遂失营卫未掩身于人计长溢呜呼岂有要浮云愧变易不见扰扰者原申无上客
　　寄徐郎中文通
　　脩途岐交踪遐慕并夙轨伊昔沐休遘西游徐与李彳亍时名外违心不复已结佩遗所欢要之相终始斯道多苦心勇者竟其止君行在何所乃在劒门里层空削蛾眉悬索仅度指下临千仞壑廻湍浩无底周营戒一失那能不渉此
　　赠俞山人允文
　　仲蔚足下亡恙长沙新建据高收广挟声起聴号为覇儒逮迩晋江毗陵歘起创立耳观之軰蝇袭若狂五鹿岳岳畴能折角哉仆毎心语未尝不扼腕发噫也然又有小异不然者吴中一二君子岂负阶位足重童习妪解便翕然见称今遂成习耳不复可防矣何图眼底李生之外更覩足下班荆晤言自足千古居谓李生苟于斯域无窥虽令贵洛阳之纸靡救湮没诚悟一二覆瓿之余必有起而诵者名山大川藏亦何晦显亦焉怍足下朂之夫严郑尠华扬马淹秩既备其长复修厥短不传何哉仆将北矣久苦兵革兼狥简书形离神授能有几何聊贡数言效其区区
　　束发慕姣服逺媾托幽燕名都富竒娼入门各自妍何意南威子晦迹厠通防烂若朝霞际濯若澄露鲜蕴歩肌芳发黛粉出天然璞璧铲光辉何悟天质完惜哉狎游客口观失朱顔葹杜满中洲兰芬竟何言
　　其二
　　冠葢罗长道畸人困偃仰极眺六合间浮云何惝怳焉覩槁与壤含露发清响浩浩沧溟流珊瑚其网虽靡任公力躧步思泱漭相顾及千载时好忽以往灼灼中园华畴能无欢赏不因凉飔宁知同草莽
　　其三
　　伊予际微遘素短应人畧冠佩婴其躬容顔为时作鸿鹄渐华阶虽重非所托贵贱当岐趣念欲两居薄人生非根株取愿谁能博华卿縻好爵管生蹈丘壑龙质既以殊低昻成虚度慨然革余往从子甘藜藿
　　别李于鳞
　　今日别我友还望之故乡故乡岂无欢我友安得将行者惨不辉居者以彷徨肉骨虽摎拊既析亦相忘惟有肝与胆委照差可方焉顾非日月东西扬景光情知谐亲遘乃在媒慨慷虽有绸缪泪何以写中肠
　　其二
　　韦布走四海万乗失一畸悬知势分剧心各有所施踯躅生人间含悃将向谁夫子絶俦匹吾道幸不疑出门各有好谓为媚予私矫矫孤凤皇翩翩向豳岐鸱枭喧中野鹪鹩骇卑枝山鸡学仪羽举世安可欺
　　其三
　　置酒前为别炙笙治哀丝中有艳明珰二八絶代姿轻裾廻芬发自然成蛾眉色授不能道婉娈心所知弹作双鸳鸯流颷忽间之含辛上车去引领涕沾衣时俗慕朱顔朱顔识为谁
　　古意寄李于鳞
　　幄中有竒质拟是吴宫姝腰间瑰瑜佩耳缀大秦珠宛若惊鸿度灼如舜华敷动揺幽芬发行止宫商俱游徒非古欢枉盼意相驱礼乱并一身千金在须臾明誓指秋天谁能信不渝临当相诀絶抱此尽区区
　　其二
　　黄鹄辞天池周游于中土秋禾郁如绣徘徊能无下所顾充口腹当眸失罘□斑斑原中雉踯躅同鼎爼以此唳霄质俛首凡禽伍
　　古意再贻于鳞
　　飘风起何因吹氛荡华月为照虽未周畴能讥其缺众草媚春晖亭亭违阳栢雪霜心已知侵凌表孤直秉道不见明愚者嗤无益覼缕类谗词要子在深择子其宁尔怀齐轨之中陌
　　其二
　　结髪奉君子明誓要不薄山岳起苍黄懽途为悲别思喻随形影昏旦无期辍上堂顾宗祀下堂顾身托驱车周道中足若罗荆棘松秀太华顚虞同稂莠植岂不亮子心爱深生虑博
　　赠谢榛
　　脱屣平原客振衣燕昭台吾人实龙矫白日天崔嵬广陆奏清商悲风四垂来俯仰狎世观一二当中怀极厄不顾知中介有余谐亲者无愧亲排者任其排萧索一韦裳傲睨千古才扰扰冠葢徒零落青门埃
　　贻吴舍人
　　日出羣动发大小各有营之子何所为泊然坐沈冥抽翰掞华辞踯躅畏时英累却不遽前一出万象惊衔杯借高咏指顾浮云凝朂哉深沉思此物未可轻奚必公与卿然后展高名不见扬马軰为郎动西京
　　赠吴给事明卿
　　汉宫郁崔嵬层霄缭阿阁维昔先后谟三灵奠鼎卜国是岂不显往往沦华毂仰覩双飞龙夭矫盘丹艧畴为翼其尊高言賛宵服乔木抗衡颷卑枝欣有托翳子翔天歩栖栖安余乐
　　其二
　　岱宗何油油触石起层隂夭乔希生态色飞讵能禁为施苟失时被物故不任良苖杀其根百草蔓相侵逺轨牵流潦归翰泥故林委弃衢道间谁能明嘉霖天泽岂不甘怨者諡为滛毋以贤达资中彼谗夫心
　　髙邮别子相
　　廻轸出君方脩途意弥恻浮云莽互驰奄然羲轮匿中夜理夙炊惋恋不能食往遘岂乏欢念若遗行迹姣服谐竒慕安能顾掩抑举世各自矜姢情无终极脉脉覩何言此眉间色
　　赠子相考功
　　猗猗孤生蕙托根泰山崖上防千寻榦下临百仞谿雨露既无当地势使人疑阳春自何来为我发光辉馨香中思奋不能自致之緑叶缛紫茎令其媚庭阶物性虽无适贵在得所施
　　其二
　　飞来孤白鸐皑若流云色秋冥发扶揺直上万里息朝饴芝田实夕擥方壶碧苍鹰摩天来虽峻非我匹彷徨思俦侣踯躅不能食俯见荒丘莽下有华池翼鸣臯一唱和鸿蒙聴为坼所希在同声宁论奋栖迹
　　寄俞仲蔚
　　维昔休明代委运忘悦康山泽饶栖遁霄汉富翺翔穷显无鳏职操志畧相当念余与之子揽佩撷竒章弱植不固含明廷幸见扬恒恐摧剥露负微芳四兵东南来杀气被乾纲湖海波荡潏一苇安得航桃李植通衢搴摘固其常幽兰秀深谷樵采虞见伤我生非磐石焉覩鬒不霜奚必婴祸罗百年等归藏许子以不刋朂哉爱景光
　　再赠谢榛
　　浮云四何之高天莽回互空谷非所依畴能测慕念我平生欢挥手不反顾朔气日夜侵霜霰浩无度洪流飒然交万木倐改素庐巷墐户炊停车飰中路吐沫鲜余润裁襦狭广歩隠士代失职达者惭其故欲以俭世工御风而飱露
　　赠彭年黄姬水
　　日余讐夷峤委迹窜吴中虽无兰椒臭托佩君子躬彭生掞秋实黄友撷春荣参差申微尚婉娈未逮终凯风从南来吹我向幽邦亲故感仳离遵渚饯賔鸿妙辞将柔翰煜若双琮璜挥手鹜声途湛心躭患丛咫尺平生好惝怳恨河嵩众耳廹相求显者代称工慨此蓬蒿士永谢轮鞅踪抚壮岂需偕蒙汜恐未容何以表殷勤江介凋芙蓉矢言要齐轨庶其慰忧悰
　　答仲蔚
　　欲为仲蔚一剪蓬蒿贻诗见谢抒此奉答
　　当春弥不怿委薄日纷樛捐脰延逺怀密隂覆曽丘忽枉故人书言短防何脩苍苍眉间宇尽入云霞流婉娈若崇朝何云隔三秋黄鹄啄浆稻梁宁见谋虽防天池泳不忘故匹俦頥辂生食醯愧以嗜相投将为同枝誓良辰去我遒庭卉未扬芬欲报不能酬
　　贻梁伯龙
　　伯龙示我南游篇竒哉然多慷慨忧生之感某薄有田庐足以送日而戚戚文罔鲜复遗致末路榛集闇曶未融徒自苦耳因成一章聊以相广云
　　乔木竦崩崕下临千仞谿岂不虞倾折根株讵能移回风吹转蓬飘飖穷天垂念此嵗云晏廓落竟焉归两慕中未宣安覩已所悲周道横豺虎饬步讵成规君子忧世患小人偷自怡恒恐羲轮逝为谋不毕时唯有贻竹素可以惬期
　　贻梁公实
　　箕斗亘穹霄万古各相望精光无初合虽暌固其常自予与之子明誓结肝肠孔雀畏北风徘徊竟南翔离思生欢洽往遘积苍茫茹藘洵绛哉茱萸发微芳寓目恐见移于衷固无当采彼蕙兰花衡湘邈以长白露虽天物颷荡为霜盛时不见佩枯槁空自伤
　　赠子与
　　丙辰春余北驻渔阳则闻子与戒輶而南余一二兄弟星散矣不佞岂以聚散为吾道嗟乃有遗懑焉
