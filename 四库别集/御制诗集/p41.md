<!-- { "loadSidebar": true } -->
　　垲地髙轩架木为朱明飒爽如秋时不雕不斵太古意讵惟其丽惟其宜西窓正对西山啓遥接嶤峰等尺咫霜辰红叶诗思杜雨夕緑螺画看米亦有童童盘盖松重基特立孰与同三冬百卉凋零尽依然郁翠惟此翁山腰兰若云遮半一声清磬风吹断疑有苾蒭单上防不如诗客牕中玩结搆既久苍苔老花棚药畤相萦抱凭栏送目无不佳趺榻怡神良复好春朝秋夜值防余把巻时还读我书斋外水田凡数顷较晴量雨谘农夫清词丽句个中得消防丁丁玉壶刻但忆趋庭十载前徊徨无语予心恻【是地轩爽明敞戸对西山　　皇考最爱居此】
　　四宜书屋
　　春宜花夏宜风秋宜月冬宜雪居防之适也冬有穾夏夏室寒防骚人所艶允矣兹室君子攸宁
　　秀木千章緑隂锁闲闲逺峤青莲朶三百六旬过隙驹弃日一篇无不可墨林义府足优防不羡长杨与馺娑风花雪月各殊宜四时潇洒松竹我
　　方壶胜境
　　海上三神山舟到风輙引去徒妄语耳要知金银为宫阙亦何异人寰即境即仙自在我室何事逺求此方壶所为寓名也东为蘂珠宫西则三潭印月浄渌空明又辟一胜境矣
　　飞观图云镜水涵拏空松柏与天参髙冈翽羽鸣应六曲渚寒蟾印有三鲁匠营心非美事齐人搤掔只虚谈争如茅土仙人宅十二金堂比不慙
　　澡身浴徳
　　福海东壖平漪镜浄黛蓄膏停竹屿芦汀极望弥弥浴鳬飞鹭防泳翔集王司州云非惟使人情开涤亦觉日月清朗
　　苓香含石髓秋水长天色不竭亦不盈是惟君子徳我来俯空明镜已黙相识鱼跃与鸢飞如如安乐国
　　平湖秋月【调寄浣溪纱】
　　倚山面湖竹树防宻左右支板桥以通歩屐湖可数十顷当秋深月皎防灔波光接天无际苏公隄畔差足方兹胜槩
　　不辨天光与水光结璘池舘庆霄凉蓼烟荷露正苍茫白傅苏公风雅客一杯相劝舞霓裳此时谁不道钱
　　塘
　　蓬岛瑶台
　　福海中作大小三岛仿李思训画意为仙山楼阁之状岧岧亭亭望之若金堂五所玉楼十二也真妄一如小大一如能知此是三壶方丈便可半升铛内煮江山
　　名葩绰约草葳蕤隠映仙家白玉墀天上画图悬日月水中楼阁浸琉璃鹭拳浄沼波翻雪燕贺新巢栋有芝海外方蓬原宇内祖龙鞭石竟奚为
　　接秀山房
　　平冈萦廽碧沚停蓄虚馆闲闲境独夷旷隔岸数峰逞秀朝岚霏青返照添紫气象万千真目不给赏情不周玩也
　　烟霞供润浥朝暮看遣兴戸接西山秀临北渚澄琴书吾所好松竹古之朋彷佛云林衲擕笻共我登
　　别有洞天
　　苑墙东出水闗曰秀清村长薄踈林暎带庄墅自有尘外致正不必倾岑峻磵阻絶恒蹊罕得津逮也
　　几席絶尘嚣草木清且淑即此凌霞标何须三十六
　　夹镜鸣琴【调寄水仙子】
　　取李青莲两水夹明镜诗意架虹桥一道上搆杰阁俯瞰澄画栏倒影旁厓悬瀑水冲激石罅琤琮自鸣犹识成连遗响
　　垂丝风里木兰船拍拍飞鳬破渚烟临渊无意渔人羡空明水与天　琴心莫说当年移情逺不在弦付与成连
　　涵虚朗鉴
　　结宇福海之西左右云堤纡委千章层青面前巨浸空澄一浄碧日月出入云霞巻舒逺山烟岚近水楼阁来不迎而去不距莫不落其度内如如焉亦无如如者吾得之于濠上也
　　涵虚斯朗鉴鉴朗在虚涵即此契元理悠然对碧潭云山同妙静鱼鸟适清酣天水相忘处空明共我三
　　廓然大公
　　平冈廻合山禽渚鸟逺近相呼后凿曲池有蒲菡萏长夏髙啓北水香拂拂真足开豁襟顔
　　有山不让土故得髙防防有河不择流故得寛弥弥是之谓大公而我以名此偶值清晏间凭眺诚乐只识得圣人心闻诸程夫子
　　坐石临流
　　仄涧中潨泉奔滙竒石峭列为坻为碕为屿为奥波分注潺潺鸣籁可以潄齿可以泛觞作亭据胜防泠然山水清音东为同乐园
　　白石清泉带碧萝曲流贴贴泛金荷年年上已寻欢处便是当时晋永和
　　麯院风荷
　　西湖麯院为宋时酒务地荷花防多是有麯院风荷之名兹处红衣印波长虹摇影风景相似故以其名名之
　　香逺风清谁解图亭亭花底睡双鳬停桡隄畔饶真赏那数余杭西子湖
　　洞天深处
　　縁溪而东径曲折如蚁盘短椽陿室于奥为宜襍植卉木纷红骇緑幽岩石厂别有天地非人间少南即前垂天贶
　　皇考御题予兄弟旧时读书舍也
　　幽兰泛重阿乔柯幕憩榭牝壑既虚寂细瀑时淙防瑟瑟竹籁秋亭亭松月夜对此少淹留安知嵗月流愿为君子儒不作逍遥逰
　　热
　　数日増炎剧烦熇逼榻筵为霖重入盼【今春望泽甚殷至五月十七日方得霑霈今不雨者又匝旬诚恐虚此　　天恩是以切切靡宁耳】恒燠独求愆物意思前月人情畏去年【去年甚热有暍死者若十日不雨复愁如故辙矣】不能成化蝶真令厌鸣蝉晚觉风才爽朝惊暑复连清宫犹灼若茅屋益薫然乔木无嘉防稺禾欲萎田对时频愓息安得说逃禅【白居易诗不是禅房无热到但能心浄自然凉】
　　雨
　　入夕听倾盆无眠静倚轩恰才心地沃不厌耳根喧农喜今廻嵗人言早涤暄畹兰与汀芷得意摠温黁
　　寓言
　　薜荔覃笋峰上与青云齐千年涧底松不得离尘泥钩羽谁为辨貌视殊髙低薜荔一何幸雨露先被之涧松一何屈反以借其私偓佺弃不食谓非成仙资老鹤顾而去亦复耻卑栖托身茍不择世态故如兹涧松独无言惟我我自知君子设相顾待彼嵗寒时
　　泛月有作
　　兰风荡画鳬银蟾在华渚烦暄既已涤夜色凉如许雨后蝉韵清飞烛辉芦浦载月泛昔舟狎鸥挈今侣飘泊任其然潇洒实我与谁云过隙驹旧嵗今宵覩
　　六月十二日闻蛩
　　露夕松庭小憩留莎鸡振羽一声秋年年秋信尔先报益得人间防许愁
　　松根唧唧松梢蟾秋色秋声此夕兼而我徘徊觅新句了无一物可中拈
　　即事
　　日日驰羲御伊谁觉徂迁偶步虚堂襟影忽临花砖仲夏有鸣蜩始听声新鲜依然树杪音于焉为秋蝉四序不相假积此成百年梵典称刹那吾儒比逝川鲁戈诚荒唐禹惜亶其然求乐驻流隂防何久延昨为艶艶花今付滔滔泉赋诗何必多少陵透诗禅从此谢兔鱼遑论其蹄筌
　　月【时六月十九日也】
　　惯作秋前信偏怜望后弓亭虚方约白漏下始升东香浄思阶蕙光清爱院桐海空由出没云妒尚朦胧底用杯浮緑应教灯尽红姮娥无一事髙坐广寒宫
　　偶为秋原古树小景并题以诗
　　脩篁防人不成林古树犹无鸦可寻谁道秋来多寂寞寒郊烟霭望中深
　　冩罢枯枝意洒然将无诗画合同禅泬寥心与秋空浄若有渔歌古渡邉
　　闲来消夏恰相宜极目疎林秋晚时忆得前年重九日滦河别墅一枝枝
　　霹雳骧叹
　　霹雳骧者超勇亲王额驸策凌所进十骏中之杰出者也服御多年今病垂毙感物伤懐而作是诗
　　天闲十二龙为侣骥不多得闻自古不称其力称其徳徳力双兼更难睹汝为骥亶其然久冠骊黄在吾圉北穷雁塞范驰驱东廵辽海周毎膴资汝之力惜汝躯肯教下与驽骀伍□骧犹具昔年心刍秣顿减瘏其跙耳竹离披目星落向我长鸣不能语呜呼自今秋郊之兽兔佗佗惟有帷留待汝
　　夜雨
　　霂霂复续续想像隔窓緑倒峡且倾盆梦廻枕上闻常时无眠増反侧今夜无眠转自得霳之势殊未已芬芳顿益檐花蕊园林清况何足云惟与三农共兹喜
　　即事
　　种树才拱把终有佳防时为山始一篑防见髙巍巍岂其为学道而反不如兹一言圣所戒一行圣所持其故伊云何言行乃枢机防防小不塞江河大难治绵绵微不絶罗网将宻施分隂亦可惜陶公实我师少壮玩愒过老大伤已迟
　　雨后过青龙桥二首
　　霁罨林闗景物清轻舆迤逦画中行乍湔螺黛峰无坱忽走银虹壑有声红锦一湖迷蝶栩绿隂十里夹蝉鸣玉泉常住髙空浄兰若疎钟向我迎
　　拂拂香风鼻观清寻花问柳防曽行爱看防防如油色已有村农驱雀声顾我闗心惟嵗省无他纾虑以诗鸣轻云散尽寥天逈顿觉秋光取次迎
　　清音斋
　　旷宇徘徊独畅情耳谋目观两无营山如净体无余浄泉是清音中防清竹里数篇依籁读溪邉孤艇破烟撑近来稍得愁眉放露色风光卜顺成
　　玉泉
　　玉泉此为源泉源岂即此试问所从来只此一勺水玉名玉岂真泉名玉尤幻而我对玉泉如是幻真玩石髄澄堪潄烟萝绿可扪雨后溪流急山根带涨防暴涨退亦急垂栁丝余湿惟兹有本泉终古长潗潗潺溪惬静聆清泚供幽眺心与境俱适何必苏门啸趵突声犹状匡庐匪当对垂虹旧传名吁嗟耳食辈【玉泉盖趵突也非如香炉瀑布可以垂虹比儗旧为八景之一盖昔人未至此地想像名之者然灵源独涌瀍涧攸资则信帝京佳胜也】
　　偶作秋英八种各题以诗
　　葵
　　梳风翠羽翻承露金盘洁堪作素秋朋岂为清斋折
　　秋海棠
　　海棠一例好娟娟春复秋试向羣芳问争如得自由
　　菊
　　菊本潇洒姿陶潜托幽好却被人传说东篱转厌閙
　　桂
　　馥馥月中香裳裳槛外黄姮娥酬白帝天酒复天粮
　　蓝菊
　　逊菊态偏嫮当秋芳转盛试问着经人应为何品命
　　兰
　　香以清不酽色匪妖而美临风笑芙蕖得作秋君子
　　石竹
　　周阿迥出羣蜂蝶任纷纷不与蘼芜伍终因近此君
　　蓼
　　秋波一片霞冩影称疎斜夜月难分色栖鸿稳荻花
　　热【六月二十八日也】
　　烦暑羁赤防炎蒸薄广殿微风不荡暄梅润花砖面晚蝉争噪树景迹越妒扇盈虚固其理消息转因见人多逭暑情而我生余恋刹刹彼所云堂堂此如箭赤帝岂无意想为催人饯
　　六月二十九日立秋
　　昨夜梧声到枕邉晓看物色又推迁但过此日无长夏可识今朝判半年露草蛩音听去爽风荷珠颗较来圎四时潇洒惟金令若论诗情我亦然
　　七月朔日作
　　昨过立秋日今为孟秋朔飒籁荡宇浄徂云傍山逴池馆炎将谢林泉兴可托晨兴倚轩楹极目盼寥廓尘坱千里涤况复雨旸若西成其可望念此予心绰帘闲引飔清几浄含毫邈何以酬新序曰惟读书乐
　　鹦鹉
　　鹦鹉学人言宛转皆相似其言自不知谍谍殊未已人读圣贤书期于用为理但务逞辞华不实视诸履吁嗟噂防流何以异乎彼
　　蕉窗听雨
　　朝退防少闲虚斋坐斐榻雨师奏其能烦暑清六合尘嚣此焉浣祈嵗予心惬蕉緑防稠岂用文绮襍人鲜俗虑对境有清景答潇洒靡不宜此际兴无乏目谋足空蒙耳观犹飒防檐溜与溪烟逺近一时纳问我何所营书史堪渉猎不似夏初时殷忧在眉睫
　　荔支至颁赐朝臣因而有感
　　闽中佳实秋前到相对年年有所思州酉节秪供原庙荐承恩非复
　　寝门时飞来岭外炎风送斜倚栏边掲露垂料得擎归旧鸳侣防多欢喜防多悲
　　平湖雨渡
　　迷茫景里泛轻艭仿佛潇湘烟雨江防爱倾珠看荷盖絶胜摐玉听蕉
　　炎官后阵已收炎秋色秋声取次添今日许教游碧落不须卷起水晶帘
　　水天上下接空澂壶里无氷玉是氷若不破烟撑小艇可人谁识米颠能
　　芙蓉色老荻芦苍飐飐平湖意茫疑是巫山垂玉泪临秋重忆楚襄王
　　晴
　　微籁拂林梢渐作金石响读罢憩书窓知是秋声荡浓云忽已涣乌影花櫺上不宁散郁陶更喜来飒爽清光空宇悬万物含萧朗既雨复时晴西成匪遐想
