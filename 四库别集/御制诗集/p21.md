<!-- { "loadSidebar": true } -->
　　昔年洛阳陌当日长安道戚里管弦夜狭斜阳春晓春晓平津树色开撞钟伐皷醉金罍汉宫宋馆今何在惟有城头乌夜来燕山此日是京城襟山带河据胜形蔼蔼桒柘亘千里冥冥风雨来二陵阊阖当阳啓紫极楼观连云切太清已闻相隄白沙筑更防王府黄金成闘鸡走马浑余事贯札穿杨比户能何限寂寞扬防宅不知谁草太元经
　　六月二十六日闻蛩
　　清晖之阁松童童松下唧唧吟秋虫独歩闻声防不见寥天露洒幽兰丛
　　仰首银河白于水懒妇闻愁织妇喜四时代谢何足叹流景从来迅若此
　　吊丛抱叶露华濡秋来此声不可无谁复推敲费神思罗帷髙枕梦春驹
　　骤雨
　　一抺油云忽布天狞龙喷沫珠玉悬何处移来三峡水挂我假山之瀑泉雨工矫首云中歩珠帘四下围朱鹭髙斋吟倚兴方绵摩醯首罗不知数【见释典】
　　静
　　棕飔竹气三庚余池亭波影含氷防幽人昼永匡床静帘间便是虚无居
　　六月晦日作
　　雨霁华清景色佳天心人意与秋偕欲占流火传金令伫待飘梧到玉阶【七月八日始立秋故云】两大无私惟育物一衷有恪正居斋朱明昼永堂堂过为惜分隂独咏懐
　　读君鉴録
　　此鉴堪称鉴君难果是难欲明兴替故不厌再三防克已湏存敬居心莫自寛孜孜勤恤意非博万民欢
　　余省羣鱼戯荇巻
　　渺渺水云乡文鳞乐趣长唼波随所适戯荇忽相忘尽可供渲染何湏避钓纲旷观托云汉逸兴在濠梁
　　赋得既雨晴亦佳
　　天际浮云去似归雨余爽气上生衣花宫露满仙人掌朶殿风开玉女扉排槛丛芳醺蝶醉泥牕薄縠透香微如秋景象秋前见【时六月晦日也】霜履氷坚已有几
　　七月朔日出城有作
　　霖雨既优渥晩苖正懐新芳甸错绿缛欢生荷锄人时享旋郊园霜露増感频前旌歴石衢巾舆出城闉金风拂拂来爽气应秋晨时闻禾黍香而无衣袂尘念彼百王烈对此三代民何当去浇漓比戸登朴淳
　　食荔支有感
　　炎州佳种号离支巴峡泸戎未足竒色冩天霞连颗缀影留闽月带根移【闽中嵗进荔支多连树本鲜摘色味絶佳】酪浆雪质无能比玉管云牋有所思梦里不知身是梦还如
　　赐食寝门时
　　宛转词
　　宛转复宛转日月东西升望道而未见所志嗟奚成宛转复宛转有似盘中珠少小不努力老大将何如宛转复宛转聴歌丝竹肉徘徊立轩楹谁识予衷曲宛转复宛转鸦鸣与鹊噪物物含至理忘懐观众妙
　　静怡轩晩对雨
　　不辨凤城漏如闻金戺琴楣栏涤暑气花木沃芳心延爽试风袂迷归乱晚禽词臣已退食玫陛独清吟
　　秋晩闻蝉
　　向晩蝉声沸临秋却有情流音金籁急照影夕阳横兴永方抽管聴余似奏笙独怜争嘒嘒也解惜朱明
　　御湖雨意
　　方蓬只在水云乡防防珠玑洒薄凉谁写御湖烟雨意荷塘芦岸共苍茫
　　波添珠惹鱼儿唼梭织丝牵燕子斜尤喜平湖风过处千层锦浪细生花
　　不辨波声与雨声天和树色摠含清何殊画里江南景添个渔舟短笛横
　　唐岱谿山雪霁图
　　薫风酿暑吹楹栏黄沉绿浮堆氷盘挥扇能却炎气淋漓梅润蒸齐纨忽展谿山雪霁图文筵六月三冬寒玉屏琼树数千里中有村舍非人间冻峡挂珠流不得渔矶彷佛富春滩唐岱笔法老尤劲鼻祖摩诘追范寛试供病渴人清览何湏热恼愁长安
　　新秋月
　　新月如玉钩韬光尚未流素娥不用饵钓得许多秋
　　秋日郊行
　　绿满晴郊生意滋杨丝风袅玉鞭垂湖山色澹新图列禾黍香浓爽籁吹但是对时廑育物何湏观稼始吟诗宜旸最喜秋阳曝一缕残云归岫迟
　　观鱼寓言
　　鲲鲕戯盆盎不思池沼寛鲢鲤依菰蒲安知江海澜长鲸与巨鼇背耸如层峦物苦拘墟见至人贵达观而我竟何为倚吟兴未防
　　七夕感事六首
　　霓裳辞婺阁凤驷渡天江浅靥开星眼脩蛾写月厐停梭掩空帐集鹊作徒杠漫叹三秋阻应知万刼防巧节当秋晚华筵傍砌呈萤飞避扇影蛩响促机声玉宇凉萧爽银河夜浅清当年谁恣乐寳殿号长生银汉静无声风微浪不生翻因云雨梦添得别离情合镜长如缺【月】啼眶泪已盈【露】何妨掷机石世上少君平牛渚秋光动榆街夜色沉乍临今夕景同忆昔年心云路防星防灯楼七孔鍼阮郎负仙约竿布独髙吟凌波试仙歩绛水驾言过果人间胜笙丝天上和祗悲夜有尽反觉话无多乌鹊留难住星宫乏网罗钧天奏玉虗阿母到来初分景曽名剑班龙共驾舆长生虽有术入道惜无书何似天人策明庭对仲舒
　　七夕后一日立秋
　　碧桐珠露共徘徊无那丁丁玉漏催白帝今朝传令至黄姑昨夜带秋来蝉声似让蛩声急月影依然镜影开底事人间儿女子蛛丝棕盒正相猜
　　新秋试笔
　　树吟溪响复蛩鸣秋到人间信有声爽籁吹销玫陛绿晶阳照彻绮牕明毎因代谢观天运时对荣枯验物情阅罢封章课经史肯教玩愒度平生
　　爽
　　云生犹郁陶雨过即萧爽刁刁西北风时送残蝉响景色酿新秋髙晶天宇朗暑气辞桃笙凉飔上鹤氅西成差可兾庶慰三农想因心勑时防抚序观物象
　　承露盘
　　耸峙青霄万丈亭凭将天露炼元形汉皇若果升仙去安得人间有茂陵
　　青鸟曽传玉阙言湏防王母降前轩人君自有长生术五帝三王万代尊
　　雨中舟行
　　萧萧芦苇飐寒汀乍失西山万叠青溪上空烟迷逺近秋声宜向雨中聴
　　画舫冲烟泛碧澜轻衫称体乍添寒湖光恁卷珠帘防防滴篷牕意未防
　　阶砌秋英烂然因而有赋
　　何分嫩紫与柔红绣错牕前带露丛乍认无名偏有艶时防笑雨复悲风临池娇态含明镜傍砌寒芳借落桐最是女夷偏惜嵗宛疑春到小园中
　　琼华楼对雨
　　飒爽檐帷生薄寒梧桐枝上玉防干云飞别岫当轩暗雨过前溪隔座防声泻池荷吟凤管防催檐瓦防珠丸西山拟望秋晴黛烟屿鸥波正渺漫
　　愿晴
　　祈年时望雨雨足复愿晴愿望迭相代一心百虑并屈指嵗月间防日得畅情侧闻天地大人犹有憾生谁能学防荘逍遥物外征
　　霁后望西山
　　山色秋来好天光霁后佳翠屏开素宇绮思咏髙斋最爱观螺黛何湏蜡笋鞋碧桐飘爽籁时复到闲阶新青并积翠罨画入文牕气敛孤迥天髙去鸟防度松钟有韵归牧笛无腔我亦如秋浄何妨声色摐阶墀消溽暑独歩趂微凉秀岭林含翠横池苇欲黄生衣披飒防寥宇眄苍茫尤喜晶阳曝平畴正晒秧
　　读李白诗
　　稍遣秋之日闲吟白也诗仙才信有谪逸笔总多竒竹响含风际涛声出峡时汉庭召方朔国色借名垂野鸟有言得过且过者鹦哥效之因戱赋此
　　不学仓庚能布谷且饶干鹊解呼晴宴安鸩毒由来事谩效林间野鸟声
　　热
　　朱明皷余烈晶阳凑午晴虚帘卷湖山残暑来轩楹挥扇延爽籁味道遣逸情分寸隂足惜谩苦炎歊蒸
　　秋夜泛月
　　玉露金风醖早秋结璘池馆倍堪逰影流碧瓦辉鳷鹊光耀银河浴斗牛香櫂轻移荷芰浦锦帆飞渡凤麟洲心将素宇同寥濶宫漏聴催午夜筹
　　蛩
　　应候金风爽透帷王孙花下欲归时乍聴此夕繁如是因识鸣秋竟不疑梦入寒丛同蘧栩语来露砌许犹夷云和丝竹无湏奏搦管闲吟有所思
　　剪园蔬赐大学士南书房翰林等
　　畦圃秋来葱虀雨足时梳风烟甲冷烘旭露华滋穑事因堪騐天工借可推许甘藜藿味退食任委蛇
　　雾
　　漫漫氛霭蔽林庐谁道天衣祗五铢壶里山河银匼匝诗中池馆玉糢糊宜晴最是三庚尾望嵗欣当七月圗伫防秋阳辉碧宇【谚云朝雾晴晚雾隂】验农底用问农夫
　　题张雨森画屏十景
　　孤山逸趣
　　雪冷梅妻瘦天空鹤子还无人同懒客有兴是孤山插笏形直垂虹涧响潺筼筜迷谷口不许俗尘攀
　　花源牧笛
　　林坞桃花绽仙源又见春夕阳归牧下牛背笛声频霞染山腰暗烟笼桞眼新刘君若相访此是避秦人
　　蕉雨清吟
　　蕉牕微雨夜篝火独清吟一室琴书客五言山水心峡声连玉滴檐响带烟斟新画抽千轴明晨试展寻
　　溪塘销夏
　　松雪斋中客曽传格法竒荷塘踈雨后桞岸晚风时衣履诚潇落湖山足静怡何须夸戴氏斗酒聴黄鹂
　　荻浦秋渔
　　金风泛秋濑渔艇破溪烟鸿雁霜前信菰蒲镜里天差堪观共济底用羡临渊村酿香堪贳银刀值防钱
　　松台月镜
　　孤月谁推上防似擘开蔽亏松影瘦含印水纹廻古鹤冲云去幽人杖筞来温生识此镜何用玉为台
　　枫冷归帆
　　霜寒驴背客枫冷暮江天白下三秋渡东吴万里船沙防新涨落防影晚潮连渔笛悠扬里鸥波起淡烟
　　晚篱茶话
　　西舎复东邻村翁迭主賔科头行药圃筞杖过松津景逐防山屐春生漉酒巾希夷相对处彷佛葛天民
　　村斋冬课
　　霁后玉玲珑光分瓮牖中芸编棐几绿兽炭地炉红遮莫烹羊乐将毋立雪同一般村舎景偏觉让冬烘
　　篷牕对雪
　　寒溪冻不流风雪夜维舟树老归鸦冷更长倦仆愁湖山随寂寞天地共沉浮疑是瞿硎子萧然被鹿裘
　　中元日观法事
　　碧霄涌出银盘子烟霏风漾清秋美贠峤河山圗画开壶天池榭琉璃里今夕何夕乃中元盂兰胜防梵吹繁狮王法座七寳装祗园优树千珠悬谁撑寳筏中流处闻有观音司其渡人能如彼观音心东土西天无来去万防河灯照水明无枝莲朶纷亭亭疑是女夷惜秾艶故放竒葩殿晚荣星移月转催壶漏桃笙髙卧诗情逗惟有秋蛩不解愁阶除唧唧还依旧
　　赐定邉左副将军超勇亲王额驸策令
　　旧日殊勲定月支维藩今复寄邉陲毎因章奏知忠恳却为贤劳费解推土拓不夸戎马绩烽销常慰庙堂思汉家定逺何须道方识首猷万载垂
　　秋晓
　　晨光漾绮闼露气含芳丛语蛩学埘鸡报曙秋壶中枕簟切飒寒衣袂流金风晚卉闘其芬似惜华冶容青松挺百尺岂伊众花同安知荣与枯落落拏虬龙时咏七月篇似抚五弦桐甄陶摠至理大哉造化功
　　秋日闻黄鹂
　　去带春同去来将秋共来参商殊甚矣睍睆胡为哉桞岸黄应渐芦汀白欲催谁能辨商律髙咏独徨徊
　　万泉郊行即事四首
　　碧天寥濶九霄清凉繖轻舆逐景行水色山光澄素节日暄风散醸西成
　　疑是山村是水乡禾苖低亚稻苖黄绿杨十里蝉声沸飒爽风中饘粥香
　　雨过西山翠霭浮物情人意摠知秋片云犹绕孤顶欲借朱明一刻留
　　谁催残暑去如归信宿西湖暮雨飞今日秋郊情适处豳风图画是耶非
　　芦花
　　采采亚汀洲为花岂自由羣摇今夕雨不异去年秋蔵鹭恋青叶凌波颤白头吟防惊隙影荣落肯淹留
　　集晋陶渊明归去来辞字即效其体
　　良辰春将及万物欣得时吾生亦防何遑遑欲安之巾车晨出逰去留不自期邱壑聊流憩琴书心独怡壶觞羡有酒亲戚相问遗扶老而携防东畴命耘耔无心云出岫知还鸟倦飞寄傲天宇内行乐复奚疑
　　赐普觉青崖和尚叠旧作韵
　　绣旗遥指白云涯翠辇经临梵帝家偶晤真僧叅指月旋瞻古佛卧袈裟【普觉旧卧佛寺也】山川入望成图画草木当秋摠静嘉旧日今朝原不隔试看阶际水萍花
　　秋日普觉寺
