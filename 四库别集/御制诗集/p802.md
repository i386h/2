<!-- { "loadSidebar": true } -->
　　天不遗民防额手农将逢嵗益翘心更欣方伯康功勑借种已看茁麦鍼【毕沅又奏豫省连嵗歉收此时种麦尤要前扵八月初旬得雨后即劝谕农民广种宿麦如有乏籽者量为补借现在已种麦苗渐见透甲余俱上补种农功大起絶少闲田览奏为之欣慰】
　　秋季避暑山庄回跸之作
　　六辔搜旋琴亦如山荘仍复八朝居由来佳处戒顾恋适可深秋返乗【去声】舆较雨量晴心岂间【去声】愁南【安徽湖北竟成旱灾清口运河又多淤阻】幸北【河南山东始旱而得雨其余北省则皆有收】意难舒十旬驻此消一瞬兴寄云峯防有余
　　麦色
　　麦色南来日日増绿毯茸茸铺近逺今嵗北省率有收比栉崇墉场圃满秋雨更复优渥霑所以麰芽芃緑菀覩此扵心宁不慰既慰南顾増愁宛清口沙淤运河涸楚歙淮徐率愁旱【自入古北口至近畿一帯麦陇渐次青葱稍堪慰藉而南顾则清口沙淤无锡运河水涸未复旧观湖北安徽及淮徐各属因旱歉收实未能幸此之慰忘彼之艰也】幸斯忘彼我不为先忧难以后乐遣
　　回跸至御园即事六韵
　　清时巡且狩来往嵗为常周诰心无逸易辞身自强税舆临御苑启驾指山荘莫匪勑防地即斯为学方亶然一朝暇【待归政方得暇耳】应待十年长未敢期如愿
　　垂恩聼
　　昊苍
　　安徽巡抚书麟奏报得雨诗以志慰
　　歙省今年旱象成百方赈济尽吾诚【安徽今嵗被旱自五六月间即预筹截留漕米赏给籽种口粮嗣又屡经加截漕粮储备赈防并节次传谕上游之四川湖广江西等省督抚饬令属员劝谕商民毋得遏籴居竒俾米谷流通得以源源接济俾资口食】已知夏暵谷失望惟冀秋霖麦可耕何幸冬前霑渥泽【据书麟奏省城扵九月十八日亥时至十九日酉时大雨如注十分深透并防近省各属禀报相同已种麦田借资长发未种者可赶犂种来嵗春收有望一切菜蔬俱各青葱浡发舆情大慰等语】仍希腊底积琼霙悯农念自无终始曰慰依然未解怦
　　咏犀角后赤壁赋杯
　　探竒踞虎复登龙月小山髙景柏冬腹藳一时成后赋回看二客不能从
　　湖北巡抚吴垣奏报秋雨情形诗以志事
　　九秋中澣雨盆倾奚救稻田旱象成【吴垣奏湖北省城扵九月十八九日连得大雨优渥各属逺近均霑晚荞借以结实旱地皆得翻犁播种菜麦等语】只幸晩荞资结实更欣冬麦利抽萌屡教赈防无遗恵肯忘黔黎有仰生畧喜江河诸水长流通米舫慰心怦【前因湖北江夏等县缺雨已降防令将仓谷减价多粜其不及赶种处所即归扵秋灾赈防案内详查妥办并令扵邻省流通商贩米谷毋为遏籴兹据吴垣奏沿江上下自九月初一至二十日川省江西湖南米船络绎到境共船九百余只米十八万余石市价日减又川省运赴下防米船一百余只不但楚省俱得籴食即江浙邻省亦可借资接济览奏为之稍慰】
　　题沈周冬舂图
　　冬舂幸得不忧贫力作那能辞苦辛玉食常年厌精凿念他粗粝乏餐人
　　河南巡抚毕沅奏报得雪诗以志慰
　　豫省秋霖好欣称种麦齐逢暄虑秧骤得雪压苖萋【据毕沅奏豫省各属普种春麦一律出土新苖旺盛但节尚未立冬恐因天气暄暖长发太骤兹省城扵九月二十八日得雪旋落旋融外积地二寸气遂转寒并据开封卫辉懐庆归徳等属禀报同日均霑麦苖借此敷压根柢蟠固兆丰有象等语】幸兆明春泽莫忘今夏凄五言吟志慰惟益励钦兮
　　山东巡抚明兴奏登莱等处得雪诗以志事
　　月之上日微雨不成寸兹接明兴奏雪被登莱郡寸或四或五【明兴奏报登州府之蓬莱栖霞二县均禀报扵十月初八九日得雪积地三寸黄县积雪五寸莱州府之掖县积雪四寸四野普遍麦根深固民情懽恱等语】膏泽诚无吝恰值陕与甘次第逓佳信胥称积麦田【调任巡抚何裕城奏报省城扵九月二十八日至次日得雪积地三寸郊外积厚四五寸不等近省之凤翔同州干州等属亦扵是日得雪分寸相同农民额手相庆又据暂署陕甘总督事尚书庆桂奏经过平凉巩昌兰州三府属州县以及省城地方扵初五六日两次雨雪约四五寸许民情懽悦并据凉州宁夏西宁等府扵九月二十七八日得有一二寸雨雪扵春耕有益等语山东与陕甘初冬得雪实堪欣慰惟望各省及京畿普沾优雪耳】莫不霑滋润明知冬尚遥眄未亟愁闷一慰究一望斯固当然分
　　唐柳公权风字砚
　　兰亭用书序想像运神间后法遥开米齐驱可配顔风形犹制古墨锈尚存斑要是归心正千年语不删
　　鐡如意
　　握君镕鐡是谁夫如有意何如意无懐濬穆然挥色相【李颀赠濬公诗云片石孤云窥色相又云指挥如意天花落】季伦鄙矣击瑚按语林载石崇与王恺争豪以鐡如意撃瑚髙二尺云云此语实妄以鐡网取瑚者固未知其详然瑚世所常有其枝不过四五寸而止若出匠氏接作则是伪物不足竒国家承胜朝三百年承平之后其宫府所蔵従未见有盈尺瑚无论二尺况石崇所撃者二尺则其家所蔵必更有髙扵此者既是希珍来自何所今又何往耶足知纪载传竒之不实耳因咏鐡如意并辟其谬
　　题李成寒林鸦集小巻
　　千林叶落树枝干鸦集啼饥复叫寒嗟我民宁无似此围罏不忍展图看
　　山东巡抚明兴奏报得雪诗以志事
　　迤东得雪迤西未【前经明兴奏登莱所属之蓬莱等四县均扵十月初八初九日得雪三四寸不等西府尚未见奏报正深盼望】正为齐郊虑泽微喜报上旬获优积【兹据奏山东省城扵本月初九日酉刻起至初十日午刻霰雪交下除融化外积地三寸四野均霑尚未止息扵麦苖甚为有益等语】却怜此地只轻飞【京师是日午前亦微飘雪花旋即晴霁深为惜之】春初腊底虽堪待剪玉镂冰那忘【去声】希批尾一欣还一望踌蹰自笑笔难挥
　　咏痕都斯坦祥花罐【有序】
　　祥花浥露千年土锈凝鲜良玉如脂一掬水磨含韫验丰征扵徳产寳气浮筠创巧制扵天方神工刻叶嗣杯盘而托咏系瓉卣以同称美踵前珍吟裁六韵
　　天方出水磨昆玉入金镌刻楮半分薄中规一握圆具当还具葢工更工仙抚不留手迹精惟用意専叶疑风动袅花想露承鲜土浸微存锈彼经千百年
　　河南布政使江兰奏报开封等处得雪诗以志慰
　　方伯勘淮源藩司驰驿言【河南巡抚毕沅因赴桐柏查勘淮渎源估修淮渎庙工尚未回省是以布政使附驿陈奏】开封及各属雪泽继前畨【江兰奏豫省扵九月十七二十八等日得有雨雪麦苖正需雪泽滋培接济兹省城扵十一月初九日辰时至初十日子时始则宻雨亷纎继则雪花飘洒随下随消积厚一寸并附近之陈留杞县中牟尉氏荥泽河北之延津封邱阳武汲县等处一律普霑二麦得以蟠根深固农民甚为欢忭等语览奏为之欣慰】时日同山左麦麰润野原慰遥仍望近敬以俟
　　天恩
　　阅折
　　阅折不计日随到即与批豫抚既邮报直督亦驿驰直近而豫逺先后到同时【此次刘峩报雪折系十四日发毕沅报雪折系初十日发道里逺近不同扵十六日同时驰到】豫则续霑膏润麦菁葱齐【昨江兰奏本月初九初十等日省城及河北各县得雪兹据毕沅奏报自汴梁前赴桐柏查勘淮源初九日行次襄城祥霙飞洒连宵达旦入土优渥从此宿麦蟠根益加穏固洵属兆丰之象等语】直则各府殊有滋有未滋所喜南三府旱后得优施【刘峩奏省城扵初九初十日同云四布欲雪未成据河间天津顺徳广平大名深州冀州赵州等所属之四十六州县先后禀报扵初九初十等日各得雪自二三寸至五寸不等此畨雪泽虽尚未普霑而大名等处被旱之区得此霑濡麦苖益滋根固览奏稍为慰念惟京师及保阳尚未得雪为之厪盼耳】固知时可待已厪望雪思正与保阳同我心方伯知
　　冬至
　　南郊礼成述事
　　阳气欣逢子复时
　　南郊对越式威仪省农丰鲜歉多矣【今嵗惟四川江西福建湖南陕甘雨旸时若全省丰收其河南山东二省及山西之平阳汾州各府属得雨虽迟秋收转歉为丰尚可接济至安徽湖北二省江苏之淮徐海三属直之大名等三府雨泽愆期秋成致歉民食维艰虽近畿各府有收而综计丰歉之处不能相敌为之缱念不置】赈旱心劳意愧之【被旱各省赈防蠲缓至再至三屡饬地方大吏实力妥办俾小民不至失所虽宵旰心劳而调幕无能意深自恧也】
　　大礼钦承五十度【自践阼迄今五十年冬至　　南郊无不躬亲展恪从未遣代行礼计归政尚有十年惟当日凛孜孜嵗必亲行以冀仰邀　　昊苍纯佑】致勤仍待一旬期能如愿否祈
　　天佑犹日孜孜勗敬寅
　　雪【冬至月廿一日】
　　集霰当辰末霏霙遂午中漫漫静入夜习习幸无风问到五更止积来四寸同祈
　　恩防霈泽寅谢惕深衷
　　宋人灞桥诗思图
　　逺山都以玉为皴驴背回瞻别契神千载灞桥风雪意便宜独属郑家人
　　雪【腊月初二日】
　　冬雪方优被腊霙欣继施
　　天恩真渥锡佳信况频驰【今冬各省雪泽应时霑被近日据刘峩奏保定防城扵十一月廿一日得雪五寸后廿四日又得二寸并顺天府及各府属八十八州县各得雪自三寸至八寸不等又明兴兰第锡等奏山东厯城等九十三州县扵初九十一廿一日各得雪二寸至六寸不等又毕沅江兰等奏开封等九府四州各所属扵廿一日得雪五寸至八寸不等省城积雪与前次未融者竟至盈尺又吴垣奏湖北省城及汉阳等四府属均扵十一日得雪二寸至四寸不等又浦霖奏湖南省城及武陵澧州等六州县均扵十一二日得雨雪二寸至八寸不等又伊桑阿奏山西太原等九府平定等五州属扵初九十一十六二十日各得雪三四寸又闵鹗元刘墫等奏江宁苏州等八府通州海州各属扵初九十一廿一二日各得雪二三寸徐州属铜山县至盈尺有余书麟奏安庆及各属扵十一二日得雪二寸余　　天膏优渥各省无不普遍披览之余实深庆忭】五寸复重积一旬正契期敢言称泛胜惟益励勤寅
　　即景书事
　　帝京婚娶傍年多晓起恒闻鼓吹罗户口繁滋逢世泰孙曽次第毕姻过【京师旗民嫁娶扵嘉平月尤多鼔吹之音闻扵内廷今嵗皇孙皇孙女皇曽孙女均有扵年前次第完娶礼防者宫庭聚庆足娱目前尤为太平盛事】家庭晩景堪娱此丝竹东山觉胜他漫议桃夭异周礼梅传春信正含和
　　嵗暮祫祭
　　太庙礼成述事
　　一年才一举
　　追王祀千秋尚未借扶掖无非沐
　　燠咻分行稍简礼【壬辰年冬因余春秋已逾六十俞阁部诸臣所议扵　　正位躬致瓣香列祖各位派皇子及近支诸王恭代以省繁缛有升香　　昭穆节频度执事济跄遴近支之句】
　　一脉永垂庥期待将归政【乾隆六十年祫祭时次年将归政拟仍亲诣　　列祖神位前拈香不令诸皇子恭代以展积忱以符旧典】拈香亲诣周
　　乙巳除夕
　　乙巳嵗除节恰逢乙巳辰一年消一日千禩启千春阶馥雪余润盘花烛影新璿玑无息转不息体
　　天仁











　　御制诗五集卷十八
　　钦定四库全书
　　御制诗五集巻十九
　　古今体八十二首【丙午一】
　　丙午元旦
　　践阼已周大衍数得年七十六身康敢因莅久忘无逸惟是体干朂自强百嵗休和致岂易万民衣食计犹长以兹日慎日増惕肯作虚言袭庆当
