<!-- { "loadSidebar": true } -->
　　名医今世孰岐黄安得青囊繋左肘昌阳引年訾医师韩子以是相深咎酌中用之斯在人上药讵非延生偶【嵇康养生论不知肴粮无充体之益但谓延生非上药之偶】迩来谢病掩寓扉临池应澁蘓黄手乳酥温甘益心神不如刍豢徒恱口闻五食丸防利膈尚忌鲜腥与醇酒如受二戒卿所云【张照奏折中即使膈不时愈而私幸已受菩萨二戒云云】于此起心分别否慧识早已建法幢欲措一辞吾何有颇记宣尼尚有言下学上逹终须守
　　十一月初六日对盆梅有作
　　浄几明窗一室中重陪防士旧家风瓣姿借月裁氷碧蕾影临釭巻烛红试味真香方逓逓爱观生意始融融栽培漫说花师巧消息先春总化工
　　轻隂
　　轻隂旋酿雪望嵗已先春亘宇将铺絮连塍待叠银有懐占麦稔无语歩檐廵赢得橘中叟瀛洲九斛尘
　　雪
　　宻雪晓霏霏年光丽琐闱坐令松益古暗卜麦添肥宫漏踈还滴城乌冻不飞昨宵先集霰君子贵知防青女驾仙辎斑龙玉屑遗云容连北陆春色到南枝芸案清光莹茶烟乱絮披问予心惬防极目正绥绥池作青铜镜山成白玉蟾乱飞迷寺路斜拂认村帘画景分明写诗题取次拈防余闲遣兴得句意方忺
　　题董邦逹防桥覔句图
　　驴背风流未足思来今去古只如斯可知学士忘筌画便是相公得意诗
　　冬至斋居
　　金翼南飞土圭北至时
　　精禋遵在昔斋宿重于兹黍谷阳将复莲筩刻欲迟戒心恒惴惴【恭忆　　皇考冬至斋居有斋戒戒心心斋戒之句】思过毎夔夔政治嗟何似惭惶只自知黄云承日下太史漫陈词
　　诣斋宫作
　　有事明朝倍省躬斋心斋体即斋宫騐来葭管阳将复坐久兰烟暖欲融一念纯诚昭假本万縁清静旦明中纸窓日影拈吟防依旧年光去嵗同
　　甲子冬至有事于
　　南郊敬成
　　伊古诚为贵匪今祭以时微阳爰始复殷礼敢云迟捧璧
　　青坛肃陈愆素虑知黄钟方应律元酒亦盈巵转歉诚乾造绥丰讵我期【今嵗二麦无收五月望后始得雨而秋收倍常有获实　　天恩浩荡喜出望外也】
　　天恩奚可恃祈嵗廑长思
　　冬至后一日瀛台涵元殿作
　　墨沼芸编几席清云为栋宇玉为京阳廽线晷依然永影到花櫺分外明瀑泻水光欺雪素梅知春意放寒英端居不为敲诗苦无限徘徊省嵗情
　　夜坐
　　昼短喜夜长夜长斯为至谁能秉烛逰且迟【去声】拥衾睡万防于焉暇分隂讵可弃案头有陈编汲古研精义理欲晰其微危微审所自千秋兴废事毎复廑遐思论古敢肆谈騐今多抱愧刻漏滴分明兰釭坠金穗
　　拨火謡
　　拨火拨火者个红友亦可火拨火拨刚得死灰活泼活泼泼地暖如春茅檐缱彼冻鸱蹲熟防难忘吟即到安得比戸足温饱百丈些子不须叅月满纸窓风满帘
　　恭祝
　　皇太后圣夀诗
　　锦绣云霞淑景訚阳廽恰值舞莱新筹添南极应无算瑞满西池别有春宝扇双开龄比鹤华筵初啓脯为麟愿将甲子周千亿【是嵗中元甲子】纪取
　　慈宁献夀辰
　　冬夜遣兴四首
　　宫漏杳深沉归鸦栖上林良宵正容与义府足探寻相鹤经闲检来禽帖背临晚田今嵗好稍慰悯农心篆袅博山斜书帷逸兴賖清风度竹明月在窓纱缓拨寒灰火催烹雪水茶何须夸隐士纸帐卧梅花牙籖取次拈乙夜惬清忺春意行行至梅香日日添钟声来逺寺寒气避重帘雪逓明朝句苍松振白髯不与逸为期无妨静亦宜言忘漏声永坐久焰花垂偶写数竿竹或吟五字诗匡牀将睡鸭不改昔年时
　　恱心殿作
　　永安寺即眀之琼华岛也顺治年间建白塔于此【俗又名白塔寺】别殿构其旁颜曰恱心防余临幸即景成什
　　飞阁流丹切颢空登临纵目兴无穷北凭太液平铺镜南接金鳌侧饮虹冬已半时梅馥馥春将廽防日融融摩挲艮岳峯头石【琼华岛金人取宋艮岳石为之】千古兴亡一览中
　　题九阳消寒图
　　秘府旧传消寒图按九阳之次各系以诗不知谁氏所作今仿其意命绘为图因各题断句一首亦钦若授时之意也
　　大易竒爻数纪干阳初廻日九方权却教绣戸拈红侣都把少陵诗意传
　　觱发寒威淡逺空两峯谁镂玉西东后凋顔色分明在便是当年黄绮翁
　　积素迷蹊掩薜扉春和一室独研防山隂舟系相寻者访戴伊人是也非
　　侵肌栗烈飒寒风卒嵗茅檐念窭穷识得贞元旋转防梅梢春信已标红
　　唐风读罢嵗云休好乐无荒共酢酬腊鼓喧鸣春草发分隂谁惜白驹流
　　融融淑气庆昭苏仙木椒盘入画圗酌酒介眉増乐事春风头踏到皇都
　　花树烘霞送尾寒太平鼓吹满长安春光六月莲为火九陌通宵焰是兰
　　七月诗传于耜宜东郊俶载老农知服畴念彼长年苦乗屋闲来未防时
　　桃渐红时栁渐青余寒消尽落阶蓂授时惕息深宫里不共诗人醉野亭
　　雪
　　迎年腊雪晓霏霏雪色年光丽琐闱二麦早占香饼饵九天真是洒珠玑龙楼作队银龙舞鳯阁来巢玉鳯飞底少弦歌娱宴暇心殷省嵗勅惟几
　　除夕
　　兰席年华丽梅淑气廽即看今嵗去仍是旧除来坐惜三更烛欢闻九陌雷扇鸾双啓防曙景为重开










　　御制诗初集巻二十三
　　钦定四库全书
　　御制诗初集卷二十四
　　古今体九十九首【乙丑一】
　　乙丑元旦
　　九华庭燎逹晨光聿启三阳纳百祥寳胜宜春银作帖屠苏延寿玉为觞絪緼黼座凝佳气馥郁猊炉散御香兢业与年长不息共球敢恃普来王
　　咏新春爆竹
　　一夜传声遍帝城灵鼍奏不数砰訇欣闻韶律连宵发静验羲经届震亨散处满天为雪色殷余匝地以春鸣三元入觐班龙驾瑞气扶舆上玉京
　　立春日春帖子
　　卜年章蔀防巡逥此日阳和遍八垓景福昌昌开泰始韶华衮衮报春来
　　朱户苇桃才献歳防盘韭薤又挑青社前飞舞看银燕腊后昭苏入画屏
　　迎年腊雪并迎春树发瑶葩塍叠鳞不用倩伊仙术化无私大地遍铺银
　　玉狗鸿龙同运斗青旗苍斾恰宜人一从花信传春信今歳四时总是春
　　立春日奉迎
　　皇太后幸乾清宫侍宴恭纪
　　日色风光丽防枌起居
　　膝下肃而訚縁阶瑞荚舒三叶贴户春屏灿五云青帝乗时方煦妪勾芒御气正氤氲晩来丝管城闉閙俶献家家想半醺
　　立春后一日召大学士内廷翰林重华宫锡宴聨句
　　【御制】重华予旧邸嘉宴此同堂应律三阳泰
　　迎年百福穰词臣咸珥笔
　　圣主正垂裳六出霏花早【臣张廷玉】千畦宿麦芳土牛征令典防燕试新装仙木雕楹丽【臣汪由敦】华旛绣带飏流澌纷绮縠积素耀珪璋梅萼犹含緑【臣刘统勲】
　　【御制】杨稊欲绽黄椒花方入颂柏叶尚浮觞羡彼周行示猗与和气翔九华森火树万户饰金珰布恺均瑶席【臣梁诗正】赓歌近
　　御床来仪鸣凤翽占相乌忙
　　兴庆非烟防【臣钱陈羣】勾陈列宿行条风徐冉冉淑景渐昌
　　昌结胜标佳序【臣励宗万】
　　【御制】颁罏自尚方暖围金匼匝静听玉商量融盎苍龙气萦逥寳鸭光观东聨组绂研北拥琳琅棼接天香蔼【臣张若霭】长沾
　　圣泽洋曲髙原过郢蕊艳旧名唐馺娑明霞烂【臣嵇璜】罘罳寳月张重茵天上坐珍品大官湘偶此娱清暇【臣裘曰修】
　　【御制】于焉答始阳芝房筵撒荔貂侍椀调浆沈宋诗谁健羲轩道益彰周巡编凤纪迢递引鸾吭即事摛
　　宸【臣陈邦彦】传观挹古香化工呈锦绣天籁韵笙簧事异横汾宴【臣鄂容安】诗同在藻章衢尊深不竭金鉴久逾烺喜奉
　　尧阶日【臣董邦逹】
　　【御制】欢承
　　文母庆初飔仙蕙际哉魄斗河旁聨句思贤甫车【癸亥聨句大学士鄂尔泰与焉今养疴在告故及之】
　　绥猷仰我
　　皇羣材归槖籥众彚启勾芒绣壤膏其动【臣张廷玉】茅檐乐未央蓂才抽四叶菜欲缕盈筐胜赏陪何幸【臣汪由敦】
　　深恩报莫偿劈笺光腻粉
　　赐果糁凝霜骀宕青韶转【臣刘统勲】
　　【御制】铿鍧雅韵锵丰为希世瑞学乃餽贫粮先节浮圎煮
　　移时贡茗尝挥弦钦
　　舜陛依闼陋田郎日月瞻偏近【臣梁诗正】钧韶听益庄陆离懐异核璀璨拜文房湛露湑优渥【臣钱陈羣】油云蔚霈霶游真来帝所人似泛仙航元防车书集【臣励宗万】
　　【御制】明廷剑佩蹡惄予増惕息朂尔效匡襄今日方春日农祥肇歳祥行时歌有庆好乐励无荒大寳箴谁献惟懐愧哲王
　　新春试笔
　　青帝权衡物纽芽春台温盎乐羲车仙蓂七叶人为日寳胜三珠玉是花膏泽平铺葱岭雪祥光浓叠赤城霞试灯阛阓闻箫鼓暂许金吾不禁哗
　　新月
　　新月如钩低玉绳谁防形色得相应半全省识浑无碍三五未临亦絶胜火树烘春燃麝粉莲花照夜剪吴绫琉璃一盏余膏尽古佛分明谒寳灯
　　题董邦逹谿山霁雪圗
　　太行之麓森巍峩阳崖牝壑紏纷罗经千年树防软莎沍寒不凋緑在科青女借得云锦梭一夜幻出琼瑶葩晓来开霁寒剧加旗亭有酒不可賖谁能驴背寻诗哦逥峦复谷何逶迱中有逸民三两家太古岁月忘羲娥迷离积素隠峯螺如有风来飘玉沙盈三尺幅千里多无画家习同擘窠题诗笔冻烦频呵
　　上辛祈谷斋居
　　青阳临左个精
　　祀考禋宗万寳祈惟谷三时重在农良宵自徙倚淑景渐舂容诗思来相凑穿窓午夜钟
　　人日
　　七叶仙蓂放风光到上阑徳将仁一致卦与复同观银燕思春社瑶葩鬬晓寒斋居方变食未敢试辛盘
　　诣斋宫作
　　金根棽丽出祈年谷日欣占雪被田【是岁九日上辛八日诣斋宫値雪】春满凤城花六出光分银海璧双连千枝灯市欢迎月九陌天衢馥袅烟爰即斋宫斋信宿
　　皇穹对越凛干干
　　上辛日
　　祈谷坛礼成纪事
　　抱斗苍龙赋物春
　　明禋祈谷此躬亲食天谁頼端惟
　　帝国本从知重在民祗以精诚将璧帛敢夸角征协韶钧新年景福如川御田烛光中玉叠鳞
　　雪
　　台畔真重璧塍间普积银农占三白稔天锡九衢春瑞荚梅装蕊苍松玉作鳞颇饶东郭履何以慰吾民
　　偶作风写生二十四册各题以诗
　　梅
　　玉梅标格称仙糚头踏春风领众芳设使东皇编甲第南枝合作探花郎
　　花
　　红葩粉蕊艳欺霞赵叟邱翁莫浪夸卉谱有时传蜀种春风无处不唐花
　　水仙
　　生机消息不终穷底用灰飞騐苇筩一例清风明月下仙人遥在水晶宫
　　瑞香
　　露甲曽闻悟比邱昌条独弄紫风流漫言寂寞迟花事衮衮韶光速置邮
　　兰
　　春畹秋唐尽袅姗氷霜傲得是真兰摘来香色都清浄鼻观从防古佛坛
　　山矾
　　繁花如雪雪中开香是荀郎袖里来彷佛人从庾岭过临风寄得防枝梅
　　迎春
　　无须剪防画屏装花信迎春四出黄迎得好春縁底事青红碧緑任争芳
　　樱桃
　　半軃云鬟整翠翘斜临玉镜冻将消含章殿里人何在依旧东风散绮寮
　　望春
　　幽花婀娜笑庭阶也报番风到小斋真是不辜引领望昭苏万彚乐春皆
　　菜花
　　写意无妨作圃菘繁花结穂叶防茸书生省识春蔬味玉食应无羡九重
　　杏花
　　轻匀麝粉淡调脂斜倚东风不语时若是诗中饶郑谷应知画里有徐熙
　　李花
