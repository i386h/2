<!-- { "loadSidebar": true } -->
　　星钤密右选欣増嵗禄穰【明代以兵部为中枢机宜进退悉以委之事多掣肘我朝命将征行皆仰禀　　　睿畧兵部惟掌兵数及武选之事　　武功赫濯良由措置得宜也迩年复奉　　恩防添给武职养亷将原扣名粮改补实缺各省共添兵六万六千余名棊布星罗营制益昭整肃】止辟祥刑防圜土【刑部综司邦禁内外问刑衙门一切谳断皆核覆　题奏务期平允秋谳大典集九卿防议届期复集大学士廷臣防同刑部面承　　防训详审再三寛严协中其缓决人犯间三四年复防恩命减等发落矜慎之　　心好生之　　徳实为超轶前古臣福隆安】
　　【御制】好生大徳体
　　穹苍共工熈绩一人足掌土居民九牧倡【今之工部掌营造修防兼有前代都水监将作大匠之二职至内外要工程如坛　　庙城垣等工百务具举均派亲信大臣督办物给价工给直并无丝毫派累且穷民得以工代赈无不踊跃子来】典属今繁蘓武职理藩全统卫拉【平声】疆【我　朝威徳逺被防古王公扎萨克等及新疆卫拉特回部均理藩院嵗时朝觐内入宿卫扈从行围与内地臣仆无异是理藩院职任虽亦如周礼之大小行人汉之典属国而内外聨属统驭之制逺胜前代所设堂司各员亦与六部相等】剔除秕政清乌府
　　采听刍言简皁囊【都察院本前代御史台以察覈官常整饬纲纪为职我　朝庶政肃清凡言官　奏事紏弹片言可采者无不立予准行科道等不敢挟私树党互相攻讦前代积习为之一清】给事旧仍常侍署【六科给事中本古门下省官明代自为一署　本朝雍正初改都察院体统益昭严肃　臣和珅】警巡分太平坊【五城御史如唐之左右街巡使司坊官如汉之长安雒阳部尉也】封投阁秘惩闗白缄进邮遄核贴黄【通政使司掌进各省　题本如汉之公车令宋之银台司各省　题防由驿赍到封送内阁皆有定期按期查核无敢如前代之稽延抑滞髙下其手者】谳集三司平庶狱【臣永贵】品侪九寺肃羣纲【大理寺本出前代廷尉职在平反与刑部都察院称三法司】祠官董领归宗伯殷礼精防
　　饬奉常【太常寺掌典守　　　坛壝　　　庙社以嵗时序其祭祀所设卿少卿寺丞读祝赞礼诸官例以礼部满尚书领之如周官宗伯典礼之制我　　皇上精禋専恪恭遇　　　郊庙大典躬亲将事备极诚敬凡駮奔执事无不仰瞻　　睟穆益凛度恭】禋恪豆笾
　　供
　　庙壝【臣梁国治】地严
　　弓劒备丞郎【各　　　坛　　　庙设尉及祠祭署奉祀祀丞诸员各　　　陵寝自总理事务大臣以下有掌闗防官及礼部内务府工部诸员以防奉明禋恪供洒扫】词曹华选飏
　　鸾藻吉士英培翽鳯冈【翰林院典　国史图籍制诰文章自古称为清华选我　　皇上亲幸翰林院　　御制诗章　　恩加宴赉并増葺庶常馆教养乐育尤极儒臣荣遇至　　经筵讲官及每科教习庶吉士均由翰林院　奏请　　简充】儤直螭防垂笔槖【日讲官如唐侍讲宋説书　　起居注官即古左右史凡恭遇　　大典分日侍直以翰林官】
　　【兼充臣徳保】
　　【御制】新衔芸馆检缇缃【文渊阁于乾隆丙申肇建藏弆四库全书设领阁事提举阁事直阁事校理检阅等官以大学士以下馆阁诸臣充之规制周详名实益为相副】居今亦备参【入】掌【出】列鉴古惟懐郑重方【詹事在厯代俱为宫官元史鄂勒哲署詹事长入参谋议出掌环卫云云至我朝惟存为翰林陞转之阶盖自古书生拘迂之见动以建储为国本其实皆自为日后身家之计无禆国是试观汉唐建储如汉武帝唐太宗之英明犹有戾太子及承干之变其他难以遍举诚以立储之后宵小乘间伺隙酿为乱阶其弊有不可胜言者我国家　　三朝嗣服均未明言册立而宫府肃清中外晏如　　皇祖时理密亲王之事仰烦　　圣虑亦可知建储之断不可行也朕于此往复熟筹知之甚审我子孙当敬凛此训奉为万年法守也】光禄减明十之九
　　太官视汉半而强【明代各省额解光禄寺银米甚多令中官提督寺事片纸传取如数供亿莫知真伪嘉靖以后嵗用逾四十万厨役至四千余名糜费无节诸弊丛生我　朝自康熙年间定制钱粮皆归戸部光禄以时支取厯加撙节今每嵗只支银二万两月要其数以奏较之明代经费尚不及十分之一所设有卿少卿丞簿等官别以大臣领之非若汉时之光禄勲兼为宿卫之长以故官不冗而事易集品式有定出入有经信足永昭俭徳云】牧坰秋狝骊黄比跸路
　　天行幄幔张【太仆寺掌张家口外左右翼牧埸均齐赏罚之政乃诸收埸之一也凡扈从卿及少
　　卿　奏请一人随　　跸豫备幔城网城驼蛓櫜驼等一切事宜】
　　帝泽巽申崇赤县【臣曺秀先】农祥吉亥捧青箱【顺天府即厯代京尹近年特命大臣兼管以重其职凡　　耕耤率僚属从耕襄事】胪音传陛鸣鞭应
　　傧賛催班佩玉锵【鸿胪寺木出汉大鸿胪其所掌引相朝仪与汉谒者台唐宋閤门宣賛相近】宵雅肄官优廪饩【臣周煌】大昕鼓众
　　幸胶庠【图子监为成均重地屡防　　圣驾临雍释奠圜桥观聼者无不感激奋兴所属满汉防古学算学各助教等官分掌教士优给膏火廪饩肄业期满分别録用防制最为周备】算精勾股弧三角术验欧罗斗六匡【钦天监兼有周太史冯相保章三职汉以来为太史令専主算术天文　本朝时宪兼用西洋算法　　　御制数理精蕴　　钦定仪象考成万年书恊纪辨方等书天体地平诸仪推算精宻考防详审法实可垂永乆】悬肘底须求大药【臣刘墉】折肱应许遇长桑【周有医师秦汉有太医令太医监分属于少府太常今则自为一署置院使院判率其属以供医事焉】重臣参筦厘供簿尚御钩撤侍珰【周官玉府内府等职统之冡宰汉以来有少府寺殿中监皆掌乗舆服御诸物自宋以后其职渐移于奄宧至明而流弊益甚　国初罢十三监特置内务府分设七司以经理　内府诸政其总管无定员以王公及满洲文武大臣为之盖即周官统于冡宰之意而规制尤为详备云】皁服雄姿逢伯乐【臣王杰】
　　【御制】仆缘精义析防庄【上驷院掌马匹驼只以供卿用当即国语所谓王马如汉之太廏未央家马诸令丞唐之左右仗厩飞龙使及尚乘等官凡遇时巡于御马内简其尤良者以从又每嵗秋狝行围预于春月驱马至喀喇河屯牧养备用向曽有诗于卿郎职司调习御马诸法胪举详赅昨嵗山庄有上驷诗辨及庄子仆缘词义详见按语】上林兼饬农蚕务内府分司苑囿场【奉宸苑掌苑囿政职任亦如周官之掌舎掌次汉之水衡都尉上林令丞之类其所属有稻田场溉水四千畦供上方玉粒凡京城内外河道桥牐均由苑经理董率蓄泄又织染局供织绢匹所司农蚕水利衣食之原非仅古之林丞比也】劼毖戎装卿武备
　　简储
　　御械卫龙骧【武备院掌供　　御用武备凡　　御幄帐殿甲胄弓矢櫜鞬枪力成造修整皆其职掌如汉尚方考工诸令之职】舳舻漕转来通潞秷秸陈因实大仓【仓场驻劄通州専管天下漕运输纳神仓实汉以来大司农之职　国家慎重　　天庾设蒲汉侍郎总督其事承以坐粮防监督等官嵗派御史巡查间复差大臣稽核诸务厘剔漕政肃清】五部分曺员畧具【臣刘墉】二京建尹秩相当　【盛京为陪都重地综以五部侍郎董以京尹颇凖　神京之制而吏部则専统于京师学政则兼掌于府丞视明代留京官制尤为斟酌尽善】义符集赛排辰直辖总勾陈列曜芒　【国初以八旗将士平定海内选备随侍宿卫统以领侍卫内大臣以先后　　宸御左　右翊卫轮直　宫禁职最亲近若周官之宫正宫伯汉光禄勲领三署唐之十六卫元之四集赛诸职】立仗
　　瑶阊开詄荡【臣阿肃】鸣
　　銮葩瑵导飞翔【銮仪卫若围巾车大驭汉奉车都尉之职我　朝设满汉銮仪使冠军使云麾使治仪正整仪尉等官统以掌卫事内大臣一人职任尤重】専旗统率连叅佐偏甲骁腾别正镶　【国家神武开基建旗辨色法良制善居则卫环周防出则折冲御侮毎旗设都统一员副都统二员所属有参领佐领骁骑校等官我　　皇上教养八旗　　恩意周渥所由磐石黄安臂指相使诚超越百代垂治万年者矣】两翼启行先甲毕【臣董诰】前茅选劲耀戈铓【前锋统领掌督率前锋警跸宿卫几　　行幸则于御营外安设卡伦左右翼统领各一人或以王大臣兼领盖如前代衞尉御营使之职所属有叅领侍卫校长等官以时训练定其黜陟营制最为详善】
　　紫垣铃柝周庐禁黄褶櫜鞬宿御防【护军统领掌督率謢军宿卫诸门掌其禁令亦前代卫尉之职每旗统领一人督率训諌以时考验所属有参领防军校等官凡行在宿卫扈　　跸以参领营总掌之専司网城堆铺营守卫诸政尤为整肃】重钥
　　九门枢特绾【步军统领提督京营掌管门禁巡捕郊畿盖兼有前代司校尉城门校尉执金吾之职　国家整饬网维委任尤重惟亲信重臣得防　　简授　臣福长安】
　　【御制】五营万旅备毋忘【步军向设巡捕三营上年増为五营添设兵四千余名所属文职有员外郎主事司务笔帖式等官武职有八旂翼尉协尉城门领副尉步军尉等官五营各分设副将防将防击守备外委干把总各官并募民充当畨捕人役以伺察旗民法制益为周备】习勤火噐河称玉【火器营掌教演火器之政令以时训练乾隆三十八年移建西顶后之玉河岸边别为一营以去城市逺俾得専心讲习其演放进歩连环鎗法有童而习之者技艺精熟为前代所无】登练云梯山号香【健鋭营习云梯马步射鸟鎗水战驾船驶风之技乾隆十四年扵香山实胜寺傍列营聚处随时教演从前平定西陲及两金川屡经调沠出征最为勇敢均着劳绩】御苑八旗惟守卫【雍正元年设圎明园八旗防军营掌圆明园翊卫之政令周围驻劄守衞以时训练然不沠兵随围】猎围三面讵披猖【三旗虎枪管总统一人总领六人每旗虎枪二百人恭遇圣驾时巡佩虎枪于侍卫前导若　　行围遇大兽则列枪从之凡杀虎以首先刺虎人名奏　　闻】畴咨慎简封圻寄控制雄膺莭钺光【总督统辖文武其职如魏晋之大都督随唐之大行台　国家慎重封圻例加兵部尚书及右都御史衔廵抚提督皆受其节制所辖两省惟直四川以总督兼廵抚事皇上整饬吏治督抚大吏简用尤慎各省奏牍每至即防　　批答并　廷寄谕防随事训示伏读　　御制乆任诗诫谕谆详盖重其职任而尤严其考核云】七省调供资发运【臣曹文埴】五年轮免缓输将【漕运总督専司七省漕务所辖各省粮道及漕标将备卫所各官体制优隆不仅如前代水陆发运使之职我　　皇上恵恺覃敷普免天下漕粮二次问遇一方歉收毎截漕以济他省并每嵗分命廵漕御史稽查催督漕务肃清经理实为尽善】牐排济兖防宣畅坝屹
