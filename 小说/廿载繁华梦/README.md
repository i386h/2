<!-- { "loadSidebar": true } -->
廿年繁华梦
作者：黄世仲
廿载繁华梦（又名《粤东繁华梦》）
版本：
　　光绪乙巳（１９０５）年在香港《时事画报》连载，光绪三十三（１９０７）年出版单行本。四十回。
作者：
　　黄世仲，号棣荪，别署禺山世次郎、世次郎、嵎次郎，又号黄帝嫡裔、世界一个人等。广东番禺人。少颖悟，家贫好学，以居乡不得志，弱冠即赴南洋谋生。参与革命党活动，１９１１年武昌起义后，任广东民团局长。１９１２年春，被军阀陈炯明以“侵呑军饷”罪名杀害。其小说著作丰富，大多暴露清廷腐败，鼓吹民族民主革命。
内容：
　　以广东海关库书周庸佑从发迹到败逃二十年为题材，描绘真人真事之作。
序    　
第一回    就关书负担访姻亲　买职吏匿金欺舅父
第二回    领年庚演说书吏　论妆奁义谏豪商
第三回    返京城榷使殒中途　闹闺房邓娘归地府
第四回    续琴弦马氏嫁豪商　谋差使联元宴书吏
第五回    三水馆权作会阳台　十二绅同结谈瀛社
第六回    贺姜酌周府庆宜男　建斋坛马娘哭主妇
第七回    偷龙转凤巧计难成　打鸭惊鸳姻缘错配
第八回    活填房李庆年迎妾　挡子班王春桂从良
第九回    闹别宅马娘丧气　破红尘桂妹修斋
第十回    闹谷埠李宗孔争钗　走香江周栋臣惧祸
第十一回    筑剧台大兴土木　交豪门共结金兰
第十二回    狡和尚看相论银精　冶丫环调情闹花径
第十三回    余庆云被控押监房　周少西受委权书吏
第十四回    赖债项府堂辞舅父　馈娇姿京邸拜王爷
第十五回    拜恩命伦敦任参赞　礼经筵马氏庆宜男
第十六回    断姻情智却富豪家　庆除夕火烧参赞府
第十七回    论宝镜周家赏佣妇　赠绣衣马氏结尼姑
第十八回    谮长男惊梦惑尼姑　迁香江卜居邻戏院
第十九回    对绣衣桂尼哭佛殿　窃金珠田姐逮公堂
第二十回    定窃案控仆入监牢　谒祖祠分金修屋舍
第二十一回    游星洲马氏漏私烟　悲往事伍娘归地府
第二十二回    办煤矿马氏丧资　宴娼楼周绅祝寿
第二十三回    天师局李庆年弄计　赛金楼畲老五争娼
第二十四回    勤报效书吏进京卿　应恩闱幼男领乡荐
第二十五回    酌花筵娼院遇丫环　营部屋周家嫁长女
第二十六回    周淑姬出阁嫁豪门　德榷使吞金殉宦海
第二十七回    繁华世界极侈穷奢　冷暖人情因财失义
第二十八回    诬奸情狡妾裸衣　赈津饥周绅助款
第二十九回    争家权长子误婚期　重洋文京卿寻侍妾
第三十回    苦谋差京卿拜阉宦　死忘情债主籍良朋
第三十一回    黄家儿纳粟捐虚衔　周次女出闺成大礼
第三十二回    挟前仇畲子谷索资　使西欧周栋臣奉诏
第三十三回    谋参赞汪太史谒钦差　寻短见周乃慈怜侍妾
第三十四回    留遗物惨终归地府　送年庚许字配豪门
第三十五回    赴京城中途惊噩耗　查库项大府劾钦差
第三十六回    潘云卿逾垣逃险地　李香桃奉主入监牢
第三十七回    奉督谕抄检周京堂　匿资财避居香港界
第三十八回    闻示令商界苦诛求　请查封港官驳照会
第三十九回    情冷暖侍妾别周家　苦羁留马娘怜弱女
第四十回    走暹罗重寻安乐窝　惨风潮惊散繁华梦
序    
序一
　　沧桑大陆，依稀留劫外之棋﹔混沌众生，彷佛入邯郸之道。香迷蝴蝶，痴梦难醒﹔悟到木犀，灵魂已散。看几许英雄儿女，滚滚风尘﹔都付与衰草夕阳，茫茫今古。此金圣叹所谓“大地梦国，古今梦影，荣乐梦事，众生梦魂”者也。然沉醉仙乡，陈希夷千年睡足﹔迷离枯冢，丁令威今日归来。人间为短命之花，桃开千岁﹔天上是长生之树，县现剎那。从未有衣冠王谢，转瞬都非﹔宫阙邮亭，当场即幻。就令平波往复，天道自有循环﹔无如世路崎岖，人心日形叵测。虽水莲泡影，达观久付虚空﹔然飞絮沾濡，识者能无感喟？此《廿载繁华梦》之所由作也。
　　黄君小配，挟子胥吹箫之技，具太冲作赋之才。每拔剑以唾壶，因人抱忿﹔或废书而陨涕，为古担懮。自昔墨客词人，慷慨每征于歌咏﹔懮时志士，感愤即寄于文章。况往事未陈，情焉能已？伊人宛在，末如之何。对三秋萧瑟之悲，纪廿载繁华之梦。盖以宋艳班香，赏雅而弗能赏俗﹔南华东野，信耳而未必信心。于是拾一代之蜗闻，作千秋之龟鉴。或写庸夫俗子，弹指而佩玉带金鱼﹔或叙约素横波，转眼而作囚奴灶婢。长乐院之珠帘画栋，回首何堪？未央宫之绿鬓朱颜，伤心莫问。乌衣旧巷，燕去堂空﹔白鹭荒洲，鱼潜水静。今日重经故垒，能不感慨系之乎？更有根骈兰艾，熏莸之气味虽殊﹔谊属葭莩，瓜蔓之灾殃亦到。休计冤衔于圉马，已连祸及乎池鱼。可怜宦海风潮，鲸鲵未息﹔试看官场攫噬，鹰虎弗如。
　　嗟乎嗟乎！廿年幻梦，如此收场﹔万里故乡，罔知所适。若论祸福，塞翁之马难知﹔语到死生，庄子之龟未卜。叹浮生其若梦，为欢几何？抚结局以如斯，前尘已矣。二十载繁华往事，付与茶余酒后之谈﹔数千言锦绣文章，都是水月镜花之影。丁未重阳后十日华亭过客学吕谨序。
序二
　　吾粤溯殷富者，道、咸间，曰卢，曰潘，曰叶。其豪奢暄赫勿具论，但论潘氏有《海山仙馆丛书》及所摹刻古帖，识者宝之。叶氏《风满楼帖》，亦为士林所珍贵。卢氏于搜罗文献，寂无所闻，顾尝刻《鉴史提纲》，便于初学，文锦亲为作序，则卢氏殆亦知尊儒重学者。虽皆不免于猎名乎，其文采风流，亦足尚矣。越近时有所谓南海周氏者，以海关库书起其家。初寓粤城东横街，门户乍恢宏，意气骄侈。而周实不通翰墨，通人亦不乐与之相接近。彼所居团去万寿宫弗远也，周以此意示某，嘱为撰门联。某乃愚弄之，其词曰：“宫阙近螭头。”是以周之室比请王宫也。且句法实不可解，而周遽烂然雕刻，悬诸门首。越数日，某友晓之曰：“此联岂惟欠通，且欲控君僭拟宫阙，而勒索多金也。”周乃怵然惧，命家人立斲之以为薪，然人多寓目矣。以周比潘、卢、叶，则潘、卢、叶近文，而周鄙野也。
　　东横街家屋被烬后，迁寓西关宝华正中约。该屋本郭氏物，而顺德黎氏拆数屋以成一大屋。黎以宦闽也，售诸周氏，周又稍扩充之。虽阔八间过，然平板无曲折，入其门，一览可尽。且深不逾十二丈，以视潘、卢、叶，又何如也？河南安海，所谓伍榜三大屋者，即卢氏故址。近年来虽拆为通衢，顾改建二三间过之屋，弥望皆是，则其地之恢广殆可知。潘氏除宅子不计，海山仙馆宽边数亩，老圃犹能道及。叶氏宅与祠连，有叶家祠之称。第十甫而外，自十六市以至旋源桥下，皆叶氏故址也，是以房屋一端而论，又潘、卢、叶广而周隘矣。
　　呜呼！周之繁华，岂吾粤之巨擘哉？但以官论，则周差胜。盖潘得简运司，以为殊荣，而卢、叶则不过部郎而已，未若周之由四品京堂而三品京堂也。虽然，其为南柯一梦，则彼此皆同。潘以欠饷被查抄，卢、叶亦日就零落，甚至弃其木主于社坛，放而不祀。迄今故老道其遗事，有不欷嘘感咽，叹人生若梦，为欢几何者乎？彼周氏者，旋放钦差大臣，旋被参籍没，引富人覆没之历史，又有不以潘、卢、叶为比例者乎？顾播、卢所享，约计各有五十年，潘、卢则及身而败，与周相同﹔叶则及其子孙，繁华乃消歇，与周小异。而计享用之久暂，则周甚暂，而潘、卢、叶差久，盖彰然明矣。此所以适成其为二十载繁华梦，而作书者于以有词也。囊有伍氏者，亦以富称，然持以与周较，则文采宫室，皆视周为胜，享用亦稍久。至今衰零者虽过半，而园囿尚有存者。推伍氏官爵不逾布政司衔，逊于周之京卿。顾今尚可以此做庸人也，则胜于周之参革矣。
　　嗟夫！地球一梦境耳，人类胥傀儡耳，何有于中国？何有于中国广东之潘、卢、伍、叶及周氏？然梦中说梦，亦人所乐闻，其有于酒后，或作英雄梦，或作儿女梦，或作人间必无是事之梦，而梦境才醒之际，执此卷向昏灯读之，当有悲喜交集而歌哭无端者。光绪丁未中秋节曼殊庵主叙。
　　诗曰：
　　　　世途多幻境，因果话前缘。
　　　　别梦三千里，繁华二十年。
　　　　人间原地狱，沧海又桑田。
　　　　最怜罗绮地，回首已荒烟。
第一回    就关书负担访姻亲　买职吏匿金欺舅父
　　喂！近来的世界，可不是富贵的世界吗？你来看那富贵的人家，住不尽的高堂大厦，爱不尽的美妾娇妻，享不尽的膏粱文绣，快乐的笙歌达旦，趋附的车马盈门。自世俗眼儿里看来，倒是一宗快事。只俗语说得好，道是：“富无三代享。”这个是怎么原故呢？自古道：“世族之家，鲜克由礼。”那纨絝子弟，骄奢淫佚，享得几时？甚的欺瞒盗骗，暴发家财，尽有个悻出的时候。不转眼间，华屋山丘，势败运衰，便如山倒，回头一梦。百年来闻的见的，却是不少了。
