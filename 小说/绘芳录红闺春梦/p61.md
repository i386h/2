<!-- { "loadSidebar": true } -->
　　将佳者另置一旁，再行挑选，以定额数，其余叫人取过。王兰暗暗叹服，果然名下无虚。甘誓将头本文卷递于王兰道：　“此生文字大佳，不愧压卷。我已妄议首列，未知是否？”王兰接过，连称“岂敢”，道：　“老先生赏识，自必不差。”
　　原来出的文题，头地是：其斯之谓与子曰赐可与言诗已矣。
　　二题是：少之时。诗题是：三画连中。王兰展开念道：
　　其斯之谓与子曰赐可与言诗已矣悟圣言所谓未若者，可与之言诗矣。夫可也未若之旨，即诗所谓切磋琢磨之意也。赐不泥诗以言诗，子所以许其可言耳。今必谓斯理甚远，而泥迹以求，儿几乎如说诗者之以辞害志矣。若乃学以进而益上，堪思妙悟之解人；而理以讲而愈明，恍若篇章之诏我。夫乃叹因委穷源，贤者之感通倍捷，而扬风忔雅，圣人之称许良殷也。
　　如切如磋，如琢如磨，是诗也，为卫武公作也。赐也闻子可也未若之言，而会及此诗，不恍如起予之子夏可与言诗乎！何也？以引诗者之悟及其斯也，斯岂有尽藏哉。如切如琢，有磋磨以进之，不啻无谄无骄，有乐与好礼以进之。天下之理何限，无在不可作斯观也。彼拘乎诗者，其果可有此神悟与？斯岂有定象哉！切琢见为深，加之以磋磨而持循更密，犹之无谄无骄见为至，加之以乐与好礼，而功力并纯，两间之理无穷，何在不可作斯论也。彼滞乎诗者，其果可有此捷获与？其斯之谓与，赐不诚善会淇澳之诗与？吾思赐在圣门，言语素著，屡中共服其才，然娴于词令者，未必通乎篇什也。敏达无惭，从政曾邀其誉。然明乎事体者，未必工于讴吟也。乃由斯观赐，抑何其不囿乎诗，而白能曲证夫诗乎！抑何其不离乎诗，而自能善体夫诗乎！夫子曰：诗岂易言哉，今而后赐始可与言矣。以为十五国贞淫奢俭，诗亦有难言之真。我初不料赐可言诗也，迄于今而始信其可矣。虽斯道之精微靡尽，赐当不仅于言诗毕其修，而即此触类能伸，已可入谈经之席。三百篇好恶性情，诗亦有难言之隐。我初不意赐可言诗也，迄于今而始识其可矣。虽斯理之旨趣难穷，赐当不止于言诗毕其业，而即此旁通无碍，已可为风雅之宗。子许赐可言诗，非以赐能悟及其斯乎！要之相通在意旨之微，早自旁参夫比兴，而默契在言诠之外，岂徒致力于披吟。异日者性道得闻，多识能悟，其不仅可与言诗者，何莫非由斯之所推验也夫。
　　王兰看毕，微点了点头，又看第二艺，念道：
　　少　之　时
　　即少以观君子，先毋忽乎其时矣。夫时不皆少，而君子所自重者，则在少时也，而谓可忽此少时乎！尝思蒙养为入圣之始，从可知吾人之德业，未有不于少时基之也。盖人实重乎始生，而品贵端于早岁。虽曰后生可畏乎，而正难忘此知识之初启也。君子有三戒，岂独于少见之战！然何不可先于少见之哉！人有精明白诩，而韶华易迈。忽惊心于岁月之如流者，而非所论于少也。人有阅历几经，而荏苒不知，倏致慨于光阴之忽逝者，而亦非所论于少时也。若即少时以观君子，君子亦等夫人之少时，犹是乎少，即犹是乎时也。而即君子以验少时，君子若迥异夫人之少时，不忽乎时，先不忽乎少也。则盍观君子少之时乎。人岂常有少时战？正惟其不常有少时，而不及恃者此少时，恃其所不及恃者，亦惟此少时，则一思夫少之时，觉人人所不多得之少时，实人人所不容纵之少时也。吾思夫时，吾难忘夫少矣。人不皆有少时哉？正惟其皆有少时，而不可遏者此少时，遏其所不可遏者，亦惟此少时，则一想夫少之时，觉人人所必欲至之少时，正人人所必当惕之少时也。吾念夫时，吾益难恝夫少矣。志学问于十五，陈俎豆于幼年，此吾之少时也。然不得以吾之少时，而遂赅君子之少时也。夫时序易迁，安得常值夫稚幼，而君子则慎乎其初焉。芄兰之刺，刺之于少时；角隽鰈之歌，歌之于少时。即其少以觇其时，岂漫同夫少不更事也哉！求益而志在速成，难言而情深就见，此人之少时也。然不得以人之少时，而遂例君子之少时也。夫时华不再，安得习处乎童蒙，而君子则重乎义始焉。岐嶷之目，负之于少时；闻望之隆，决之于少时。即其少以忆其时，不早鉴夫少成若性也哉。进观戒之在色，知君子于少时已能卓然自守矣。　　
　　赋得三画连中
　　得中字五言八韵
　　妙义诠王字，连三一画中。
　　日征祥瑞似，民集义归同。
　　帝谛银钩转，君群铁笔工。
　　问奇高士酒，载浯古人风。
　　天地人相证，殷周夏可通。
　　纷纭生万育，篆籀建殊功。
　　造化参乾象，推敲协泰鸿。
　　史传繁露小，圣治沐恩隆。
　　王兰看完道：　“此生笔底清劲可嘉，在愚见尚嫌力单而冗，未卜老先生以为何如？”甘誓道：　“近日文格愈变愈薄，专以描头画角，堆垛词采为能事。若前代大家之文，工于行气，不尚纤巧。今人反目为太率，皆由于世风日下之故。兹观此二作，所欠者魄力未能十分充足，所以疲冗。不知此生腕底甚灵，不事穿凿，有古大家风度。其首艺融洽分明，颇见揣摹；次艺风樯阵马，行气如虹。若再加二三年造诣工夫，此生必成名手。非是老朽妄自夸诩，在他人衡文，必以疲冗见弃。然而衡文首贵乎行气，次尚词华。此生有此手笔，将来断不屑居人下，我早为公门培植一佳桃李矣。”王兰听了佩服之至，果然老手衡文，另具一副眼目，不然儿屈抑此生文字，遂决意定为第一。又将其次的文卷看了数本，皆品评不谬，即照甘誓所定甲乙填写榜文，择于次日张挂。
　　那一班新入泮的渚生，齐来谒见宗师。王兰方访知取第一的，系杭州仁和县人，姓陈名仁寿，字介臣，今年十七岁，相貌
　　清奇，人亦纯雅。又细询他的家世学问，陈仁寿一一回明，乃是陈小儒的从堂兄弟，家世甚贫，只有老母在堂，尚未授室。平日学艺不趋时尚，悉取法于古。王兰分外欢喜，很勉厉了他几句。
　　晚间与甘誓言及，甘誓亦喜，　“足见家学渊源，不愧小儒之弟。我却无心物色了他，借此可聊尽我与小儒一番契合之情”。杭州各县考竣，王兰又起马往别处考试。不须细赘。
　　再说小儒到藩司新任以后，公余之暇，即与一妻一妾盘桓。况又妻贤妾慧，闺房甚为和乐。一日，接到他兄弟仁寿入泮的信，自是喜悦非常。原来小儒自幼随父在江宁府署，所有亲族火半未能认识。前次回乡考试，仁寿尚幼。即春间假请祭祖之时，仁寿正赴县小考，又未能会面。今日闻得他入了泮，又接到王兰、甘誓的私书，说他兄弟是个发品，若再加以培植，定成大器。即差了两名能事家丁，带了银两赶赴杭州，嘱仁寿到南京来读书，带去的银两绐他母亲养活，省得仁寿既要读书，又谋菽水，即分了精进之功。
　　小儒打发来人去后，又想起前番祝伯青等人有信致慧珠姊妹，不知他们可曾收到否？我欲月内发书入京询候他等，若慧珠等有回书正好附寄，即叫双福至聂家问信。双福去了多时，回来将慧珠等人的信，附封在内。次日，遣足专行入都，未知众人信中所言何事，且听下回分解。
　　第二十八回　　个中人凄吟忆昔词　局外友识透锺情意
　　却说祝伯青等人在京，除了办公之外，不是私第宴会，即约至柳五官家小坐。伯青惟记挂着慧珠，　“日前寄去的信也该有回音来了。者香出京，我又托他便道南京，至畹秀姊妹家去走一遭。就是他们没有回书，‘者者也须作一札回覆于我。怎么杏无消息，叫我放心不下。
　　这日，伯青朝散方回，至书房换了便服闲坐。忽见连儿取了一封信进来，说是南京陈大人差递来的，来人尚有数日耽搁，俟
　　去的时候再来讨取回信。伯青忙接过，先拆看了小儒的信，无非叙说睽别的情景。又见信内附了一函，层层封裹，上写“祝大老爷开启”，下款“姑苏畹秀拜托”。伯青知是慧珠的信，不禁又悲又喜，急急拆看，前面说了多少别后的话，他等姊妹数人均各平安，又劝伯青客途保重，努力加餐，万语千言谆叮密嘱。伯青看毕一句，叹息一声，看到凄惋之处，不由落下泪来，点首跺足如着魔一般。后面又说到王兰前月已抵南京，　“他因与洪小姐不睦，与我商议，要迎娶妹子洛珠以为侧室。此次君命在身，不敢停留，俟任满覆命之时，定来迎娶”等言。伯青看罢，点头嗟叹道：　“者香那样—一个风流倜傥的人，偏生娶了一位拘泥的夫人，与他冰炭不同，亦是他的命中注定如此，强求不来的。他既立心要纳柔云，好在他们心许已久，一说即成。可羡者香、柔云从此遂心满意，又是天生一对的才貌佳偶，可调天上人间。但不知我与畹秀的私情密约，何日方能天从人愿？想到此间，倍添伤感，将来信推过一旁，立起身来，背着手在地上踱来踱去的胡思乱想。
　　又记起当日在桃叶渡口，初次访他姊妹，三生邂逅，一见情牵。随后即怪怪奇奇，或离或合。即如楚卿之与翠颦，他两人相
　　见较晚，而聚合极早，不似我与畹秀百折千回，终难谐愿。若说我与他有缘，．何以几次三番中多阻滞；若与他无缘，又何以自见面之后，两情留恋，一刻难忘，恨不能直叩苍天，究竟我与畹秀日后如何？果终无聚合之期，或他死我亡缺陷其一，即绝了念头；如可以聚合，与其成诸后日，何妨假以时日，成于目前。天公若能明示此段因果，也省了我与他多少牵肠挂肚。思来想去，烦恼倍生，瞥见几上笔墨，顿然感触，回身坐下，吮笔疾书，作了《忆昔》二十韵。
　　刚刚写完，忽抬头见汉槎与从龙，二郎三人走进，伯青忙起身让坐。从龙走近几前道：　“伯青又得了什么佳作？”说着，检起与汉槎、二郎同看，高声念道：
　　忆昔秦淮畔，相逢正少年。
　　秋霜题雁字，夜雨劈蛮笺。　
　　未订鸳鸯谱，先开玳瑁筵。　
　　杯羹分素手，笑谑并吟肩。
　　指我支机石，钩人并蒂莲。
　　最怜云靉靆，无计鸟飞还。
　　此度通青琐，前番拾翠钿。
　　紫罗兜蛱蝶，彩索戏秋千。
　　幽梦红楼隐，贞心自璧坚。
　　轻盈花半放，绰约柳初眠。
　　漫盼梢头月，重迷洞口天。
　　湘裙愁露湿，绣带怕风牵。
　　鞠玺春先透，香挑瘦可怜。
　　曲终声细细，人至影娟娟。
　　小字呼莺燕，浓情泣杜鹃。
　　琵琶空有恨，琴瑟竟无缘。
　　侬被微名累，卿偏一纸传。
　　痕应凝玉箸，信屡卜金钱。
　　珍重言三五，迢遥路几千。
　　相思何日了，精卫海空填。
　　众人看毕，又反覆涌了几遍，尽叹赏不已。
