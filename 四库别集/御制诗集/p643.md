<!-- { "loadSidebar": true } -->
　　右露
　　咏宋澄泥蟠防石渠砚
　　吕叟应曾煅制来防为蟠以玉为胎石渠天禄人争羡谁果不孤视草台
　　陆治琴意图
　　试问琴之意在人还在琴置将弦与指其意向谁寻
　　雨【八月初三日】
　　半月秋阳曝旭晖昨宵好雨晓犹霏不徐不疾真蕴借忽宻忽疎孰指挥宿麦已欣播种易晩菘更喜亚畦肥随时随处廑农务以是为吾民所依
　　阿桂奏王家庄引河情形诗以志闷
　　十六堡知功难就因之筹及王家庄引河深濬可吸溜则亦从之令慎详【十六堡漫工屡筑不就阿桂等议移上于七堡之王家荘引河势顺且直因如所请谕令妥慎为之】自夏徂秋逮两月不加督率廑南望迩縁水长三尺余况近白露已凉恐失机会因启放初时奔注诚汪洋而何半日势遂缓下流不免仍淤塘【先是阿桂奏开放引河须俟凡水大长相机妥办是以数月来虽日夕廑怀从未督促今据奏河水近长三尺余且时屇白露不宜迟因于七月二十六日辰开放引河初时势甚畅顺过午渐缓至夜河水顿落口门又复停淤现在竭力疏挑并赶筑顺黄以为逼溜计只可听其妥速筹□矣】无已复为蓄水法接筑长坝图顺黄河决吾亦经之屡【江南河南黄河漫口所经已多堵筑合龙迟者或三四月或百日速者不过一两月从无似此次之年余未成者】未如此次为时长嗟哉豫民受昏垫愧心莴目徒茫茫秦省近经报得雨【今年豫省伏秋雨汛总未大长由上游秦省夏雨短少之故令日暑陜抚富纲奏西安于七月二十日霖大沛雨势甚广此后河水或可冀加长足为开放引河之助未识能如所望否】雨优水足应倍常源涨委必益浩瀚庶防因是功堪偿吁嗟行水慙无术七言识事増徊徨
　　晴
　　秋仲非秋孟为霖每易晴散云归岫逺澄宇露曦晶鹿过仍留篆鹊鸣似捻笙若时真惬意以此倍钦生
　　题赵孟吁梧桐蜡嘴
　　防叶梧桐緑染黄窃蓝妥贴择枝翔趣民収敛意应寓宁谓虚传得子祥【反图中杨勉题句意】
　　咏永乐雕漆双螭芝草盒
　　剔红原出果园厰蒸饼类将花草施蔗段较哉斯次矣【见帝京景物畧庙市巻】剑镮比则谓过之细书永乐犹存欵巧购内藏未售私【宣徳时立后厰器不逮永乐时所制工屡被罪因私购内藏盘盒磨去永乐釬书细欵刀刻宣徳大字浓金填掩之此盒永乐细欵犹存益未经私购者】却忆舜时十人諌似兹精亦岂曾知
　　痕都斯坦玉羊头辨瓢歌
　　鹿台嘉产来遐陬彼中良工细雕锼式异汉杯及商卣瓢饮一具琢羙球分数瓣花叶浮曲柄廻顾为羊头匪夷所思用意周其脂非逺其性柔东陵闗内伊谁
　　题唐寅采莲图
　　采莲曲始夀承藏继得为图伯虎唐技痒不禁项元汴【见项元汴图中识语】卒成三絶各争强
　　江乡景称采莲图此事由来塞苑无一着饶他八月杪緑云红玉满平湖【塞湖荷花至八月杪犹然开放以苑中有温泉也】
　　水心榭
　　隄界内外湖内髙外即低然为水则一敞榭实当之水心额楣端犹是
　　尧年题澄照翻漪影左右无不宜山林展画镜鸢鱼协化机随方入静观郑崇喻何卑
　　学古堂
　　石隄展步转东厢緑树隂笼学古堂说训讵惟资广博躬行祗觉意茫茫
　　敬题含徳斋
　　书斋仰
　　奎文含徳标檐际两字具大端千秋
　　示深义为君抚寰宇其难守神器必有徳可含方致歌乐利徳岂易云乎爱民一言备勤心继
　　前规永懐诏后世
　　澄霁楼
　　秋日何所宜所宜曰澄霁禾黍苗而秀秀而都吐穗晶阳以曝之结实乃饱致拾级偶登楼两字额檐际万里无片云天水光含翠俯仰一纵目惬然适满志在彼不在斯乐同彼农意
　　董其昌林泉秋色即用其韵
　　层山体露敛闲云木叶萧萧下夕曛写出洞庭秋色好何人于此吊湘君
　　咏汉玉谷璧
　　眎有谷粟纹抚无谷粟迹匪縁玉工巧嵗久古而泽土蚀或灰浸有黝亦有白千百年之前题凑伴谁宅终然出世间深藏竟何益
　　题宋蕉白太素砚
　　磨砻圭角已全无太素循名若是乎汉晋碑文书未得合书二典缅唐虞
　　卖剑行
　　卖剑买牛人艳传皆称渤海太守贤吾于其事不无疑有卖者有买者焉卖者得牛买者失失者仍为不趋田使其逺卖他郡县邻国为壑理岂然观书率当折中理执一而论诚防颛
　　风土
　　麦麰之收获先南后北渐禾黍之收获先北而后南闗内闗外所习见复北亦复以次觇山庄晩田兹始熟札萨地早事腰防【热河早稼七月下旬已収晚稼则八月初始刈中秋前方可毕工而诸札萨克所植田禾则七月供登场圃询之防古王公所言佥同盌近北霜早非早获不为功而禾稼亦较向南者先熟非特此也哨门之地较热河秋收约早旬日関内早稼较関外晚稼刈获更遅人向所目覩者即此可验风土寒暄物性早晚之不同矣】得之亲讯匪传闻风土农务率可占禾黍不禁霜使非早熟其何堪麦麰本耐凉晩熟于北岂奇谈不同之同乃大同造物赋物性各含寄语谱植稼穑者如斯之事其曾谙
　　山树一首
　　一树旉荣一树枯相形丰啬有差殊化工施岂分厚薄倾覆栽培自取乎
　　静寄山房有防
　　山房额静寄
　　圣藻义仰防寄静义犹小静寄义实深寄于静为逸片时图娱心静亦寄应防两仪互为斟动之寄易知静之寄难谌设能体静寄大公因物任是具隂阳撰讵悦山水音
　　题春好轩
　　早来或夏迟冬偶恒此当秋弗遇春问我一言何谓好曰他四徳首惟仁胸中常养十分盎砌下试观众卉訚生意各懐即元长【上声】其间责实已名循
　　巢翠亭口号
　　叶云浓布翠婆娑巢意无殊安乐窝遐想穴居野处世一亭犹觉此为多
　　绘云楼即景
　　风来西北不孤雄碧宇萧岩上下空今日覔云无一片便教好手若为工
　　狮子园叠丙申旧作韵
　　底事斯来迥异前面增皴皱髪增宣居忧虽度忧縁境抚已惟慙已长年
　　赐食依然看象席【每嵗八月初十日恭奉　　圣母幸狮子园逰覧并　　赐食于此今邸园如旧而　　慈豫难陪转瞬三年兹晨复至追忆　　昔时情事曷胜悲戚】侍
　　逰那再掖
　　翚軿悲吟七字广前韵埋恨千秋志塞堧
　　题宋緑端兰亭砚
　　数典临池稧帖宜固应图景再三之【兰亭景砚先后凡有三此砚于集序四十二人全列且各具景态为曲水廻环尤为工巧合法】王孙跋里分明道得骨得皮者阿谁
　　咏木刻屏
　　云敛遥峯潦尽滩旅行各据防程鞍营营都为利名计仆仆那知途路难招宿野帘迎目展翻风落叶打头攅诗人此景言多矣我欲防言作静观
　　右秋栈旅行
　　山围水绕乔柯防于此卜居意自殊傍屋并无田二顷催租何虑吏人呼
　　右村坞居恬
　　崇冈亭子当谷口出谷风来飒爽比似宋图无不及【屏幅景与石渠宝笈所藏郭熙树色平逺图相似】却因汉诏有微慙【刻木为山水图景较之绣织设色者固为朴素然忆及汉景诏雕文刻镂伤农事之语防觉有歉耳】
　　右亭皋景爽
　　方琮山水
　　红墙緑树白云隈宜是金仙梵宇开覆釡上人约饭罢石桥防杖自归来
　　题鉴始斋
　　鉴始顔斋额兴予忆旧长
　　含饴沭恩渥舞象课书蘉望七今同
　　嵗【康熙壬寅予居此时年甫十二是嵗　　皇祖正六十九夀兹予亦六十九矣】当秋偶自伤息肩兹尚未不息曰惟强
　　再题敞晴齐
　　迩来每作云虽云而不雨晩田已获毕秋菘方在圃闻之云防霜【云隂则弗霜故止霜之法惟求云】于菘霜实补况兹驻山庄亦无碍行旅云弗云皆可即景欣晴覩万嶂朗霁辉一纳尔许
　　红叶
　　万緑丛中红一枝塞山无借染霜为两年一瞬讶新见石火流隂又若斯
　　咏乌玉砚
　　不冰虽足用严寒受墨终须逊旧端应寄香山白少傅陆机文读试烧看
　　题郭熙関山行旅图
　　欲作画应先搆思河阳此巻足当之乃成晩嵗苍古笔一改少时巧赡为【用巻末李衎跋语意】磵道崎岖氷雪厯旅人来往马驘疲青莲夜宴序中语不待披图合共知
　　咏官窑瓷
　　殿是宋家殿【盘底刻一殿字而无名】陶真生氏陶阅曾海田屡成以坎离遭细缬氷纹裂全沈火气韬原非赤瑛比漫虑笑樱桃
　　赋得鸿雁来【得时字八韵试题】
　　物皆具性雁岂不知时适值仲秋节遂辞朔漠陲北殊雨水【雁北在正月雨水】賔异露寒期【九月寒露为鸿雁来宾与此异】月令凡四举长言乃各摛【月令大寒又云雁北乡葢其时雁自南已向北至雨水节遂北归此云东乃自北而南先至者为主寒露来賔则以后至者为賔也所言雁凡四见义各不同昨为七十二候诗并分晰□咏之】山庄如迎先【两字皆去声】帝里觉来迟【雁南来此处必先见関内当遅数日也】呌宇声犹照波影尚疑授衣廑织妇登谷幸农师协纪闗民瘼重儓且漫嗤
　　中秋日作
　　塞苑中秋两度违依然圆魄发清辉酉年此日收乌什末嵗今朝克勒围【乙酉二月乌什小伯克类黑木圏拉等聚众生变明瑞时为伊犁将军闻而赴援即命其督兵攻勦贼众拒守六月余势渐穷明瑞抡锐登陴奋击遂于八月十五日攻克其城乌什复平定西将军阿桂统兵征勦金川所向克敌乙未秋进薄勒乌围其地为促浸最要巢穴寨密碉坚阻河负磡阿桂相机布置官军如法筑栅汩水拽桥设伏选勇分攻至夜半众皆蜂拥而入歼贼殆尽遂克勒乌围亦八月十五日也勒乌围急读之则为勒围是均于此度节筹军务而在木兰闻捷者】敢谓诘戎绳祖烈那重养志侍
　　慈徽每逄佳节思
　　亲倍句忆右丞泪暗挥
　　夜雨【八月十五日】
　　佳节行成祠月筵塞天云净玉轮圆隂晴万里例同夕【使燕録载蘓东坡曰故人史生为予言尝见海贾云中秋之月虽相去万里他日防合相问阴晴无不同者】低迥千峯总一仙却到夜中醒枕梦忽闻外滳檐泉逾旬觉燥霑时泽惬意欣然倍悚然
　　热河启跸木兰行围之作
　　中秋节过唘搜程
　　祖制昭埀奕叶明肯以长年有所倦亦惟励已不渝诚乍惊两嵗倥偬阅益切诸藩爱戴情廻望难堪追忆处防曾清晓问
　　安行【向年唘跸幸木兰日必先诣　　慈闱请安申出告之礼于今追忆寔难为情】
　　雨【八月十八日】
　　防马刚过笔架峯行宫【波罗河屯】平野到来重鸣鞭已喜云容重【去声】税驾遂看雨意浓似锦满庭霑落叶如珠防树贯长松此方秋麦虽弗种南望遥同慰老农
　　张三营行宫即事
　　夜雨晓来晴山蹊厯坦平当秋防纳稼末午驻行旌执役迎猎骑【喀尔沁随来之布围防古例于此接驾】献新来射生不同往年事【向年入崖口之前先遣射生者于围场外捕得麅虎即遣侍卫驰进　　慈闱以献新味廻思往事不禁戚然】慽慽若为情
　　入崖口
　　仲秋入崖口九曲溯云源又值行围候毋忘
　　家法原两年阅瞬息小猎习櫜鞬【初入崖口必先小试行围子亦亲御櫜鞬遇麅鹿辄射之以次日即有围场预为演习也】试看南流水动中不动存
　　于永安莾喀作
　　沙冈近崖口第一猎场呈【是地为入崖口第一围场】初地受
