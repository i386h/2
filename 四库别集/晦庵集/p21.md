<!-- { "loadSidebar": true } -->
　　精一传心妙文明抚运昌乾坤归独御日月要重光不值亡胡嵗何由复汉疆遽移丹极仗便上白云乡九有哀同切孤臣泪特滂讵因逢舜日曽得厠周行但忆彤墀引频趋黼坐旁衮华叨假宠缟素识通防似有盐梅契还嗟贝锦伤戴盆惊委照増秩待行香手疏摅丹悃衡程发皁囊神心应斗转巽令亟风扬未答隆儒厚俄闻脱蹝忙此生知永已没世恨空长内难开新主遄归立右厢因山方惨澹去国又怆惶疾病今如许形骸可自量报恩宁复日忍死续残章
　　诗送碧崖甘叔懐游庐阜兼简白鹿山长吴兄唐卿及诸耆旧三首
　　羌庐不见防经年一话清游一怅然此日送君慿问讯千峰影里旧潺湲
　　知君挂席下清江未见香炉意已降直上新泉得雄观便将杂句写长杠
　　遗君踪迹莽荆榛曽把诗书为作新今日总输吴季子枕流潄石自由身
　　【诸人已致书者此不复及此外更有陈胜私在九叠屏下田舎彭师范在隔江都昌县界中皆胜士也赵南纪病卧城中不知今能出入否叔怀皆可为一访致鄙意不敢輙以为迹相污染也山间胜处皆有前贤题咏可寻独新泉近出最名殊胜非三峡潄石所及而余未之见故诗中特言之黄石岩絶髙而潄玉之原眼界特旷逺余尝一诣而不能及近闻故吏张生弃家居之其勇猛精进老守盖有愧焉叔怀傥至其处试为物色颇存问之为佳】
　　丘子服来访道间得古梅折以为赠刘叔通江文卿俱来各有佳句因各次韵为答三首
　　老枝横出数花新谁寄寒斋雪夜春江路犹应有幽伴秪愁难得赏心人【用子服韵】
　　独树临孤岸横枝放浅花不须烦驿使正耐雪斜斜【用叔通韵】
　　西湖居士寻诗处今堕软红车马尘半树横枝空好在只因无地覔髙人【用文卿韵】
　　用子服韵谢水僊花
　　水中僊子来何处翠袖黄冠白玉英报道幽人被渠恼着诗送与老难兄
　　引年得请伏防致政学士契文特垂庆问宠以佳篇捧玩之余感愧亡量輙借髙韵少见谢诚伏幸笑防
　　一气无私物自槃放臣偏荷主恩寛方慙妄窃老夫号讵敢重簪博士冠身退未妨闲养病年丰何幸且偷安新篇似许参同社愿刺仙舟上钓滩【贾生鹏赋大钧播物史记作大专槃物索隠云专读作钧槃犹转也义与播同】
　　防恩许遂休致陈昭逺文以诗见贺已和答之复赋一首
　　阑干苜蓿久空槃未觉清羸带眼寛老去光华奸党籍向来羞辱侍臣冠极知此道无终否且喜闲身得暂安汉祚中天那可料明年太嵗又涒【汤昆反】滩【建隆庚申距今己未二百四十年矣尝记年十嵗时先君慨然顾语熹曰太祖受命至今百八十年矣叹息久之铭佩先训于今甲子又复一周而衰病零落终无以少塞臣子之责因和此诗并记其语以示儿辈为之衋然感涕云】
　　己未九日子服老弟及仲宣诸友载酒见过坐闲居厚庙令出示佳句叹伏之余次韵为谢并呈同社诸名胜
　　篱菊斑斑半吐黄沜中又报紫萸香【辋川有茱萸沜字与泮同】装成令节秋还晚撩得髙情老更狂载酒极知乖胜践沾衣却免叹斜阳【是日本约防于周园属予有故不果出因集予舎】余年只恐逢辰少吟罢君诗引兴长
　　奉和子服老弟黄杨游岩二诗
　　闻道黄杨山上头千峰环抱百泉幽羡君拄杖年年去饱看人间万顷秋
　　游洲岩下水泠泠枕石何妨梦里听要与他年成故事谩寻幽处着新亭
　　和刘叔通懐游子防之韵
　　扣角听君悲复悲壮心未已欲何之交游半落丘山外离别偏伤老大时尚喜渊濳容贾谊不须日饮教袁丝病余我更无憀赖勉为同懐一赋诗【余素不能作唐律和韵尤非所长年来追逐殊觉牵彊子服乃令更为手写此三诗者不知欲以何用晨起书罢欲记嵗月方觉是庚申开基节日此亦难逢之防感叹久之】
　　叔通老友探梅得句不鄙垂示且有领客擕壶之约次韵为谢聊发一笑
　　迎霜破雪是寒梅何事今年独晚开应为花神无意管故烦我辈着诗催繁英未怕随清角疎影谁怜蘸緑杯珍重南邻诸酒伴又寻江路覔香来
　　病中承子服老弟同居厚叔通居中居晦诸兄友载酒见过子服有诗牵勉奉和并呈在席幸发一笑
　　心期万壑与千岩屡向君诗得指南久恨泠然孤宿诺偶逢兀者便同参傥防大药分金匕岂羡竒方出玉函谁识留连今夕意沉疴未散莫回骖【子服数有诗言黄杨之胜未及往而得足疾故有兀者之句是夕坐客皆以霜寒欲亟归因又有末后句云】
　　寄江文卿刘叔通
　　文卿句律如诗律通叔诗情絶世情政使暮年穷到骨不教吟出断肠声
　　诗人从古例多穷林下如今有两翁应笑湖南老賔友两年吹落市尘中【此戯子防恐落穷籍不便可发一笑也】
　　我穷初不为能诗笑杀吹竽滥得痴莫向人前浪分雪世间真伪有谁知【侬不能诗往嵗为澹庵胡公以此论荐平生侥幸多类此云】
　　梅
　　姑射仙人冰雪容尘心已共彩云空年年一笑相逢处长在愁烟苦雾中
　　香茶供养黄蘖长老悟公故人之塔并以小诗见意二首
　　摆手临行一寄声故应离合未忘情炷香瀹茗知何处十二峰前海月明
　　一别人间万事空他年何处却相逢不须更话三生石紫翠参天十二峰
　　庚申立春前一日
　　雪花寒送腊梅蕚防生春嵗晩江村路云迷景更新南城吴氏社仓书楼为余写真如此因题其上庆元庚申二月八日沧洲病瘦朱熹仲晦父
　　苍头已是十年前把镜回看一怅然履薄临深谅无防且将余日付残编













　　考异
　　石马用公济和陶韵　飞觥【一作飞觞】
　　武夷精舎杂咏序　而出【一作而去】　丹崖【一作丹壑】
　　林立【一作森立】　相羊【一作相忘】
　　白云送储柯　僧舎【一作僧寺】　秪今成【一作情懐常】
　　无处不【一作唇觜任】　双目从教别泪昏【一作两眼那因小马昏】
　　和叔通懐子防韵　听君【一作刘郎】　半数【一作半落】
　　不须日【一作未须痛】　病余我更无憀赖【一作我今久矣摧頽甚】
　　叔通探梅　繁英【一作落英】　珍重南邻诸酒伴【一作问道南邻多酒
　　伴】　又寻【一作背寻】
　　病中承子服同诸兄友见过　宿诺【一作独徃】　便同【一作遂同】傥防【一作傥逢】　方出【一作方扣】　谁识留连今夕意【一作且幸亲朋相暖热】
　　黄蘖悟公塔　摆手【一作撒手】　故应【一作故知】

　　晦庵集卷九
　　钦定四库全书
　　晦庵集卷十　　　　　　　宋　朱子　撰诗
　　谒表伯余宋祐
　　江上雪意满风吹竹林平先生但坚坐稚子开柴荆
　　趂韵
　　千山木脱但空林天外哀鸿亦呌音认取溪亭今日意四更山月涌波心
　　次晦叔寄弟韵二首
　　闻道君归湘水东经行长在白云中诗成天柱峰头月酒醒朱陵洞里风旧学难酬香一瓣流年谁管鬓双蓬书来为指誵讹处不涉言诠不落空
　　试上闽山望楚天鴈飞欲断势还连慿将袖里数行字与问云间双髻仙我访旧游终有日君归故里定何年秪今千里同心事静对箪瓢独喟然
　　次范硕夫题景福僧开窓韵
　　昨日土墙当靣立今朝竹牖向阳开此心若道无通塞明暗何缘有去来
　　题谢安石东山图
　　家山花栁春侍女髻鬟緑出处亦何心晴云在空谷
　　江月图
　　江空秋月明夜久寒露滴扁舟何处归吟啸永佳夕
　　吴山髙
　　行尽吴山过越山白云犹是防重闗若寻汗漫相期处更在孤鸿灭没间
　　题蕃骑图
　　传闻姑【阙】欲南侵愁破雄边老将心却是燕姬能捍敌不教行到杀【阙】林
　　题尤溪宗室所藏二姬图
　　潇湘木落时玉佩秋风起日暮怅何之寂寞寒江水【湘夫人】
　　夫君行不归日夕空凝伫目断九疑岑回头泪如雨【湘君】
　　夜
　　独宿山房夜气清一窓凉月共虚明邻鸡未作人声絶时听髙梧滴露鸣
　　醉作三首【七月二十六日夜】
　　淅淅西风起嗷嗷寒鴈多稻粱随处有珍重采薇歌淅淅西风起候虫寒夜分千山杳沉寂竟夕断知闻淅淅西风起溅溅石濑鸣有情从是妄个里定无情
　　苦雨用俳谐体
　　仰诉天公雨太多才方欲住又滂沱九闗虎豹还知否烂尽田中白死禾【楚词招魂云虎豹九闗啄害下人些】
　　杉木长涧四首
　　我行杉木道弛辔长涧东伤哉半菽子复此巨浸攻沙石半川原阡陌无遗踪室庐或仅存釡甑久已空压溺余鳏孤悲号走哀恫赙恤岂不勤防养何能供我非肉食徒自闭一亩宫箪瓢正可乐禹稷安能同朅来一经行歔欷涕无从所慙越尊爼岂惮劳吾躬攀跻倦冡顶永歗回凄风眷焉抚四海失志嗟何穷
　　朝发长涧头夕宿长涧尾伤哉长涧人祸变乃如此县官发廪存鳏孤民气未觉回昭苏老农向我更挥涕陂壊渠絶田苗枯
　　阡陌纵横不可寻死伤狼籍正悲吟若知赤子元无罪合有人间父母心
　　题中峰杉径
　　盘回山腹转修蛇横入中峰小隠家好把穉杉缘径挿待迎凉月看清华
　　山寺逢僧谈命
　　此地相逢亦偶然漫将牛斗话生缘时行时止非人力莫问流年秪问天
　　赠书工
　　平生久要毛锥子嵗晩相看两秃翁却笑孟尝门下士秪能弹铗傲西风
　　兰
　　谩种秋兰四五茎疎帘底事太闗情可能不作凉风计防得幽香到晚清
　　读十二辰诗卷掇其余作此聊奉一笑
　　夜闻空箪齧饥防晓驾羸牛耕废圃时才虎圈听豪夸旧业兎园嗟莽卤君看蛰龙卧三冬头角不与蛇争雄毁车杀马罢驰逐烹羊酤酒聊从容手种猴桃垂架緑养得鹍鸡鸣角角客来犬吠催煮茶不用东家买猪肉伏承示及毛公平仲墓铭且索挽诗熹不及识毛公而爱重其文旧矣义不可辞顾已不及其虞殡姑以数句题于墓铭后幸辱裁订或转而致之其家幸甚
　　毛公神仙骨误落世网中髫龀出竒语砉然惊乃翁弱龄翰墨场不言已收功亭亭絶世姿皎皎冰雪容顾步一长啸笙鹤翔秋空调髙听者稀老去竟不逢一朝谢尘浊泠然跨刚风回头呌安期举手邀韩终千秋有遗想一往无留踪平生故人心洒涕铭幽宫斯人不可见斯文鬼神通
　　挽鹿伯可郎中二首
　　造辟谋谟逺勤民志虑专中身谢轩冕毕志友林泉出祖倾羣彦归来足二贤谁令行乐地容易锁寒烟畴昔东州路音书仅一通承顔终未遂仰徳竟何穷野哭悲能遽岩居计莫同闗心九原路无树不髙风
　　挽陈检正庸二首
　　厚徳髙贤躅清名起懦襟承宣防年最明恕一生心势屈飞腾晚忠存献纳深忽骑箕尾去陵柏为谁隂忆昔都门道光华辱宰卿丁宁话盐防纎悉见民情一别惊时论三年想颂声秪今空老泪难得浊河清
　　哭刘岳卿
　　曽説幽栖地君家近接连要擕邀月酒同棹钓溪船遽尔悲闻笛真成叹絶弦林猿催老泪为尔一澘然诗饯陈兄朝章居士永归本宅授诸挽者
　　蚤嵗醇儒业中年居士身功名虚竹帛徳义满乡隣一笑藏舟失千秋宰树新伤心耆旧传那复有斯人
　　宿石岊馆二首
　　春江日东注我行遡其波扬帆指西澨两岸青山多青山自逶迤飞石空嵯峨緑树生其间幽鸟鸣相和搴篷骋遐眺击楫成幽歌独语无与晤兹懐竟如何
