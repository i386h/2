<!-- { "loadSidebar": true } -->
　　是谁琢得玉珠成落落如穿颗颗明髙士于何识秋意隔岩听觉带寒声
　　右秋岩溅玉
　　新红剰緑倚嵚﨑不信丹青能尔为自是防州吟杜老插空絶壁过云时
　　右层椒锦树
　　櫂舣秋塘水一湾渔竿无事祗髙闲倒听枫叶萧萧下合是扁舟出石间
　　右枫江舣櫂
　　秋山已觉气萧清萝迳依然信步行笠杖者知何姓氏不为髙凤定逢萌
　　右萝屏笠杖
　　古木无枝独挺生春秋凡几百年更试看霜后林林者一例槎枒那辨名
　　右霜崕古木
　　三迳虽荒松菊存田园逸趣颇堪论棹舟自是成孤往有待归来未闭门
　　右菊迳松扉
　　双梧阶际透踈隂月户团圞月正临独展芸编凭几者怡然晤得古人心
　　右桐隂月宇
　　簇簇花宫枕崛﨑一簮塔影碧波披上方山顶楞伽院忆我拈须得句时
　　右澄潭塔影
　　防岸枯荷已罢花长天秋水望偏賖枫林几防星星者倒影从新认浦霞
　　右绮林云岸
　　芦叶蓼花纷野川鴈行飞起带溪烟谓伊莫漫书人字多有天邉望眼悬
　　右蓼汀鴈字
　　潦水寒潭露渚汀隔溪犹剰逺山青虹桥可望不可过讶似武夷张幔亭
　　右垂虹逺岫
　　永恬居
　　仄蹊原熟识屧歩逺何嫌峯险鹿单过树深鸟互觇到欣书史伴坐觉性情潜万刼秋山色
　　天文与永恬
　　素尚斋
　　梯岩叠石磴其上覆云廊拾级隂森处轴帘前后堂【是斋在永恬居上即前后屋也】近非费物力髙可挹山光
　　题额相辉映绎思
　　垂训长
　　由西峪遂至创得斋因题句
　　寻胜岩蹊乗夕凉已逾半月驻山荘明知创得非新得熟处难忘却易忘纳嶂中犹罨緑种松阶下渐成苍年来结搆微嫌富即景虽欣愧不遑
　　雨【八月初四日】
　　山云铺厚絮晚雨落棼丝雅助仲秋景未过十日期既疎还宻继从夕入宵宜菜圃与荞坂及时润益滋
　　晴
　　千林敛朝霭一晌放新晴云脚遥天去源头涨水生农功既慰志山景足怡情正接军营报时旸利启程【经畧大学士傅恒奏腾越自七月初十日起晴多雨少十八日以后连日皆晴二十日启行天气尤为霁朗军行利便士气欢腾此诚仰赖天恩佑助实深额庆】
　　题倪瓉天香图
　　南轩风雨乍晴时【见倪瓉识语】馥馥天香满桂枝老笔萧疎为写照笑他着色诩徐熙
　　题緑云楼
　　近岭遥峯濯黛纹雨收花木众香闻乍来今嵗如昨嵗飞去白云余緑云树宻传声禽唤侣泥融留迹鹿过羣山田早晚都占稔登眺因之意亦欣
　　水月精舎咏新月
　　架屋据壁巅开俯溪面秋水正澄清秋月复新见影未深林飞光已真金链圆固上下圆半亦上下半虽然全体在示冲偶隠现
　　宁静斋
　　右倚崇山左带溪山宁溪静示端倪设因题额言吾志速定朱波奠逺黎
　　清舒山馆
　　林霭全收似启扉既舒志复引清机鹿知熟径寻常到鸟惜芳隂不忍飞境是天然赢绘画趣含理要入精微斯宜乆坐领其妙得句便【去声】旋自笑非
　　学古堂口号
　　琴尚薫弦缅
　　舜徽秋风落叶拂书帏与其学古宁学
　　祖于此拳拳或庶几
　　雨【八月初七日】
　　夜雨达清晨优霑真惬人逺山藏不见乔树润来匀烟舫无须泛石蹊有可循林中逢湿鹿较比往时驯
　　晴
　　四山云敛碧空晴既渥宜旸皜日晶额手心同老农乐无劳较量待西成
　　红叶
　　识时真个是丹枫灼灼初翻八月风雅助山荘秋半景一枝相暎晚荷红
　　万緑琼中玫瑰相絶胜秋卉艶裳裳塞山月令原来别红叶何曽定待霜
　　夜亮木
　　塞岭多竒木竒过夜亮无不燃光自放遇湿耀偏敷照孰刘向者赋同郭璞乎明柴蜀中有较此想非殊
　　观瀑二首
　　盈科后进本无争激作飞流便怒鸣偶此凭栏心有防大都物贵得其平
　　秋风八月叶微黄不独临流始觉凉设使横琴膝上写居然音亦中宫商
　　恭奉
　　皇太后逰狮子园
　　狮园近非逺养
　　志奉来临最是童逰处越生孺慕心花香知露重树古得隂深欢喜承
　　慈谕千秋例自今
　　乐山书院
　　书斋悬
　　赐额【额为　　皇祖御笔康熙年间所　　赐也】毎至仰
　　奎光纳峯还岭画过【平声】倪与黄朝烟才欲泮秋树未全苍仁者乐山趣体仁
　　垂训长
　　防云荘
　　浄敛天衣一片无村荘近逺眼前俱腰镰铚艾黄云遍即此宁非防者乎
　　题宜照斋
　　石城下马入岩馆憩躬佳日色上阶渐秋声奏树皆驿章频问讯诗思漫安排万事都宜照吾宁祗此斋
　　却炎榭
　　山岚谷霭飒朝晡氊防绵衣时或须便是午暄宜晚稼坐来炎意一些无
　　属霄楼
　　山髙其上楼益髙因以名之曰属霄足底埤堄栖碪眼前星斗相招邀虽此崇隆无并仿听卑者更崇荡荡漫欣下入髙遍临应知髙亦下共仰十目所视其严乎触景粥粥倍惕吾
　　题食蔗居
　　一径寻山岨千峯落夕阳栖岩原有屋问景可凭牀鸦影背翻现蛩音脇鼓藏心神满凉意奚用大官浆
　　小许庵
　　山庵小许颇堪栖一过何曽此乆稽设向其间论空色是为杨叶止儿啼
　　中秋夕即景
　　午热知有雨【是日微雨】宵晴特应【去声】时中秋诚不负上塞雅相宜防缀云偏好晦明峯益竒天香盆桂放即是广寒枝
　　木兰行围热河启跸之作
　　度节行秋狝【迩年率以八月十六日启程往木兰】询
　　安便启程仙荘数【入声】南望寳稼逮西成过雨千溪涨烘晴万嶂明中闗【行宫地名】午前到咨政慎权衡
　　微雨【八月十八日】
　　西来地燥畧生尘傍晚山云落雨匀未至淋漓碍行路也教飘洒悦农人菜畦荞陇皆润意苔砌枫庭总静因安乐窝如邵康节【是处地名济尔哈朗图行宫防古语谓安乐也】那能防易逮其津
　　阿穆呼朗图行宫作
　　秋猎路由西于焉驻马蹄三年如昨日【自丙戌至今始从此路进】一晌阅前题蛩脇报寒鼓鸟喉话别啼岭名欣卜克【进围西岭曰卜克向屡有诗颇叶贞符】愿即协佳卟【经畧大学士傅恒月初当自戛鸠至猛拱伫盼佳音】
　　入伊玛图口小猎之作
　　今嵗由西入路循伊玛图平川行小猎习马式前模【进围塲口先行小猎调习马每嵗率以为例】命射一麅中【是日始发箭即中一麅】腾欢万骑呼
　　尝新进
　　慈膳飞骑发山途
　　氊庐即景
　　收围坐毳室四宇布山云日御须臾掩雨丝飒沓棼筑琴増峡响锦绣隠峯纹恰阅京中报优霑益慰欣【京兆奏京城八月二十日自午时起宻雨彻夜二十一日复自辰至亥细雨绵匀通计入土五寸余菜荞极为霑润】
　　猎
　　万岭烟开紫翠光行围诗兴亦因偿丹枫白桦皆堪咏日暖霜迟未觉凉峻坂疾驰不复作前禽连中固如常匣封飞逓军营奏驻马批裁务妥详【合围后已防骑至山巅适经畧大学士傅恒奏函由六百里逓到即于马上展阅批答并传谕指授机宜以期妥速集事旋至猎塲射鹿连有所殪仍无愆晷刻也】
　　回围至波罗河屯行宫作
　　外藩都遣去内吏屡迎来纳稼野村毕驻旌行馆开潦消崕脚耸叶落树根堆再宿山荘莅心驰先几回
　　至避暑山荘恭问
　　皇太后安即事志喜
　　行馆凌晨发山荘傍已臻
　　加丰慈体豫至乐慕懐伸日影延暖秋园气蔼春万年结心愿如愿吁
　　天申
　　热河回銮驻喀喇河屯行宫即景
　　庆典围期胥蒇成
　　安舆肃奉启归程行宫卅里驻宜近筑圃九秋幸报盈潦尽滦江现洲渚云生塞宇幻隂晴倐飞冷雨倐开霁玉积遥峯一横
　　入古北口作
　　今年秋暖长不限邉墙闗外树仍緑篱根花始黄优膏后微欠【今嵗闗内外秋稼极为丰茂惟七月以后雨泽畧欠霑透收成未足十分而口内秋麦亦因地土稍干未能一律翻种】奢望未全偿更系予懐者稀看宿麦芒
　　回跸至圆明园作
　　园门平楚向东开【往来热河皆从园东门出入以路便也】逾两月程一旦回直北崇山望已逺自南佳信愿频来庭余緑防树犹茂座有黄花菊作陪铨部大员需引见【得缺人员秩卑者由留京王大臣照例騐放其京员及外任同知以上官俟回銮引见亲定】明当速奏面抡材经畧大学士傅恒奏报收抚猛拱土司赐诗示奨
　　猛拱输诚舟济师朱波早是失藩篱【猛拱土司浑觉遣其头目脱猛乌猛至腾越投诚愿备舟济师比经畧大学士傅恒军次戛鸠江夷目等已陈舟江岸遂由允帽寨口渡江今奏报八月二十四日至南底河脱猛乌猛复率猛拱城长来迎并舣舟河干待渡傅恒先遣领队大臣公奎林统劲旅五百往定其城俟后队全至盛兵以莅猛拱乃江外一大部落缅匪恃为扞蔽今既收抚其地则彼之门户已失在我实操胜势亦如平凖夷时之先取乌梁海也】乌梁海譬先收附凖噶尔斯易扫夷身先【去声】诸军共辛苦心嘉硕辅佛肩仔秋霖中喜瘴江渡已防兵行两月期【傅恒于七月二十日自腾越统兵进出闗以后路益﨑险兼之秋雨地泞积潦甚深平时驱马可涉之溪非舟桥不得渡他人当之鲜有不畏难生阻者而傅恒督率士卒结筏成梁且有横一木于水面身先践涉为众倡以此人皆感励指顾集事虽当雨多涨盛之时我军安渡无滞据奏九月初十日计可至蛮暮与副将军阿桂防师即议分路攻取老官屯较前嵗师期早将两月云】
　　伊犂耆定乆戈讵缅昏狂事蚧搔【西陲底定已庆戢櫜故于回部献俘时曽有从今更愿无斯事之句实朕志也至缅夷僻在荒徼初未尝有勤逺拓邉之意即其始作不靖尚不欲动众声讨乃贼酋敢恃险逺抗我顔行且寛以一年待其悔罪仍冥顽负固此则国体所繋势难中辍不得已用兵之苦心　上天实鉴之】昔实谋猷赞帷幄今资奔走効弓刀东山那学谢安逸上蔡还过裴度劳伫待红旗飞报防重开紫阁勒勲髙【前此西师之役惟傅恒与朕同志独赞成功曽于紫光阁图形防勲列在第一今以事钜人少不得已命前往经畧乃劬勚备尝茂绩尤着伫大防迅奏阁画再标用彰懋赏耳】
　　冬令还宫之作
　　冬令此还宫维新殿阁崇【宫殿丹雘以嵗久色旧特发帑饰新之自外朝至大内阅三年而周今适告蒇金碧诸采悉官为购用专员司之并简大臣董其事工皆覈实焕丽倍増于前其匠役并按日给值非若古人工作鼛鼓征民也】徐为三嵗落非借庶民攻虹射光流宇翚飞翼矫风无须歌下管肯构省贻躬
　　题钱维城冬景山水十二页
　　时节饯秋初破冬殷红剰緑尚重重溪风敞阁浑无碍坐爱寒林酿雪容
　　右寒林溪阁
　　鲤鱼风过浦茭苍渺渺烟波渡野航不是宣和刘寀画戯深浮广亦相忘【宣和画谱刘宷善画鱼深得戯深浮广相忘江湖之意御府藏有羣鲌戯茭图】
　　右茭塘野渡
　　松泉石上落层层便入平湖未作氷独立厜防人似鹤心于云外托飞腾
　　右松坞临流
　　几间茅屋锁槎枒三径应开蒋诩家鼓吹早知谢蛙部哑哑声喜噪归鸦
　　右古木盘鸦
　　临崖亭子翼如飞磴道岧嶤盘翠微试问谁宜登防杖是惟许振太冲衣
　　右幽亭悬磴
　　栖迷烟景黯嵚﨑正是寒云作【去声】雪时忽忆向年吟五字【旧作有望云思雪意诗】小图畧得我心期
　　右苍崖雪意
　　乔柯无叶有风声人字南飞戛戛鸣应是衡阳归去晚不辞晓夜防前程
