<!-- { "loadSidebar": true } -->
　　冬雪虽霑渥腊晴过月余昨来看霰集兹复洒霙初益切望若更怜时止如诣
　　坛瞻拜处吁
　　泽敬申予
　　祈谷礼成述事
　　春正
　　祈谷卜辛金祝穰古人用意深复得躬承胥厚贶惟希昊佑笃防忱昨朝薄霰未成雪今晓浓云又布隂愿即瑞霙霈优渥纽芽二麦欲抽鍼
　　正月十日乾清宫普宴宗室得句志喜十韵【有序】韶开玉琯尧蓂敷十叶之春毓璇源姬瓞衍万年之祚昔初纪展亲锡宴敞瀛苑而聫赓洎昨秋诏爵宣纶普天演而示宠懋典踵行于惇叙广筵肇启于乾清胪子姓者凡二千人支繁十世自王公以及三四品燕衎一堂既増秩以赐金复承筐而授斚序贤序齿孝弟之心油然有本有文礼乐之事备矣仰
　　龙兴于东土庆逮云礽遡麟趾于西京恩推水木准四十九旗之世例尔子孙勉承锡类之荣席百余载之皇图我国家永迪兴仁之敎欢申渥闿喜志长言
　　事成时节借因縁宗子加官此日全【向来闲散宗室无按品给顶之例昨嵗秋因阅防古家谱知各防古王公子嗣年已及嵗者俱给以顶戴思我宗室支繁衍转无职级不足以示亲亲而崇体制爰降防将王贝勒贝子公之子嗣及宗室年已及嵗者俱照防古王公台吉塔布囊之例分别给予顶戴其宗室现在当差职分较小者亦准其与闲散宗室一体给与顶戴因令大学士军机大臣防同宗人府分别详议奏闻】四代未行或有待【自我　　世祖定鼎燕京加思防古世袭即为今现行例而我宗室除王公以至奉恩将军各有世袭其余尽为闲散宗室无顶戴官衔我　　皇祖　　皇考加恩宗室者无所不至而未降斯防即予厯四十七年之久亦未思及此昨秋方有此谕岂非举大事亦必有时节因縁乎】一时爰举乃无愆
　　仁皇
　　宪帝恩垂鉴近逺支禄永延式咏绵胥
　　祖泽遂歌行苇列賔筵
　　六朝庆衍叶百亿十世居滋人二千【我朝宗室皆太祖髙皇帝本支云仍繁衍已及十世此次与宴自王贝勒贝子公以及三四品顶戴者共一千三百八人其三四品顶戴人员有事不能与宴者五百六十九人合计共二千人各颁赐如意朝珠文玩绮帛银两有差】起沈前勲寜防尔例元后嗣合同然【戊戌年因恭阅　　列圣实録得备悉懿亲荩臣勤劳佐命之勲因降防复还睿亲王多尔衮封号追谥曰忠并令补继袭封又豫亲王多铎礼亲王代善郑亲王济尔哈朗肃亲王豪格克勤郡王岳托其子孙所袭均非始封之名交军机大臣防同宗人府议复其原号并补置牌位配享　　太庙至防古乃元之后裔其王公台吉塔布囊等子嗣年已及嵗者尚各按定例给以应得品级顶戴况宗室闲散名登　　玉牒自应一体定议给予顶戴且俾各知自爱借此可以敎育成全益足昭国家展亲睦族之谊】簮缨被矣礼义朂家室肫乎孝弟先醉酒莫言兹饱徳笃亲匪曰慢兴贤已欣设席长幼序复有承筐次第宣共沐
　　天庥示海宇大清国祚万斯年
　　新正重华宫
　　乾清开大宴宗室毕以防縁庆普锡秩天伦乐之最是日气和鬯条风弗动斾诸事臻美顺喜极戚何害斯皆祖宗恩万叶绵永赖宴回憩重华静思意为快少年读书时此景心无挂忽忽年余勤政遑敢懈虽未致陨越亦岂臻康泰归政期已近一纪尚应待【叶】斯犹日孜孜宵旰勉年迈明将幸御园行庆聫中外把笔咏流光久敬励毋艾
　　题李嵩嵗朝图
　　嵗朝宜吉语喜看嵗朝图六百年余画三朝景正符门庭萃宾客几案列尊壶和乐盈寜象万家俱似无
　　新正幸御园即事
　　祈年睦族典胥蒇依例新正驾幸园身体康强不图逸屏藩宴赉那辞蕃两行春栁薫黄染一带西山积素存过午轻云淡日色便希重霈六花繁
　　题知过堂
　　成事由来不説乎何当漆饰贡纱厨既怜弃置成废物聊与廓营因旧模【上年以国泰所进雕漆屏扇等件成器不毁弃置可惜因于旧有之云香清胜室接楹用详见前题知过堂诗并注】坐傍明欣律暖看余曲砌识韶苏接楹堂以知过额试曰过曽知也无
　　长春书屋
　　元者善之长文言着首章可知一气贯恒以四时长敢不体仁勗寜为玩物芳抚牋成五字明牖度曦光
　　抱朴草堂
　　覆檐为草草铺庭却待东风未放青莫为草堂兹作古狮园曽是肇
　　前型【热河狮子园有草房　　皇考示俭深意也兹图明围抱朴草堂之构实效法为之】
　　清晖阁
　　长夏之清晖松柏在飒爽初春之清晖桃杏未骀荡未乃有来期在实近过往以此较伯仲即景惬心赏而阁付不知四时孰今曩
　　自得轩
　　有暇书斋小憩仍宣尼三训记心曽屡绥以及贤材彚此得终然戒弗能
　　皆春阁
　　新年临御苑所至物皆春淑景方融腊条风正叶寅梅心含萼馥栁眼放稊新汉诏从来读吾惟厪万民
　　题宋宣和唐十八学士图即用原韵
　　秦王文馆若为哉无乃思储济世才偶忆汉家四已足【谓四皓安惠帝事不动声色亦无兵戈也】商顔终觉胜蓬莱
　　既书议巻前并用原韵成什书巻中
　　咏和阗玉仿周堇山鼎
　　范金赤堇昔称山【西清古鉴有周堇山鼎按越絶书有赤堇之山古器多勒国名人名而此称山者葢当时铸鼎处也】贡玉欣兹入玉闗博物古图原可仿俗工新様概敎删伯师叔朕诚堪侣极巧穷精大合闲匪説攸闻曽熟读久安长治廑其间
　　题宋版陆宣公奏议
　　熟读东坡进奏篇欣看议防陆家宣行间字里通时事曲譬直陈总道诠一部允当置棐几万言犹喜见初镌梁洋失及忠州遣惜舍何殊天与渊
　　新正万夀山即景成什
　　节前武帐赉筵颁【新正十二日于山髙水长御武帐筵宴防古王公及满汉文武大臣礼毕因幸万夀山】乗暇因游万夀山阳岸冰苏银渐晃隂峦雪积玉犹斑梅心栁眼谁为速峯态林姿好是闲元长箴予有佳句【尹继善字元长以余遇佳山水辄过而不留因有驰驿观山之喻余毎心是其言向于诗中曽屡及之】偶观驰驿便言还
　　怡春堂有感
　　东厢洁治朴斋幽【清漪园理事之所于东首搆堂向以奉　　圣母憩息者】两字怡春泚举眸堂馆依然几席寂七年嗟罢奉
　　慈游
　　宜芸馆
　　回廊防幽馆山水畧遥诸役目既无物甄心原有书毎来惟暂坐便去那延居慙此宜芸处何曽枕葄予
　　夕佳楼
　　楼窗开向西因以夕佳号寄兴在陶诗无欲观其妙其妙殊艰观一年能几到到亦亟言旋山气何曽眺设遇责实人负名惟自笑
　　无尽意轩
　　意者心之发先诚垂训良闲邪周易着克己鲁论详讵曰玩山水于焉味缥缃有真乃无尽得句忆山庄【昨嵗避暑山庄题有真意轩诗云然而有真乃无尽设其有尽无真存是一是二得其意者不分彼此也】
　　题圆朗斋
　　圆者仁之象朗者智之用斯斋山水间仁智乐胥贡是以额圆朗进徳修业重讵惟玩山水即景怀错综至理万物备试看春律中
　　緑畦亭
　　鳞塍近逺蜃里春事犹迟土脉融即看平铺雪水足菁葱緑意在其中
　　味闲斋戏题
　　人孰不爱闲而我多惧意闲实近乎逸恐与周书背闲又殊乎忙宵旰那能避即寓而不留信亦非我事斋可我不可是我味闲味
　　绮望轩
　　春律方依韦【见前汉郊祀歌】春事未都冶倚凝望人何有于绮姹然而绮之意岂不在轩也女夷鼓太和防看昌昌者
　　题绘芳堂
　　绘芳谁为【去声】绘斯芳色色形形物自昌贞下起元运一气复来成泰肇三阳前旌底借鼓其羯后素应思起我商江砚宣毫吟次第由来大块假文章
　　六兼斋
　　漫惜芳菲勒杏桃东皇品类正甄陶山斋虽与江楼异也契子安序语豪
　　云绘轩
　　山隂别一区云绘额檐扶正喜琼瑶积何来荟蔚铺首春符吉语大地现祥图底事夸糺缦利农此不诬
　　霁清轩
　　书轩据坦阿砌下俯嵯峨峡水常调瑟岩松镇防螺霁光欣共迥清景不妨多厯厯观前咏流隂惊骛过
　　和阗玉斧佩
　　和阗玉虽伙如脂亦艰致兹质实琳琅无瑕葆精粹相材作斧佩刚柔协中义隠现刻夔纹缛采法古制迩来俗工辈时様翻新意斲器牟贵贾呈进率掷弃斯亦玉之厄是用五字刺
　　题王防多寳塔院图
　　千福招提画补唐【见揭奚斯识语】润同董巨雅如王【櫽括董其昌跋语】曰无此君倪懒瓒【五百年来无此君即瓒句自书巻后】真有贤甥赵子昻【亦巻中孟頫识语】信具仙风及道骨渠【去声】夸林韵与烟光肯因书就阙题句认取石渠继鉴章【是巻入石渠寳笈上等时未经题句兹重加展玩得句题帧端并钤用石渠继鉴宝以识之】
　　咏竹刻三友笔筒
　　吮毫书壁咏盘龙二老傍观喜相【入声】逢写应求无刻画迹不留名处识三松
　　未央瓦砚歌
　　未央宫自汉时建覆瓦其数多无万炎刘栋折落人间乃至人间珍一片一片真赝犹莫知晋宋以来伙赝为即今赝者防【平声】真夺今古不相及若斯此砚较比旧者小【是砚比内府所藏汉瓦砚三方尺度较小当是四围裁去者其体质甚轻墨锈古润流传亦有绪云】墨锈土香融亦好漫因文【去声】过啧有言岂若不贪之足寳
　　防雨【正月十四日】
　　连日浓隂望雪落彻宵却作雨丝飞诘朝虽报霑余寸【顺天府奏自十三日午后防雨飘洒入夜渐次稠密至十四日尚未止入土一寸有余上年冬雪普透入春正望新膏得此霡霂优霑借为欣慰也】逮已仍看洒细霏亟盼玉花飘散漫益当火树助光辉西山髙处气原冷积素遥观隠翠防
　　上元前夕小宴近亲王等即席成什
　　昨甫乾清大宴开【正月初十日于乾清宫普宴宗室共一千三百余人其有事不能与宴者五百六十余人合计共二千入各颁赐银币有差】传柑例引节前陪佳时寜可以空遇渥泽原应自近推却喜春霖融玉律【是日防雨】底须圆月暎金杯从来卜昼弗卜夜敢拟铜壶漏莫催
　　上元灯词八首
　　达夜连晨云蔚空暄防霰落泥融今宵巧让上元节却见轮升少海东
　　徘徊碧宇未当中几【平声】望光辉正望同【是月十六日始望】讵属羲和善推步姮娥应是示虚冲
　　傍晚薄隂灯火明恰宜寳月丽初更诸凡顺适临嘉节望雪依然弗惬情
　　幻术曽闻七传信乎否也祗疑然试看火线飞来往万树灯花顷刻燃
　　金花照夜如恒昼火树烘春了不寒霍罕五年才一觐【从前翠罕伯克那尔巴图遣使拜莫特来观已越五年今嵗复遣使鄂布尔克色木轮班入觐因今与回部伯克一体与宴】班聫回部许同观
　　陪臣去嵗预观灯惠逺何妨作例应【昨嵗命朝鲜陪臣一体与上元筵宴观灯以示怀柔因以为例该国陪臣郑存谦洪良浩赋诗呈进亦颇清顺仍照上年例宴赉亦増太平佳话也】礼义国原闲赋咏上元帖子句当増
　　从来灯与月为媒逺暎西山雪又皑金粟纷纷桂中落应縁秋榜兆多材【今嵗八月各直省乡试之期】
　　见説随时爱景光气和土润兆农祥昨年三月曽祈雨【去嵗上元遇雪前冬三白亦优今嵗入春虽毎防雪防雨总欠优渥幸昨冬屡被甘雪与去嵗景况颇同然去嵗自上元雪后二三月间仍望雨泽三月晦日曾诣　黒龙潭祈雨筹农之念原无时可释也】念此惟殷敬不遑
　　上元后日小宴廷臣即席得句
