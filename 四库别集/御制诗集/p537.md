<!-- { "loadSidebar": true } -->
　　巗闗此日度归骖四月流隂一瞬参闾左秋成聊用慰山东变故顿因慙【夀飞奸民王伦倡为白莲邪教纠众作乱侵掠夀张阳谷堂邑三县戕害县官纵囚劫库占据临清旧城扰害旁近村落而山东緑营兵怯懦无用不能攻克因派京兵一千令固伦额驸拉旺多尔济等带领特命大学士舒赫徳往彼董理军务并勑周元理何煟各统兵扵境上邀截逆首自可尅日成擒削平贼党以靖地方么防敢作不靖虽其自取殱诛但四十年来爱养羣黎岂宜尚有此叛逆之众思之实为愤懑耳】回头塞景还瞻北扑面暄风以向南絶壁悬崕连埤堄尔时民力若为堪
　　防奉
　　皇太后回跸至御园作
　　知年不忍举
　　宣尼喜奉
　　慈逰是所知唘驾日同至共日往营时先【去声】返逾时【遇年率以同日奉　　圣母启跸即先行至避暑山荘迎驾回銮则　　圣母先行朕扵山荘多驻数日启跸仍同日至御园】霜枫吟杜丹青错秋菊疑陶黄紫披百二居诸消一瞬依然望捷缱遥思
　　御园季秋即景
　　御园小驻未还宫景物深秋致弗同问政求衣宵漏报消间披简午融緑云不蔽松梢日黄雨纷飞栁叶风昨见沿途麦苗茁便因望雪防芃芃
　　孟冬时享
　　太庙礼成有述
　　吉朔乗时礼举
　　烝履霜羲象凛坚氷
　　万年似续期无忝
　　一脉精神若有凭
　　僾忾固尝亲
　　祖考继防岂敢忘
　　髙曾即如宣祝欲流涕代
　　祭知他恐未能
　　志事一首【有序】
　　黄水秋腾一线忽惊蚁溃白莲宵聚么防敢肆鸱张河臣之奏牍星驰壃吏之报章羽递鸿嗷宜辑轸兹淮北灾黎乌合未除薄彼山东懦卒四邑极浊流积丈蠲赈兼施八旗抡劲旅盈千饱腾遄发爰咨方伯惟汝莅防厥工乃遣阁臣为予往董其事度地而抚绥安堵民各沦肌燬桥而殱击临河贼先破胆功因趋赴茭楗早萃夫隄头勦用环攻节钺并徼诸境上老坝则两旬巩合旧城则五日荡平正溜重归缺岸既潜虬移窟羣凶咸缚渠魁亦穷鸟焚巢顾两端劳以寸心邮増旁午而匝月纾扵一旦函集凌晨人皆为之欣然我则因而恧若纪成长律引式片言
　　淮浦洪波决蚁堰夀张邪教逞枭徒河臣堵筑谕由驿旗骑扫除发自都幸报合龙得安晏更闻殱獍絶根株两般要务成弥月弗以为欣増愧吾
　　临清叹
　　临清傍运河富庶甲齐郡一旦遭贼燹遂至不可问白莲教始徐鸿儒百余年未尽根株王伦倡乱夀张县逆党蚁聚起一呼蕚延三县受其害戕吏劫库敺无辜遂据临清作巢穴三犯新城未遂谋【叶　贼据临清旧城为巢穴几半月余三次犯临清新城城中文武守御极严殱贼甚众贼不得逞】爰发京兵速勦灭重臣经事资嘉谟【山东緑营兵懦怯无用知其未能勦贼特简健锐火噐营兵一千令额驸拉旺多尔济等带往又抡东三省善射五十人驰赴之并遣大学士舒赫徳先期往董军务京兵甫至临清贼已有闻风奔窜者经春宁音济圗邀击尽殱之八旗劲旅固勇锐无前亦深借舒赫徳调度之力】四面防合同日进逰魂釜底奚逃诛而何逆贼竟抗拒无已火攻下防圗【舒赫徳由徳州进兵攻其东北徐绩自东昌一路进兵攻其东南虑徐绩不习兵别遣阿思哈率京兵二百往防之周元理遣直总兵副将领兵攻其西北何煟遣河南总兵攻其西南逆贼四面受围伏匿旧城不敢出而其地街巷狭隘屋字稠宻官　兵难以施展舒赫徳不得已因用火攻之防】既翦羽翼彼力尽翻自举火燔其躯蒇事迅惟经六日【自围攻旧城以后毎日俱有斩获贼党以次殱殪要犯悉就擒惟首犯王伦自揣罪重在楼纵火自焚死按騐得实葢进兵凡六日而事蒇使非京兵之力安能神速若此】赵彦七月何延纡【明季徐鸿儒□白莲教扰山东前后凡二十年迦抚赵彦以七月讨平之】贼蹂躏官军攻富庻之地焦土空赈蠲招集勑大吏午夜犹痛愚民穷玉石俱焚固尔自取【旧城居民亦有被胁从贼者先期谕令投归即免罪乃招之不出兵至岂能复分杀戮过多固所不忍然由若辈自取亦无可如何耳】虽然吾惟引过责吾躬
　　微雪【十月二十日】
　　不寐夜如何报称云势罗逮辰方淅沥入已遂鬖髿重阁蔵金鳯弥霄舞玉鵞忽兮弭滕六倐以现羲和慰弗抵其惜吟徒付此哦明知时尚早扵泽那辞多
　　将军阿桂等奏报攻占黙格尔山梁并夺碉杀贼情形诗以志慰
　　逊克尔宗贼门户攻余两月未能开因教绕道乗其隙【前因阿桂在逊克尔宗攻勦日久未能即得因思日尔八当噶为必湏攻取之地商之阿桂或令丰升额带兵数千驰赴凯立叶与五岱合刀攻压可收夹击之利现在觅间进攻之路适与前防相合焉】遂得登峰殱厥魁【阿桂奏探得日尔八当噶以下荣噶尔博以上其间有黙格尔山梁若能龙取则进取勒乌围既为得势而凯立叶日尔八当噶之贼皆在我后计可不攻自溃因令海兰察等绕道前往抢占黙格尔山梁额森特等亦夺获碉卡瑚尼尔图带兵占据日尔八当噶西面髙峯海兰察额森特复攻压宻拉噶拉木大寨及其旁碉卡尽行攻克并克获凯立叶各寨通计杀贼一百五六十生擒者五抢得大碉寨房二百余间鎗矛牛羊糌粑等物无筭闻之稍慰伫盼捷音继至】荣噶八当应弃守【阿桂称现据之宻拉噶拉木距噶尔丹喇嘛寺不过十余里即前扺勦乌围贼巢亦止二十里今经官兵占据则荣噶尔博之贼已失其险日尔八当噶虽尚有贼而前后俱有官兵贼自不能复为死守云云想可迅扫勒乌围以期大功速蒇至此次官兵因阻滞日久积愤愈励扵并无路径之处不避险滑攀越力攻竞日彻夜不少休息可嘉之中复为撛惜因勑部议叙其海兰察额森特尤为勇敢超羣特授参赞大臣以示劝】勒围噶喇速成摧【勒乌围急呼则为勒围噶喇即噶喇依之减字也】诸臣努力怜为慰朝夕红旗望报来
　　题牟益茅舍间吟圗
　　衣曽弆白描圗【石渠寳笈旧蒇牟益白描衣巻曽用谢惠连衣诗韵题之】设色今防结撰殊幽客罢茶味编简仆人沽酒负壶卢一椽足慰栖迟耳五斗宁躭仕禄乎试问闲吟趣何托日新惟徳肯名孤【益字徳新】
　　副将军眀亮攻克日旁一带碉寨诗以志慰
　　三军同力努诸将一心佳达尔圗虽险日旁梯可阶【明亮奏以达尔圗贼人有偹未可急扵轻进因查日旁道路上临絶壁贴有斜坡一道寛不反丈下至山半复陡起石包贼人在上聫排碉卡难展兵威惟周防对面之山即系日旁分支其前有路可以绕出石包之后林深路险止可进而不能退随派和隆武等带兵从此路昼伏夜行宻为绕越仍扵正面派兵扬威其斜下山沟并派兵规取明亮等复统兵在后防应均约扵十月二十日寅刻同时进攻】分兵还选队入箐更縁崖正正旗先展堂堂阵自防声东击西应前至后登皆流滴飞防抱头互挤排石包难复守沙坝亦沦埋望已贼巢近从虗处挨【十九日四更和隆武兵已绕至日旁山后即分抢碉寨贼众措手不及鎗石俱不能施我兵尽力勦杀将所有战碉十余座平碉二百余间全行攻夺即山沟内水碉水卡亦经占据沙坝山贼几次欲来冲夺俱为我兵截住而石包上拒守之贼因官兵勦击追射无路可逃俱纷纷瀼崖落涧无得脱者统计纎贼甚多割献首级三十余生擒者七所获兵械马骡牛羊口粮等物无筭过此石包直望勒乌围不过二十里皆系澷坡且与阿桂所攻日尔八当噶止隔一河两军防合即已不逺本为声东击西之计今成攻瑕虗之举为之欣慰因将副将军参赞以下至官兵等谕部録叙】夹攻知日指大捷星差和起真有子【此次攻得日旁全系和隆武之功和隆武为将军和起之子和起前在辟展军营因追巴雅尔为逆回所害曽加优防并给以世职今和隆武复能如此宣劳建绩和起可谓有子为之欣喜兼盛扵懐】欣余切感懐
　　斋宫夜雪六韵【十一月十七日】
　　午云蔽金鸟夜雪洒铜龙渥泽迎长至殷希慰半冬【入冬已月半虽曽微雪不似此优渥】隔想浩浩积阁愿重重不寐消清漏忘言聴逺钟寝衣身敢适侧席意弥颙难说麦根固艰哉忆在农【雪培冬麦此恒理也闻畿南河间一带秘旱鲜种冬麦惟望雪泽优渥地润或可早种春麦耳】
　　冬至
　　南郊礼成述事
　　雪霑三寸先三日
　　祀举一朝凛一忱省嵗有丰还有歉沭
　　恩惟厚益惟钦青齐黄渎胥归靖【山东夀张逆匪王伦等纠众作乱侵扰三县劫库戕官抢据临清旧城肆掠村镇特发八旗劲旅千余命大学士舒赫徳等往彼统率经理数日即尽勦灭距其起事甫及一月而淮安外河老坝口隄工澷溢处自堵筑至合龙仅二十日两事皆成功迅速实赖天佑也】索诺丹巴愿早擒【金川土司索诺木急呼之则为索诺丹巴沃杂尔则其用事头人最奸狡者今阿桂已统兵攻克格鲁古一带碉寨即日可扺勒乌围闻逆酋索诺木及莎罗奔兄弟皆聚扵彼惟冀　　上苍嘉佑一鼓成擒更得迅速蒇功耳】子月恰当阳复子【是日子正二刻冬至】倍颙羲象见
　　天心
　　题赵善长聴松圗
　　对坐髙人意各超乔松风入响萧萧聴来祗作云涛想不拟徴招与角招
　　题和阗玉罗汉
　　应真十六此其一询以章嘉次第殊【十六罗汉之名见扵梵经纳□□传及法住记而佫所称十八者不见梵典曩为贯休画十六应真制賛咨之章嘉国即考订其名定其次第乃自第一阿□达尊者至第十六阿必达尊者悉以同文韵统三合切音字冩之一正震旦流传之谬其后凡遇应真像率为卬证标之】识者已为巴纳嘎【此像证之画本所传当是第十一租查巴□嘎尊者□合音急呼之仍纳字也】不然讶似臾区心慈貌狠何妨也尽态穷神有是乎何处问从粉本得圣因寺里贯休圗【贯休罗汉画轴旧为圣因寺藏寳题賛后仍命还弆寺中】
　　雪【十二月十七日】
　　腊雪优连冬雪飘【入嘉平虽屡防雪惟此畨积地三寸较前为优】稷霙
　　终日宻瀌瀌霑膏屈指刚弥月【前月十七夜得雪三寸曽有斋】
　　【宫夜雪诗纪事距今甫当匝月】数【上声】节如期先【去声】两朝【十九日大寒节】
　　温树暎灿梅朶心田依垅润麰苖迎年鼓聴
　　都昙响欣与吾民庆序调
　　嵗暮祫祭
　　太庙礼成六韵
　　四时钧运转
　　九世祫禋临【嵗暮祫祭　　太庙九世祖宗同堂】公旦达孝创
　　宣尼论语斟敢云指诸掌惟是切于心节少歩趋数【入声】期恒躬
　　祭钦【祫祭礼文繁重自前嵗以来予春秋已逾六十命阁部诸臣将缛仪少节以要诸久因议于　　正位躬致瓣香　　列祖各位则派近支诸王及皇子防代而入　　庙之路亦改由　　庙埂北门循墙而东至防门前降舆冀稍省歩趋之劳益得专诚对越且可期嵗必亲莅用展追逺之思】　又兹三阅嵗无那隙流隂帛酒近支
　　献冀因亲脉
　　歆
　　题文徴眀寒林钟馗
　　假借终葵遂有称讹传进士辟邪能衡翁自负博古者北史縁何未读曽【终葵字见扵考工记杼上终葵首注云为椎扵其上明无所屈辟邪之义葢昉诸此后世遂以为名字考比史张白泽本字终葵太原公子劲亦字钟葵又尧暄本名钟葵字辟邪此皆史册可据者杨慎丹铅録云世画钟葵千门谓之辟邪由尧暄而傅防但葵馗二字异耳俗传钟馗谓起于唐明皇之梦盖为唐人戏作钟馗传所误徴明故自负博洽者何未加详识耶】
