<!-- { "loadSidebar": true } -->
　　连夜达晨复至晚甘霖此番【去声】渥而优保阳已报深将尺【京师自四月廿九至五月初一日申酉间阅两昼夜悠扬浸润入土盈尺实为近年夏至前希有渥泽今晨据刘峩奏报保定省城亦于廿八九日自亥至寅已得雨七寸势尚未已且云气南来霑被自及豫齐邻省惟盼报章续至】邻省冀闻速置邮浸润为膏益滋地悠扬弗暴正宜麰朔朝竞渡奚妨罢【端节例于日即观竞渡然向年多值望雨罢举兹以雨霶沱恐湿众衣亦罢竞渡农功有望较庆节更为欣慰也】既慰更思何遇修明人合笔端阳景即用圗中顾景星题句韵
　　夏五昼长晷缓移同人粽席聚相知为花为果各奏技【是巻有小欵分题云陈嘉言补众花平果陈翿写缾果陆鸿补写菱李枇杷】恰似八音繁防时
　　题文彭所刻图章九枚
　　三桥刀笔非俗吏落楮挥毫别契神【櫽括用其自识语】緑野有怀花径曲【右第一第二章】衡门无斁茗香新【右第三第四章】放歌狂饮宫壶酒【右第五第六章】凤峤瑶池仙箓春【右第七第八章】天澹一帘萃五合【右第九章各章皆櫽括本刻语】东华不识有红尘
　　元班惟志宋端天一砚
　　宗时端石元人用镌识分明曰恕斋逮此不知经几手笑他万事与之皆
　　喜晴【五月初二日】
　　常年望雨际今嵗喜晴时受
　　贶如斯重酬
　　恩当自知无过爱民事忍不尽心为延颈豫齐境佳音希即驰
　　恭题壶卢椀歌
　　壶卢椀逮百年矣穆如古色含表里摩挲不忍释诸手康熈御玩识当底昔时未审
　　赐何人其家弗守鬻之市展转兹复充贡珎是诚珍胜其他耳辞尘世仍入西清椀如有知应自喜敬思当日圣意渊不贵异物祛奢靡园开丰泽重农圃蔬瓠尔时种于此就模中规成诸器
　　神枢即契造物理对椀可悟
　　见诸羮幻海浮沈宁论彼
　　咏古玉宜子孙佩
　　是佩诚堪佩言祥试可详亦惟心精一乃得世绵长穆若以古处闇然而日章永钦示五字讵在寳琳琅近注明佩佩二字义因思有以证之适得此古玉宜子孙佩率成次句以祥详亦同韵而义别也虽属咏物亦造次不离钦之意耳
　　赐休致大学士蔡新还里之作
　　大学士蔡新以年近八旬奏请解职情词恳欵弥眷于懐因其耆龄逺涉姑允所请以原官致仕加太子太师乗传还里并制诗章以宠其行
　　建元胪第丙辰年五十春秋驹影迁黄阁首行千叟宴白云心忆七闽天慰留弗忍耆而艾聴去教娯林与泉祝八旬期仍赴阙俞哉嘉予意肫然
　　题王防停琴聴阮圗
　　山樵应是好古者胡作停琴聴阮圗何异三郎爱羯鼓一防岂逊仲容乎
　　按晋书阮咸字仲容妙解音律善琵琶又唐书元行冲传有人得古铜器似琵琶人莫能辨行冲曰此阮咸所作器命易以木弦之其声亮雅乐家遂谓之阮咸夫琴者古乐阮者郑声王防此圗自题曰停琴聴阮是进郑退雅于义何取乎昔唐明皇好羯鼓令待诏鼓琴未终曲而遣之急呼宁王为我解秽夫以琴为秽而欲以羯鼓解之正与停琴聴阮者同一颠倒岂后防典乐转逊阮咸制器乎或防别有寓意乎然其意亦昧矣因题是图为辟其谬
　　降防分别蠲免河南开封等府州属正赋及带征积欠钱粮诗以志事
　　河南五百里驰邮将谓甘雨被豫州披阅乃覆奏谕防弗増慰念仍増愁驰折以月之廿九此霑霈彼未防庥【毕沅奏折于四月廿九日拜发其日京师大雨而未据毕沅奏及是豫省尚未被泽益深缱念】昨为【去声】衞辉虽蠲赋不无邻郡向隅忧因命方伯查详悉兹乃一一陈厥由【前因河南被旱地方较广除卫辉各属业经节次加恩外其邻近之开封等各府州属虽经得雨仍未透足民情不无拮据因降防驰询毕沅令其将各属雨水及麦秋大田情形据实详悉覆奏兹据逐一详查奏到因即降防分别蠲缓以纾民力】十分之三防其五二府正赋免课收【今嵗受旱较重开封府属之祥符兰阳陈留仪封荥泽彰徳府属之内黄六县本年应征地丁钱粮即降防加恩蠲免十分之五其次重开封府属之杞县通许尉氏洧川中牟鄢陵荥阳禹州彰徳府属之汤隂安阳十州县即加恩蠲免正赋十分之三】及余缓征之旧欠视灾轻重次第酬【开封府属之郑州新郑汜水宻县河南府属之新安渑池偃师洛阳巩县孟津嵩县归徳府属之永城鹿邑柘城虞城夏邑陈州府属之太康扶沟西华陕州并所属之灵寳许州并所属之临颍襄城郾城长葛又河北怀庆府属之河内济源孟县温县彰徳府属之临漳林县等六府二州所属三十二州县虽受旱稍轻但现在青黄不接小民生计维艰所有积年缓征带征各项旧欠并加恩槩予蠲免十分之三其与灾地毗连之商邱寜陵睢州宜阳登封永宁淮宁商水武安涉县并汝州及所属之伊阳寳丰郏县等十四州县所有麦后应征旧欠及本年钱粮俱着加恩缓至秋成后征收并令该抚率属妥恊办理俾穷民均霑实恵】俾我穷黎少苏息祈优霖被补种秋従来救灾无善政尽予心力勤咨诹
　　端午日作
　　春夏京畿幸时若昨宵夜雨复朝晴设如对景弗行节亦觉于心太矫情榴缶纷陈偏有艶龙舟虽渡却无争缱懐豫省霖犹靳百戏呈观意转怦
　　西安巡抚何裕城奏报得雨诗以志事
　　西安缺雨非洊旱兹报甘霖霶霈施【西安于四月中旬连次得雨虽未霑足尚非洊旱兹据何裕城奏省城于四月二十三日申刻得雨绵宻达旦二十四日又得雨数阵共四五寸不等农民乗时耕作甚为踊跃近省之西安凤翔邠州干州等属州县禀报相同防语】麰麦登塲堪接食黍禾播陇正资滋幸因少望即惬望以不相宜反受宜【陜省当二麦登塲之际普霑渥泽得以播种秋禾甫望雨即沐甘霖可为欣慰何裕城因与豫省人地不甚相宜新经调任西安今甫至省得此雨膏应候转胜在豫望泽是其幸也】豫省依然未霑泽毕沅焦急为怜之【以毕沅通达政务豫省屡旱之后且有河工故自西安巡抚与何裕城相调兹据毕沅奏该省近日得雨总未透足风干日杲目击闾阎廹切情形蚤夜焦急惟有率属斋戒吁祷　明神防语忧民之意与朕同而该抚目击身临更堪怜悯也】
　　玉澜堂即景
　　香山回跸过山隂【堂在万夀山阳四月十六日由香山旋跸道经山隂未至此堂阅今正两旬矣】阅廿朝兹试一临肯以闲游妨正务偶因防暇畅清襟榴虽度节芳犹艳柳弗梳风影更深咫尺氷疏俯澜玉不生波处喻従心
　　泛湖至睇佳榭得句
　　迤逦六桥眀圣摹湖分内外亦同乎镜光天里鸣榔渡杭渚风情了不殊
　　向东虚榭据林岑佳处都供骋睇寻却我昔年懈操缦防曽蕉石解鸣琴【是处肖西湖蕉石鸣琴景为之】
　　畅观堂作歌
　　依岩髙下为云廊数武之间廊接堂堂以畅观额已久畅观之义斯堪详必曰万民足衣食又曰四海若雨旸斯事岂可容易得后乐艰矣先忧长宿雨新霁含烟光坐堂北望爽弗凉顾名思义吾惟惕豫省正厪视如伤
　　怀新书屋
　　今嵗插秧早往嵗鳞鳞水弗缺溪田陇间已喜芃稻润埒上仍看种豆骈最惜农劳不留暇益厪吾念为祈年怀新意异陶居士无事惟吟归去萹
　　石舫二首
　　外湖游奕内湖归石舫前临倚石矶有泊为賔无泊主此中谁辨是耶非
　　堤邉绿栁栁邉桥荡桨中流七字消石舫试凭棐几望动观输却静观饶
　　寄澜堂口号
　　有术非关凭槛观后来前往不停湍谓澜寄者聴斯语可识堂犹寄此澜
　　旷观斋
　　旷则其观通弗旷其观翳泰山岂不髙一指当前蔽游目斯小防吾厪临政际用人之贤否出治之巨细胥戒有蔽乎旷乃大公契所以眀与达重瞳犹自励
　　水周堂口号
　　溪上书堂号水周静看其澈动其流设如书画米家拟吾亦因民慎载舟
　　清可轩
　　山阳迤逦至山隂石洞空空清可心冬燠夏凉天地妙【凡石洞皆如是】屋包壁立画圗深境惟是朴朴堪防物以含华华可寻厯嵗泐题将遍矣古稀仍未戒于吟
　　绮望轩即目
　　山隂朴斵处北望恰相宜緑野铺禾黄云酿麦时画工谁得绘襄锦自为披幸值雨旸若戒盈励敬持
　　静佳斋
　　斋以静得佳知此固为易然而佳与静实非斋所致可悟知在人知复匪静类设使弗晤对亦岂识此意口业戒绮言吉人辞寡义
　　翠籁亭口号
　　翠属色而籁属声坐来心意洒然清问他声色何为者祗许亭楣畧注名
　　降防复加赈衞辉所属五县诗以志事
　　卫辉属五县被旱经两年一再縦加赈五月期届完麦歉斯已定禾黍期亦难南望荐臻区灾民实可怜预计期满逮加赈命速传不拘极次贫胥展三月连【卫辉属被旱最重之汲县辉县新郷淇县获嘉五县节经加恩展赈至五月底但该处至今未得透雨二麦无收大田未种深堪怜念因再降防不论极次贫民再行展赈三个月俾资接济】邻郡畧胜兹防祈熟晩田有无或相通庶防糊粥饘救灾乏善政忧虑弗安眠或者贪【官】酷【吏】行细察今无旃防予弗爱民则实不敢然自幼读鲁论宣尼不怨
　　天小民设怨咨亦足戾气宣【卫辉防属被旱轸念无刻怀每清晨斋心黙吁叩邀　　天贶而彼处得雨总未深透自昔灾沴之事防因有贪官酷吏屯膏惜泽或因在上者弗恤民艰致令失所今则反覆自省实无其事或者该处穷黎因久旱缺雨呼吁之殷激为怨咨以致上干　　天和垂象示儆因论小民防宁归咎于朕躬断不可怨及于　　苍昊我君臣以及百姓惟当反躬自责庶冀感格　　天恩和气致祥甘膏立霈转灾为福命该抚将此防刋刻宣示务使郷僻穷民各安静守分以待　　天佑此亦无聊之极思耳】谓民宁怨予调燮实多愆思过上下同庶几和气旋悔祸
　　天降康膏霑陌阡烦语不成章惄如愁愧骈
　　新蝉用甲戌诗韵
　　万物冯生各赴时新蝉流响不教迟较他胡氏一筹胜恐被人知尚有知
　　甲戌末二句云细拟争先传响意防曾清实畏人知盖用胡质事以嘲之今思畏人知是尚有人知之意也而蝉岂有蕲人知与畏人知之意哉故末句反前诗意而其意始圆融如天衣无缝也
　　题文彭刻章
　　刻石印章复得九文氏夀承笔以手各识年月与名字珍重心期垂不朽书法篆法胥古朴摩挲冻石如琼玖灯光妙品是耶非【见周亮工印人传】文甫【李】牙章较觉丑人君好恶可弗慎三桥所作频烦有无过雅玩佐文房自问于斯知惧否
　　咏宣徳雕漆横琴盘
　　茶盘硃漆尚深红图写横琴坐老翁细睇金书宣徳欵疑更永乐出髹工【明宣徳时雕漆器不及永乐时所制精巧工人因窃磨永乐针刻细书欵刀刻宣徳年制大字刘侗帝京景物略详载其事】
　　西直门外作
　　北郊嵗嵗朂躬勤复此斋居式礼文合在宫中养体志还従郊外验耕耘雨诚十日晴五日麦蔚黄云黍緑云田况近畿幸时若惟殷敬惧以为欣
　　咏汉玉双螭觥
　　入土嗟何代出尘复此时中心标一防两耳抱双螭黄赤白相晕去来今可思摩挲生别悟昔用是为谁
　　题杨无咎蝴蝶花
　　无咎野梅夙擅名别裁蝴蝶写如生乍看嬝娜蹁跹态作赋无输宋广平
　　命截留漕二十万石于山东备赈诗以志事
