<!-- { "loadSidebar": true } -->
　　优雪节前近逺被已欣泛胜麦收占【今嵗新正十二日京师得雪三寸有余嗣据直山东河南山西江南等省各奏报同日得雪甚为普渥此外各省虽先后不同或雪或雨均沐春祺惟浙江省兹始奏至】何当浙省驰章奏乃幸新正报雨霑【琅玕奏浙省各府上年十二月虽均得雨雪尚未优渥兹扵正月初三日起至初五日省城地方连朝宻雨并雨中带雪随下随融已属深透旋据各属驰报续得雨泽深透情形大约相同询之农民咸称本年有闰节气较迟今当立春以前即已甘膏渥被春花足资长发实可普望丰收现查各属市集米粮充裕价值亦俱平减】髙下土膏泽胥透米粮时价减都亷诚为今嵗第一喜额手观余敬畏兼
　　咏壶卢瓶
　　椀盘富有印成模似此花瓶新様殊大小壶卢连蔓缀【瓶之纹复缀以壶卢】物毋防本若斯夫
　　题张宗苍山水
　　爱咏宗苍画其言颇有该惟气韵至【昔每问宗旧画成否尝答云气韵尚未至深契画理】实惬把吟陪二老幽栖处千山朗照开牢牢世间事岂足入怀防
　　湖广总督毕沅奏报雨雪优霑诗以志慰
　　孟之中澣霑时玉自北而南势更饶迤致武昌落甘并陈各属获连朝【新正上元以前之雪已遍及直山东山西河南江南等省兹据毕沅奏湖北省城地方亦扵正月十二三起至十八九等日甘连朝继以大雪飞洒缤纷积厚盈尺并据各属陆续禀报逺近俱获优霑其湖南之长沙衡州岳州常徳永顺辰州澧州等府州属亦扵正月初二三四五等日得雪二三四五寸及深透不等上年荆襄被水时深轸念所冀农田告稔庶防元气可苏兹称春雨应期一律畅足非但麦苗倍加充实且土膏萌动正可大起农功洵属兆丰之象批览倍深欣慰】欣称即可播谷种不独惟资润麦苗灾后荆襄恫瘝切庶乎苏息解漂摇
　　毕沅并奏荆江一切情形诗以志事
　　逼江受害窖金洲矶筑杨林竭力谋【荆江上年被水成灾据阿桂奏实因大江中窖金洲一道为萧姓种植芦苇沙日涨占据江面十分之六七以致逼溜溃隄嗣令扵杨林洲新添矶嘴隄工俾江溜直趋对岸庶防窖金洲沙脚渐可刷动】谕寄仍教趂【去声】机善奏来畧见有功酬【嗣据毕沅奏杨林洲石矶业经抛砌出水长十丈窖金洲露出沙脚被江溜捜刷渐有日消之势因即谕令正可趁此大好机会向前抛砌碎石加髙帮濶并黒窰厰裹头亦令遵照硃笔防出处所再行砌筑直截以期溜势日渐挑开兹又据奏杨林洲矶嘴坝现已做出十五丈髙二丈余对面窖金洲嫩沙已刷去东西长三百四十余丈南北寛三十七八丈黒窰厰裹头已做出水面七丈髙一丈九尺对面沙滩亦经刷去长一百二十余丈寛十二三丈溜势愈觉南趋沙脚日见溃塌可谓着有成效矣】南坍北涨势成顺尺进寸前效欲收【毕沅又奏称杨林洲矶嘴坝虽原估十五丈黒窰厰裹头虽原估七丈今已如数抛砌但现在亲赴工所相度形势苟可向前进占得尺得寸仍当极力接砌俾溜势日挑日逺以冀浮沙尽去刷动窖金洲老土磡方为妥善等语并据绘图呈览该督所见甚是将来土磡如能渐去江流自必畅顺该郡军民当可永享安澜之庆耳】伫待正流归大壑军民安枕庶无忧
　　再题汉玉娃娃
　　两汉阅千年以上双娃依旧戯婴模万民赤子置诸掌在彼宁云在此乎
　　文璧雨余春树即用其韵
　　为图复与补诗成送客北征霁景眀【二句用征明自识意】却是灵岩曾驻处展观亦用缱怀生
　　陕西巡抚巴延三奏报得雪诗以志慰
　　四省雪霑一律同【新正十二日京师得雪三寸余嗣据直山东山西河南四省各督抚奏报所属同日得雪实属罕觏惟是陕西毗连晋豫曾否均霑未据奏至殊深厪念】西安被否念厪中奏来时玉五寸积且报连朝各属通【兹据巴延三奏西安省城扵正月十七日寅时起大雪缤纷至十九日夘时计两昼夜除消融外积地五寸有余其附近西安府属得雪与省城相同并称同州凤翔汉中延安榆林兴安商邠干鄜绥徳等府州属均各禀称扵正月初五初八十一十二等日得雪二三寸至四五寸不等秦中向以二麦为重今入春以来连沾雪泽丰稔可期农民甚为悦豫】计日虽迟原得渥【直等四省同日得雪俱扵上元前后陆续奏报西安路已较逺落雪又迟数日是以今始奏至】润田惟普可占丰悠哉夏长秋收逺曰慰兼之惕切衷
　　仲春经筵
　　仲春譔吉御经筵勤学可辞兹老年注谓拘墟朱及马【夫子扵韶自有相契扵时防勑命之原是以感之诚而叹其极自司马迁増以学之二字朱子遂泥其説而且申之以九十一日知味之论反覆置辨去之愈逺】论微变例后申前【向例讲筵论二篇一四书题一经题今嵗以首篇讲闻韶章遂扵子谓韶尽美矣章而引伸其説以见韶乐尽美尽善之实是已有二篇因不复命经题】舜因言在胥尽矣武或诗删善阙焉【见前后御论二篇】万古宫商依则永殊其人世愧増旃
　　按今非无韶以韶之言在也然则韶果有乎以今之人抚今之世虽日咏勑命时防之章永其言而律其声不可谓韶也愧何如之如是则谓之无韶亦可至扵武之尽美易知而其未尽善无可征之言是以予疑夫子删之即删其未尽善者也前年曽定诗经全部乐谱及辨朱载堉乐律全书之谬已扵一字一音窥见依永和声之原至扵声音之道本与政通而又实与性通舍性而求乐无有是者舜既为性之之徳又际中天之治宜其发扵声容者尽美尽善若是则韶乐虽在数千载之上而实不絶扵千载之下也题张宗苍恵山图
　　每值南巡春仲月轻舟先必溯梁溪【六次南巡路经无锡必探恵山寄畅园诸胜】无端一展石渠巻陡忆羣瞻跸路徯过去江乡已渺看来春霭尚凄凄宗苍那往恵山在一例如同古画题
　　咏和阗玉璧
　　良质和阗贡巨材周尺赢全含水以润间【去声】沁土之精【微受土浸】早厌俗工巧命为古璧呈不教拘肉好恐惜损瑶琼【此璧径逾周尺而孔祗寸余不仅肉倍扵好因惜其材弗忍去之故不能合考工之制耳】
　　江西巡抚何裕城奏报雨雪情形诗以志慰
　　愈南路愈逺奏到自应迟兹报正【平声】上澣普逢雨雪施【何裕城奏江西省上年冬雨泽稀少农民望泽颇殷兹扵正月初二三四等日霔雨连朝入土透足初五日复得飞霙徧洒郊外存积寸许春前膏泽溥霑民情甚为欢庆】渥优土膏透讵祗麦苗滋望泽闽连界【据福康安徐嗣曽奏闽省福兴漳泉等府冬间雨膏甚缺现在防诚祈祷今江西嵗首已经霑透闽省连界自当同邀渥泽亟盼该省奏至以慰悬厪】霑乎企盼之
　　仲春御园即事
　　十日还宫庶绩熈侵寻御苑仲春时勒寒氷沼消才半【今嵗立春在正月初九节前后普霑大雪故较往嵗为甚寒】应节蛰坯惊尚迟【是月初九日始惊蛰】煦妪初含静观理芳菲未鬯雅宜诗和调六幕防元化敢咏风云月露为
　　绥徳斋
　　徳者仁之端绥者安之意两字额檐间时切箴已义昌黎曽言徳君子小人异君子居之安斯亦非易事必也克己私而后施恩恵恵心勿问吉益之九五备【益之九五有孚恵心勿问元吉説经者率遵本义谓不问而元吉可知予则以为勿问当作不计较受恵者之知感与否盖一有计较之心必致有违道干誉之事详见向所作经筵论中】
　　夕佳书屋
　　西向日受斜照到处夕佳名命之【万夀山避暑山庄俱有此名】却是闲情懒留滞防曽坐久玩陶诗
　　题蹈和堂
　　春景虽未鬯春光斯已和气融梅萼放风嫩栁丝拖育物心无逸对时兴有哦履仁应会此非礼合祛他
　　湛景楼有会
　　湖楼称湛景湛景义堪思湛者静之谓静者归无私万景纷在前一静受莫遗设若着一物其万遗可知髙楼如有谓谓我渉多辞
　　石帆室
　　垒石为假山嵗久假即真槎枒树作古巘吐云幻如石海铺问谁能泛防竖峯即其帆不借风力循
　　渊暎斋口号
　　书斋朴斵弗临池渊暎縁何以命之静照万防无固必吾心时亦有如斯
　　爱山楼得句
　　御园多假山爱山何以名况应爱其真爱假隣饰情然吾有转语乐即爱之朋与其乐非仁即假渐入诚昔曽观宋史至言闻诸程宁为百人欺好贤心勿更【吕公着因荐常秩后悔之程明道曰愿侍郎即受百人欺不可好贤之心少替】吾意或类斯五字识吟评
　　咏官窰椀
　　唐时越器祗余名宋代官窰尚容见然而一二巳晨星其间真伪况居半商周青緑实尚伙铜坚瓷脆分明辨是器允成修内司火气销为水光练虽无髺垦微薜暴以少掩玼谁择拣【瓷器自明宣成以来益臻精工而无薜暴之玼至扵宋磁似此虽有微玼亦珍扵宣成窰器者以少见称贵耳】古不入市今称珍絜矩唐虞政慙面按考工陶旊之事髺垦薜防不入市是三代以上已有瓷但其字未见扵六经耳唐时越器始称名而世亦不见宋时官哥已称希珍然多有薜暴者故向题句有云古丙科为今甲第之句以其器底有旧刻丙字耳器既如是政岂不然是以予叹风气之日下不独即物而怀慙也
　　题董诰花卉八种
　　水仙
　　冬卉居然入首春羣芳引领弗沾尘拈豪不肯轻着句已有陈王赋洛濵
　　梨花
　　淡脂开到全身白满意轻盈满体柔六出设徒拟如雪似为顿置卉风流
　　黄蔷薇
　　多刺休言善勒人葵能卫足此防身香山本是通禅者着句縁何染色尘【谓白香山戯题新栽蔷薇诗花开将尔当夫人之句】
　　石榴
　　爓爓枝头缀绛囊可怜有色却无香渊材欲笑失该博祗向羣芳恨海棠【石榴亦无香故云】
　　牵牛花
　　田家谢药得名由【本草注云此药始出田野人牵牛谢药故以名之】嬝嬝枝头迎早秋如水月凉谁忆逺比他银汉望牵牛
　　秋海棠
　　海棠名一异春秋写出唐宫鬬丽柔春是浴汤念奴侍秋为委地没人收
　　芙蓉
　　色暎秋江枝簇攅濓溪观罢覔斯观陆华霜里如相谓君子犹饶耐得寒
　　菊花
　　一种东篱傍隠栖别开生面出洋西【近年新出一种洋菊色类甚多曽命邹一桂图而谱之此册即仿邹一桂所图者】泉眀此日如相对五色应教叹目迷
　　福康安等奏报得雨情形诗以志事
