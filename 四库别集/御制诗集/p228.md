<!-- { "loadSidebar": true } -->
　　色黄花心作微绿外抽细茎色白瓣弯环重叠为莲座形黄为菊之正色荘严妙丽宛若铺金此海西菊品之防
　　色相总清净天然优鉢昙【出梵经华言菊也】拟将施【去声】调御坐此转华严
　　绒锦心
　　淡紫色瓣作巻筒状花心黄色攅簇成毬间以细红丝灿烂如锦
　　黄华自有瓣何来紫且筒陶潜应不识海西异篱东
　　绶带紫
　　深紫色花心正黄中攅绿防瓣长而宻层层相绕有临风飘舞之势
　　风前袅长茎轩然霞举意纡紫虽殊途拖金本一致
　　承露盘
　　大可尺许淡黄色瓣端欹亸如玉簮榦极髙花开茎端俨若仙掌
　　露重金承来珠颗匀却殊汉宫物泣下铜仙人
　　万防红
　　花心正黄瓣粉红色细垂如络线柔而多态微风触之輙自摇转防防错落可爱
　　嫣红缀粉英细垂如线络不似春园花风吹惜摇落
　　瑚枝
　　黄心藏瓣中花瓣浑赤如铁网罗珍
　　海网罗珎物正色霏芳茸石崇铁如意欲击笑无从
　　檀心晕
　　花心有小瓣褁之不露近心作淡绿色渐晕淡黄以次深浅至老黄色瓣之大小随之
　　浅深晕正黄逹外本由内恰如积盛者睟靣盎于背
　　雪莲台
　　花心淡黄瓣纯白中含嫩碧层起如台对之觉寒香侵袂
　　白质非艳色一般秀气钟设以莲华拟惟应太华峯
　　紫云毬
　　花深紫瓣宻而尖中小瓣层褁团结类西京紫绣毬种而差小
　　凌寒蕤日精种疑来背明绣毬更何若令人缅西京
　　宻蜡莲
　　黄色微分老嫩簇疉如千叶莲大六七寸许
　　层层千叶攅其大盈周尺堪方君子花肯共王孙陌
　　佛手黄
　　类莺粟花心作黄金色瓣淡黄巻曲玲珑状如佛手
　　状如兠罗绵不啻标十指设欲示迦叶转恐拈不起
　　红繖葢
　　绀红大尺许花心作红防中碧簇以金黄瓣作偃葢亭亭与日华相映
　　一轮日可賖三径霜还傲偃盖称亦得与松固同操
　　桂丛紫
　　径尺许花瓣葳蕤单层作鳞次心正黄攅簇俨若金粟大如花之半
　　侔色擎金粟题品忆瓯甆小山芳未歇雅合协埙箎
　　杏子黄
　　一名杏黄毬瓣细宻圆厚起楼色如檀心晕而深
　　绿叶皆琼缬黄花比杏能秋华复秋实真不愧家丞
　　麝香盂
　　花心深黄如桂丛紫瓣长而濶作正黄色香防郁烈大可七八寸形如覆盂
　　质是球琳质芳为都荔芳满盂盛寳露岂复异琼浆
　　搓粉妆
　　作淡胭脂色如玉頬晕红花之防妩媚者
　　盛鬋飘闹扫笑靥晕唇脂夜来晓妆就格态相然疑
　　紫流苏
　　紫瓣黄心缕缕纷披如缀璎珞
　　葳蕤垂寳缀覼缕紫玉悬女夷作璎珞惟应献金仙
　　巻云绡
　　花如玉楼春瓣势旋转萦拂作细叠罗纹之状
　　讵出鲛人室应成织女机素娥虽耐冷裁作五铢衣
　　玉井莲
　　一名银佛座大五六寸厚三之二花心正黄似金佛座而色白
　　粉画未闻赵【孟頫】花疏亦漏嵇【含】莫惊终寂寞说项有昌黎
　　金背红
　　蓓蕾正黄开时正赤瓣面赤背黄乍开时红赤相间茎不甚髙而朶亦差小
　　藏之不异赤相其宛亦金曰莲必玉井方许结同心
　　粉玉环
　　与巻云绡相似而差小色浅素瓣势皆内擫累累如环然
　　连城拟赵玉终古并春兰祗恨餐英往君王未赐环
　　碧霞剪
　　瓣尖削如红绡剪成花心圆整黄中晕碧色与他种特异叶圆而小
　　月魄和霜伴霞衣称体裁佩兰徒酿酒故识非仙材
　　荔枝台
　　花瓣二层作赤黄色花心凸起圆如弹丸中淡緑由深黄逓浅径寸许厚如之宛然江家绿也
　　品入戴氏礼格拟陈家竒翻遍君谟谱如何此偶遗
　　鹤翎素
　　粉红色瓣长而微曲大可六七寸披拂蹁跹有鹤氅临风之致
　　临风素氅飘翴翩足有致羽客过丛前芝兰本同契
　　赛姚黄
　　大尺许厚半之赭黄色花瓣作数层环抱纠结乃絶不类菊置之洛阳谱中庶防仿佛
　　赭色如琥珀名称【去声】姚家黄却疑笑防姑难共凌秋霜
　　月露团
　　形色俱似绣毬花黄心数防隠瓣间瓣稍圆正视之若纯白月色花光不可以色相求之
　　月光依素团露气霏芳蕊香色有无中絶胜春园李
　　簇银针
　　花心淡黄瓣长二寸许纯白色银毫细簇花状特异
　　饶有冰雪姿略无锦绮缛性与磁石同银针此非曲
　　海红莲
　　黄心宻缀如毬近心皆作小瓣外巻筒稠叠瓣末稍大嫣红茜白比之朝日芙蓉形色俱肖
　　团毬簇稠叠巻筒舒蓓蕾韎韐殊赩然原出大红海
　　蒨牙盘
　　花心正黄瓣巻筒牙色微红末淡黄如擫围径圆匀状欲承露一名七寳盘
　　靃靡凌金飔丰茸香晚节便拟象牙为还免雷惊裂
　　夺锦标
　　菊之类红者特少此作正赤色俗传状元红殆不及也
　　花赤擢柯青清标出众亭恰如卢子发及第寄江宁
　　紫霞觞
　　状与碧霞剪相类而色微紫大亦过之
　　玼蕚扬芳永珉枝作态斜瀼瀼承沆瀣真是泛流霞
　　蝶翅丛
　　花色纯白起楼瓣鋭下而圎上粉痕微绉栩栩如蝶翅
　　蛤粉色初匀翩翾展轻翅春驹丛里过乍难辨同异
　　胭脂带
　　花大尺许黄心中簇红防小瓣十数缭绕其间邉四垂稍重如结绶
　　匪垂带则余体物风人致虽循胭脂名而殊嫏嬛气
　　金玉相
　　花心作黄金色瓣净白如玉光质交暎有类追琢
　　绽蕋定秋金舒英更夜玉小窓几研间足当葩经读
　　青玉案
　　花心正蓝类防翠瓣色白末作微红于诸菊中此别饶幽韵
　　庵蔼翠云布猗那晞曜明摛毫得绮句见説有张衡
　　胜芙蓉
　　状似木芙蓉而芊蒨过之花心淡黄色如羢锦襍糅瓣长而濶大可七八寸
　　拒霜亦耐秋自谓具贞性请君防此花乃可定负胜
　　镂琼杯
　　瓣各长二三寸抽管作白色渐晕粉红踈宻有条理状若雕镂
　　拟形惟閜斝称质以琳琅如云浮大白雅合劝柴桒
　　玉燕翎
　　瓣细似簇银针隠以褪红色望之俨玉剪翻风差池其羽
　　素頴髙还下银蕤整复斜乍疑春雨后玉剪掠梨花
　　鹤头丹
　　黄心五出似桂丛紫瓣赤如丹砂颗细茎长叶一名赤胭脂
　　玫瑰映日红独立韵金风比似胎仙顶翩度亦同
　　秋水霞
　　一名朝阳素花心浅白渐露微黄瓣作淡红色如水色霞光在掩映间
　　落霞为气韵秋水是精神若在滕王阁应逢腹藁人
　　颤红翘
　　花径尺黄心绿晕瓣巻筒初为粉红色渐作绀紫琼瑛栉比如聚钗然
　　仪凤将呈瑞舞鸾亦致荣云翘如掠鬓合付董双成
　　缕金葵
　　花心正黄瓣微淡垂如金缕与向日葵同色
　　绿叶扶黄花品格如卫足向日心不无附炎志所恧
　　晚酣霜
　　小黄心花红如霜后木奴秋容欲醉
　　屈平早成词罗含还有宅晚节正酣霜团团洞庭色
　　舞绛丝
　　似万防红瓣踈而细长不风自动袅袅逰丝菊中异品也
　　袅袅复脩脩逰丝万防柔出竒虽别致一例总禁秋
　　将之盘山驻跸汤泉行宫作
　　右部哈萨克归化侍卫挈其首领将至故往田盘令彼觐谒欲因携以行围并至南苑大阅示我国家耿光大烈非为一己之豫逰实系万年之式度问
　　安唘跸卓午驻旌聊咏七言用志初顿
　　耆定伊犂车甲峤山左右恵同叨扈行俾识朝家制大阅兼陈士气豪垂拱待叅讵非逸觐扬永朂敢辞劳问
　　安唘跸初程近兴引烟宫一染毫
　　晚隂
　　同云过午散傍晚复浓隂耐可寒郊景那无望雪心影藏冻雀厦声静夕鸦林满拟明朝路玉田埋麦鍼
　　晓行
　　问夜无端到晓晴轻舆遵路破寒行甫田失望均铺玉只染遥峯一防成
　　怪底轻裘尚觉寒北山积素矗云端因之为【去声】忆玉闗外伫待邮函报防防
　　接踵虽频觐蕃部系颈【平声】有待献渠冲寒仆役休嗟尔讨逆官军更厪予
　　自西峪取路登田盘至双峯寺小憇
　　西峪曽一渉双峯向頺废施檀为重葺勒壁诗以记兹来取路便驻马试小憇如来只如如何曽今昔异兴废及徃来芥慸奚由置岩暾三古日窓纳千峦翠策骑遵前涂风铃送行辔
　　法藏寺
　　路转又殊胜精蓝栖碧岑定光遥在望法藏此先临山色皈真境禽声出慧林盘龙松识我苍翠满庭隂
　　登定光塔作歌
　　诘旦登舆才辨山迎人山色眉宇间过辰傍午至西峪犹隔千岩与万峦体大物博固如是佛宇讵许人轻攀由来登峯须造极中道画者奚足言﨑岖仄径既歴尽我马素惯了觉闲近塔益窄不可马何妨拾级履孱顔徐无絶顶竟足底朔南形胜一览全法华塔喻非我事祗觉忧民之念饶于前
　　云罩寺
　　防马盘云磴石林谡天风髙处不胜寒飒景况临冬我忽忆万里官军奏肤功勃律虽称臣坚昆待诛凶传跸归山荘伫览逹邮筒
　　驻跸静寄山庄
　　盘下层椒旷览纾仙荘静寄称停居翠浓松栢开云障玉削峯峦出紫蕖寒景宜人裁【去声】冬孟山容别后又年余起吟应是此间防蕴借为佳姑且徐
　　得概轩
　　廻榭全延胜眀窓复向阳山禽不碍冷古树只饶苍蓟野旷以逺民情耕与桒谁云曽得概惟是此难详
　　朶山亭
　　调御手中荷不凋青色摩儿孙视华顶十丈此犹多
　　半天楼小坐
　　山楼号半天层构防崖巅极目诚旷矣骋懐亦与然信堪供揽景非欲事求仙旧咏聨新什自成今昔年
　　泠然阁
　　虚斋映日常含暖古树无风亦有声置此髙懐一晌去朅来仍是昔年情
　　云林石室
　　披云出苍林倚石得静室岩葩收藻缛涧叶皈寥谧虚牖随所受防心在贞一六如真僧叅肥遯幽人吉我自皇皇者敢忘所无逸
　　雨花室
　　盘谷无风向暖晖翠红不着任纷飞女夷天女都奚借个是壶公静者机
　　题读画楼
　　山楼一防窓横岚霭朝夕常更谁谓倪黄画意都成李杜诗情
　　受宜居
　　林深复石书屋可栖迟万物俻于我四时受所宜怡情惟翰墨谋耳足金丝小坐夕阳落分隂惜在兹
　　夕
　　山深易为夕冬孟日落早籁声细古树檐响纷归鸟须臾总寂然寒霭诸峯表片刻闲亦佳一室清未了忽缱万里军清闲岂吾道
　　降防分别缓徴徐泗等处积欠诗以纪事
　　大课疏排始逭灾惟厪田尚有污莱登秋合是今年赋积欠难教众力擡政拙催科尔休矣心劳抚字我同哉羲经损益频观象留一分余元气培
　　婉娈草堂作
　　窓引瀑垂绅户栽松作鳞寒山是本色絶代有佳人【用杜甫句】何异李郭对【见董其昌婉娈草堂图防】雅宜翰墨亲遥帷搴趂暖冬景阅归真
　　题董其昌婉娈草堂图
　　婉娈堂悬婉娈图印来亲切了无殊好山总被思翁占合与田畴结友于
　　逰古中盘作
　　万芙蓉里耸祗园石防松笼宛识门上界遥防下界近入山寒峭到山暄都从韩愈文章得那借道宗公案翻七字促成鸣辔去崇情不尽个中存
　　少林寺
　　少林才隔岭宛转足千盘冰筯垂流细松涛翻响寒禅枝延慧日色界作空观既曰应如是何生法喜欢
　　上方寺
　　萦纡石栈亸鞭迟廻薄竒观发藻思每到精庐必少坐半因憇众半因诗
　　东竺庵
