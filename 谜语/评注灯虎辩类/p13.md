<!-- { "loadSidebar": true } -->
　　唐·崔护诗：“去年今日此门中，人面桃花相映红。人面不知何处去，桃花依旧笑春风。 里面相扣，神情隽越，意想空灵。阅者犹之美味当前，须仔细咀嚼，庶几不负江摇。
　　从许子之道                         （新名词） 【信教自由】
　　《孟子》：“从许子之道，则市贾不贰，国中无伪。虽使五尺之童适市，莫之或欺。” 描写“信教”二字颇真切，一“自”字尤妙于针对。
　　号曰智囊                             （口语） 【说错】
　　汉·晁错多智，景帝号曰“智囊”。 按：谜底“说”字，紧扣“号曰”，题面便不抛荒。
　　扇枕温被                             （花名） 【夜来香】
　　汉·黄香，年九岁，早丧母，事父致孝。对于寝处，夜必亲为经纪，夏则扇枕席，冬则以身温被褥。
　　燕子楼空佳人何在                   （《诗经》） 【不见复关】
　　唐贞观中，张建封纳徐州妓关盼盼为妾，筑燕子楼以居之。建封卒，楼居十五年不嫁，后不食而死。 以下若干则，凡底字别解处均作姓氏。
　　叔度襟怀汪汪若千顷之陂                        【黄流在中】
　　汉黄宪，字叔度，慎阳人。郭泰少游汝南，尝曰：“叔度汪汪，若千顷陂，澄之不清，淆之不浊。
　　重游赤壁                             （书经） 【后来其苏】
　　《广舆记》：赤壁，山名，在今湖北黄冈城外。名赤鼻矶。苏轼谪宦，尝一再游其地，误以为周郎赤壁，故有前后《赤壁》两赋。 又按：底句“后”字，以扣题面“重”字，尤见缜密。
　　画学正宗                             （四书） 【考诸三王而不缪】
　　清康熙间，太仓人王时敏、王原祁、王鉴三人，善画出水，意境高旷，时人号为画学正宗。
　　一片降幡出石头                                【以迎王师】
　　唐·刘禹锡《西塞怀古》诗：“王濬楼船下益州，金陵王气黯然收。千寻铁锁沉江底，一片降幡出石头。” 注：王濬自武昌顺流迳趋建业城，兵八万，方舟百里。鼓譟入于石头城，吴王皓面缚舆榇诣军门降。
　　拂须之谄不行乃成嫌隙                          【此之谓寇仇】
　　宋·丁谓为参政，宰相寇准荐之，得致通显，虽同列而事准甚恭。尝会食中尝会食中书，羹污准须，谓徐起拂之。准笑曰：“参政国之大臣，乃为人拂须耶？”谓惭，乃遂成嫌隙。
　　召旦赐以樽酒                       （《幼学》） 【惠王之珠】
　　宋·王钦若劝真宗封禅。上曰：“王旦得毋可乎？”曰：“此酒甚佳，卿归与妻孥共之。”及归启封皆美珠。旦自后不敢有异议。
　　爷娘闻女来，出郭相扶将；阿姊闻妹来，
　　当户理红妆；小弟闻姊来，磨刀霍霍向猪羊  
　　（七言诗） 【无人不道看花回】
　　北魏·木兰姓花，父病不能从军，为有司所迫，木兰改装而代父戍边十二年。人不知其为女子。 按：底句“无人不道”等字，包括题面许多情况，可谓精彩夺目，快当惬心。
　　王莽作大诰                         （《诗经》） 【其命维新】
　　《后汉书》：王莽篡汉，改国号曰新，用作大诰，施命于四方。 以下若干则凡底字别解处，均变易名词。
　　日暮汉宫传蜡烛                                【夜未央庭燎之光】
　　唐韩·翃《寒食》诗：“春城无处不飞花，寒食东风御柳斜。日暮汉宫传蜡烛，轻烟散入五侯家”。
　　松涛                                 （书经） 【树之风声】
　　宋·欧阳原功诗：下帘危坐听松涛。 注：松为风吹，声若波涛。
　　书经秦火，仅存医药卜筮种树数篇而已 （《礼记》） 【学然后知不足】
　　《史记》：李斯奏毁诗书。令下三十日不烧，黥为城旦。所不去者，医药、卜筮、种树、之书。欲有学，令以吏为师，制曰可。 按：底句“知不足”等字，从“秦火后”击动，声情绵邈。
　　夜来风雨声，花落知多少             （《易经》） 【中心疑者其辞枝】
　　唐·孟浩然 《春晓》诗：“春眠不觉晓，处处闻啼鸟，夜来风雨声。花落知多少。 关联浑脱，着想凌空，不即不离之妙，可称神品。
　　草色遥看近却无                     （《左传》） 【王孙满尚幼】
　　唐·韩愈《初春小雨》诗：“天街小雨润如酥，草色遥看近却无”。 注：细草方春而未青，霑雨霭然润色，遥看似青，近看似无也。 按：王孙，系多年生草，根可入药，亦名旱藕，又名牡蒙。
　　种瓜得瓜，种豆得豆                    （四书） 【无易树子】
　　《涅槃经》：种瓜得瓜，种豆得豆。 注：谓有是因自有是果也。
　　有客宿宿                                      【止于信】
　　《诗》：“有客宿宿，有客信信”。 注：一宿曰宿，再宿曰信。
　　结绳记事                                      【玩索而有得焉】
　　上古未有书契，记事但结绳，大事作大结，小事作小结。 按：底句“玩得”等字，融会记事，神味隽永。
　　帝乘羊车                                      【幸而得之】
　　晋武帝掖庭，并宠者众，莫知所适，乃乘羊车，恣其所之。宫人争取竹叶插户、盐汁洒地，以引驻羊车。盖竹叶盐汁，皆羊所喜食也。 按：底句“幸”作宠幸，“之”踏实转解“往”也。
　　拊髀坠泪                                      【足以无失肉矣】
　　《三国志》：玄德如厕，见髀肉复生，不觉潸然流泪。少顷入席，表见玄德有泪容，问之。曰：“备往常身不离鞍，髀肉皆散，今久不骑，髀里肉生。日月磋跎，老将至矣，而功业不建，是以悲耳！”
　　冷灰                                          【不得其死然】
　　《物理学》：灰有然性，虽经火息而冷，但遇湿竟发热生烟。
　　梦蜂奠于两楹之间                              【孔子时其亡也】
　　唐明皇《经邹鲁祭孔子而叹之》诗：“今看两楹奠，当与梦时同。”
　　昭阳宫里第一人                                【匹夫而有天下者】
　　汉武帝后宫八区，昭阳第一。 按：题面“第一人”，扣合底句，全神在握。
　　商臣以宫甲围王                                【世子自楚反】
　　《春秋》：周襄王二十六年，楚成王欲废太子商臣，而立幼子职。商臣请于其傅潘崇。崇谓世子曰：“能事诸？”曰：“不能”。“能行乎？”曰：“不能”。“能行大事乎？”曰：“能”。冬十月以宫甲围成王。王缢。
　　鳄鱼南徒于海                                  【文公与之处】
　　唐·韩愈《祭鳄鱼文》：今与鳄鱼约，尽三日，其率丑类南徙于海，以避天子之命吏。
　　施恩不求报                                    【赐也何敢望回】
　　《感应篇》：施惠毋念，受恩勿忘。 按：题面“不求报”击动“何敢望回”，极有神采。以“赐”与“回”字，能由实处转虚也。
　　捷书夜达甘泉宫                                【克告于君】
　　宋·苏轼《闻洮西报捷》诗：露布早驰玉关塞，捷书夜达甘泉宫。 注：克，胜也。 按：里面相扣，意极紧切，语亦雅驯。
　　楚襄云雨会阳台                                【王驩朝暮见】
　　宋玉《高唐赋序》：楚襄王游于云梦之泽，梦一神女,愿荐枕席，王因辛之。去而辞曰：“妾在巫山之阳，高山之阻，旦为朝云，暮为行雨，朝朝暮暮，阳台之下。” 
　　门前冷落车马稀                                【寡人好色】
　　唐·白居易《琵琶行》：（上略）门前冷落车马稀，老大嫁作商人妇。 按：底句“寡人”本系诸侯谦称之词，作者偏于“人”字，竟轻轻读过，转说“少有人焉”，好色关合题面，神情雅隽。
　　小姑居处本无郎                                【未有夫子也】
　　唐·李商隐诗：神女生涯原是梦，小姑居处本无郎。 按：底句“夫子”二字，转解郎君。本《孟子》：女子之嫁也，母命之，……曰：“往之女家，必敬必戒，无违夫子！”
　　探手于袴而验之，笑曰：幸有根蒂，犹可为也      【退而省其私，亦足以发】
　　《聊斋志异·巧娘》篇：华姑遂导生入东厢，探手于袴而验之，笑曰：“无怪巧娘零涕。然幸有根蒂，犹可为也”。 按：傅生当受探验时，必惕然惊，既聆其言，更欣然喜。余谓华姑之术如可传，天下人当不至有抱缺憾者。
　　以妒杀夫                                      【不患寡而患不均】
　　妒至杀夫，伦常变矣。推其意，宁愿彼此孤床，不甘视他专宠。淫妒状态，悍忍心肠，至此殆不堪问。自非深于阅世，固未易道及。
　　谢玄、谢石破秦兵于淝水               （古文） 【叔孙胜敌】
　　晋，苻坚入寇，谢安以侄玄、弟石，将精锐八万，破坚兵百万于淝水。 按：底句“叔孙”二字，转作叔侄解。
　　唱筹量沙                         （《千字文》） 【空谷传声】
