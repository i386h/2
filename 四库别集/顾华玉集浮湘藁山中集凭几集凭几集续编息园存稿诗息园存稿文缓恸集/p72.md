<!-- { "loadSidebar": true } -->
　　思终慕之操　女曰以子丧亲者顺以亲丧子者逆吾无慕乎斯世久矣天胡使我复罹此逆而至此极乎
　　父母生我兮积劳为恩仰天匪高兮局地匪深繄图报之兮既女其身所期奉终兮竭力以摅勤罹兹颠倒兮天何因我不获于天兮负吾亲
　　逺将归之操　女曰我死魂魄当归故乡然以一女子何能独徃耳愿且留此依父母还慎勿先遣令伥伥也
　　江湖迢逓兮有神司疆女魂孑孑兮敦御其强吾亲既留滞兮愿亦栖旁居高明兮食馨香王事成兮归故乡兰桡桂楫兮从之以翺翔
　　安大命之操　女曰身之不禄命也医云薄味致羸妄矣哉匪兹损养虑且蚤折矣又谚曰隂徳延夀亦诬女无防弗防几二十年矣顾不可以为徳乎命云命云可以塞诸怨矣
　　物生两间兮大命为机殀寿不贰兮修身以俟时多仁莫为永兮鲜味莫为羸顔冉大贤兮何行之疑嗟无奈于化钧兮亲毋我悲
　　乐养存之操　女曰违养大憾也淮壖之墅树艺搆筑成矣凡为父母作焉愿今朝夕乐之吾虽死而养存也
　　原田膴膴兮淮水泱泱我庐其垲兮载垦其荒兾承二亲兮黄髪是将天不见祐兮去高堂维儿有忱兮岂间幽明愿佐杖屦兮终桑榆之光白骨虽尘兮养犹常











　　缓恸集
