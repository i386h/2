<!-- { "loadSidebar": true } -->
　　暮春月初十盘山雨沛甘首夏月初十香山泽倍添其间屡继润诚足农祥占而何一月期不爽优渥霑额手庆修遇惧满惟巩谦虽然有后虑去嵗事可监春夏雨亦好仲夏顿旱炎仍有祈雨举往叩黒龙潭为民筹夙夜终鲜舒眉尖
　　题致逺斋
　　致逺寜縁山水趣勅防常切旰宵心抚时适庆甘霖足咨政恒教清晓临虑彼揣摩云事简惕予游豫恃年深朱波万里方萦念南望秋来报好音
　　韵琴轩
　　阶基近平池有石踞其上流泉酾石巅入池合溶漾池心更趵突翻花无定状流泉声亮清趵突声沈壮必当四音具而后一琴畅髙轩之所会欲以询师旷
　　晴
　　快雨初过喜快晴峰莲浄植益晶明石边泉出溜逾壮松下风来凉暗生云敛碧天无防翳花扶红日有殊荣已欣平蔚青郊色尚见驱犁趂润耕
　　虚朗斋
　　碧纱灯笼琉璃瓶只以内虚外斯朗南华生白有微言却是反观义无两一芥十笏弗为窄三千大千亦非广阶前曲注小溪流岂曰不足涵万象
　　玉乳泉三首
　　竹径逶迤夐入深山房枕石暗调琴翻为雅正五弦韵映作空明一片心
　　应有骊龙水府潜碎珠喷闪旭光暹淙声却比寻常壮始悟昨宵山雨霑
　　此乳由来非乳酥天浆斟以道为腴陆家茶灶犹嫌污王肃何当诩酪奴
　　雨香馆
　　松蹊竹径盘盘陟山馆平陵见举头生翠之间清馥递果然一雨众香流
　　含清堂
　　森森乔木緑隂浓硉矹竒峰列防重我岂轩辕能访道广成亦冀此间逢
　　山望
　　日晃千峰生霁烟东南一抹绛霞天盘山山顶定光塔簪影棱棱到目前
　　山阳一曲精庐
　　精庐山之阳三日始一至一因忙致稀一因多致累奚足与言游而复每存意峰姿广擅竒水态此钟粹至则欲忘去乐寄智仁备偶读去年诗原似昨日事
　　琢情之阁
　　面水背山阁两层山岚水霭挹浮蒸六情欲净无可净那更还称琢者能
　　懐风楼
　　有池近以澄有峯逺以围一楼揖两秀有风浃洽之吹叶翻翠影拂波防明漪触绪亦有言而非巧搆思欲修君子徳还念小人依
　　净凉亭
　　雨后山光蔚水光水心亭子接回廊朅来小立旋言去净矣微嫌拂面凉
　　得一书屋戱题
　　一者无去来而我居然至一者无彼此而我已我谓将谓一即我我谓一成二况复云有得得者为何事书屋黙无语无语其义备
　　对瀑四首
　　雨中万涧无非瀑晴里方知瀑有殊偶对不生分别想依然去嵗此声乎
　　银龙擘峡落层隈势甚离竒响甚防如此难图难咏状香山寺下引将来
　　湓流砏汃态何如古画竒文或似诸丈室雅堪契静赏遥遥奚必忆匡庐
　　分眀观色色原净道是听声声不喧此合无言片时坐拈毫何事又多言
　　题董邦逹月浄松谿
　　月浄云天松映水东坡别有会心时笑予更是无闲者岂足髙言邂逅斯
　　梅【有序】
　　梅扵北地不宜而香山土脉殊胜卉树皆易植尝以盆梅移种庭中今七年高可八尺许枝干劲达其天自全初夏驻山馆梅始着花踈蕋暗香故不减氷雪中标格而草树扶踈时得此亭亭玉照更足为泉石之助夫孤山邓尉非不繁且早而兹独以后开见珎尘外一枝所成正复不少又何必较量迟早之间哉
　　盆梅弃可惜试种岩之隈山中气候迟清和花始开潇洒五出葩因縁值我来羞同桃李芳雅契泉石材一树不为少雪海何为哉白傅与林翁假借聊相陪
　　牡丹三首
　　休论浅紫与深红土厚开看色不同却是山中遅气竟携春色舞薫风
　　夏卉冬葩共放荣梅傍俛首独含情似慙李白三章艳未若林逋七字清
　　漫说姚家复魏家出羣香色两清嘉潇然泉石雅宜伴那更人称富贵花
　　赋得数息树边身
　　浪仙有佳句数息树边身却不闗一己由来为众人清和雨初过幽夐景堪巡爰命轻舆进依然曲栈遵嘉隂宜憩歩飒籁足怡神其恕宣尼训方思劳逸均
　　朝阳洞口号
　　回峦深谷朝阳处朴斵三间静且便雨后山风浑觉冷片时向暖也宜然
　　再题静室
　　五日驻山登两度亟来复亟虑劳人知斯何若斋中坐却为名山静契神
　　玉华岫
　　降自最髙处仍如霄汉间开襟宜憩坐得意欲忘还盆桂芳犹逺庭松古耐攀清供惟笔墨趂此片时闲
　　臯涂精舍
　　皋涂岂即斯有桂可称之借问世间物孰非名所贻长空好雨过千里一窓披颇欲无言去其如景逼思
　　题李世倬画
　　曽是皋涂命写真林仍罗落岭嶙峋独怜盘礴为图者却已多年作古人
　　山花
　　绘岩胜绮组绣坂襍红紫袭芳拟蕙兰荣夏傲桃李舞风纵无名过雨知有喜渥膏逮良苗余波应及尔
　　山鸟
　　入夏林隂宻飞栖山鸟多其鸣奚不平其音犹觉和雅似和【去声】吟咏竟可屏【上声】笙歌虽曰自呼名那知名谓何
　　金莲花
　　緑叶金英开夏首山中过雨倍精神佛葩雅合供【平声】佛玩中使瓶擎进
　　畅春
　　山行遇雨之作
　　晓起云复生山行雨忽落溟蒙暗林莽雭濯碪风来寒略侵地迥泥未作岩屋隔不遥随处可愒托下视禾麦田信矣同农乐虽乐仍自问酬此当何若
　　题香岩室
　　云脚已收雨树头犹坠露破湿寻山蹊眀当旋跸去岩室发幽香不知来何处四邻蔚翠润中有微风度
　　栖月崖
　　曾未山斋一清宿偶来寓兴亦吟题了知昨夜窓前见正是当门崖外栖
　　香山回跸由昆明湖泛舟诣
　　畅春园问
　　安之作
　　五日山居还问
　　安明湖进舫敢盘桓雨过【平声】万夀山如沐只当【去声】镜中走马看
　　漭沆波増漾画桡香山回望郁岧嶤西湖设使相比拟天竺东来路较遥
　　四围佳景会湖心黙赏由来胜陟临正喜烟光含翠润英英又复作轻隂
　　雨【四月十四日】
　　傍午云浓布如烟雨细倾积墀已有水润物信无声淅淅踈还宻容容暗复明
　　天恩稠叠霈益凛奉盈情
　　咏扎卜扎雅木椀
　　异域多竒种【西藏物本草根结成木见旧作】草根变木坚含英方画巧制器中【去声】防圎盈尺本艰致辟邪有妙权合将赠回也饮水乐髙贤
　　题藏经纸扇
　　经背千年纸裁为团扇形有风非四大无说叶三灵梵业恒薫白莲文犹隠青犀牛露消息禅徳特惺惺
　　御园雨泛【四月望日】
　　昨来午晚晴暹京兆晨称二寸霑拟泛御湖新霁景升云又送雨连纎
　　天末遥看雨脚垂烟丝顷刻面前披斜飞竖注有余态塘栁池蒲无不滋
　　雨来楼阁若为藏雨过衣襟生峭凉大似行春桥那畔石湖湖上进烟航
　　春雨轩即事
　　春雨今年好我适驻田盘清和亦屡霈邂逅兹临轩砌土积蹄涔檐风生峭寒所庆在农圃讵惟赏林园夏长逮秋成其遥心敢寛
　　横云堂
　　假山艰致霭氤氲今日横云果是云不异香山昨来景爱看座底雨丝棼
　　养素书屋
　　山一伏一起河一回一往尺蠖屈求伸虚室暗为朗万理尽如斯学固贵涵养养之莫若素华文心则放【叶】书屋偶有会返已失又爽
　　虚明室口号
　　明而不虚为察察虚而不明亦空空让他书室称兼善顺应由来本大公
　　益思堂
　　园屋不彤除松窓却绮防尚华真厌彼敦朴实从予信可消防暇况因值雨余问谁堪益思应莫过诗书
　　题和阗玉云龙瓮
　　方折良材毓如磨巧匠治千年露疑贮二月草先垂变化难测矣凭依信有之昌黎着襍说精义可深思
　　题张宗苍山水
　　白云为脚碧山崇樷樾之间曲径通仍有宗苍未题画譬如佳境卒难穷
　　偶兴
　　闺节率由温饱者乡贤多属搢绅曾口碑公道诚公否欲挽頺风愧未能
　　骤雨【四月十七日】
　　西山乍作云倐忽天中布防磹引霹雳□雨立时霔既霑水积墀分寸难计数东南旋归海皎日晴空露首夏如季夏是景诚稀遇麦禾无不利慰余祗滋惧
　　东园观麦
　　迩日雨实佳今朝晴更好麦苗既菁菁麦穗亦矫矫飏风披离离徼露滟皛皛十分纵未定八分固可保夫子鄙学稼樊遅器量小园林有弄田借以农功考五谷斯其一其四期尚早无不冀有收冀收宵旰祷
　　书扇赐经略大学士傅恒
　　炎徼炽烦暑军营区画频大端应悉记细务不辞亲世上谁知我天边别故人勗斯风到处扬武并扬仁
　　鹤
　　野鹤如家鸡翅亦无须翦纵减赋之粮【见前放鹤诗】徘徊弗去逺蒲藻与鲲鲕随分可供膳一年孕二卵所报固不浅渊材失诸迂淮南相【去声】已诞长叹记载家谁则公而典
　　鵞
　　向月伏卵成入池引子浴有时负以背防惜情实笃唼咮与拊翅无不教之熟昼率水面逰夜守栅中宿弱羽犹防褷相害防他族禽类有如斯嗟彼忘顾复
　　咏汉玉璜
　　半璧此球璜穆然内葆光考珎缅夏后建徳赐周王曾厠琚兮瑀防经沧复桑思元平子赋声逺听弥长
　　钱谷郭外茅堂即用其韵
　　水在堂前月在天楞伽一巻阅青莲漫言城市原相近心谢繁华境即仙
　　西直门外作
　　春榜胪传因进宫青郊歴歴阅田功麦麰结穂黍禾茂廿日景光致不同
　　农况今年实异常都縁时雨复时旸逮秋歴夏恒如此方慰兹懐兹未遑
　　不独郊畿幸时若兼知齐豫庆休徴益谦损满惟天道滋切吾心日凛兢
　　养心殿即事
　　膏雨频霑洒首夏诚清和日照弗炎腾风送致爽过彤殿岂闲居魁巻阅如何【读巻官以拟定殿试前列十巻进呈细为披阅原拟第一巻颂语过多不及第二巻之切实因对易之其原拟第三巻意稍薄弱抑之第四而擢原拟之第八为第三就所见评隲先定甲乙然后拆名引见此新定例也】藻缋非所尚敷陈在所罗就此获者捜虑彼失者多吁俊期真材吾寜取揣摩
　　恱心殿
　　玉塔耸崔巍琼岛围罗列浸映太液光精神堪澡雪冕黻扵焉换【御太和殿传胪后至此更衣视事】竹素扵焉设展巻恰虞书知人云则哲惟帝其难之得贤心庶恱
　　自倚虹堂泛舟至乐善园
　　桥畔数间屋于斯可换舟长河夏水足两岸树隂稠既进还既止溯洄非溯防沼园逢乐善隔嵗一探幽
　　题蕴真堂
　　乔木百年园乗舟遂造门无过因路便恰喜有堂存花药自成趣诗书静可论意予真蕴处乐善是根源
　　含清斋
　　一所溪斋水四围野桥隠隠驾波飞轩如画乃生而动境拟仙乎是也非稀到自因鲜余暇每凭无不引清机片时七字刚吟就隄畔兰舟又促归
　　长河进舟过万夀寺不入
　　沼园背指放烟防桥牐须臾至广仁水异髙低舟合换便教前进不逡巡
　　绀宫窱枕长河不必停舟蓦直过合掌阇黎门外候试言佛法较如何
　　古树茏防防百年緑波影似镜中悬底须更问金绳路一目居然望里全
　　绣漪桥
　　河窄漪亦窄湖寛漪亦寛石桥界河湖自此披广澜风静澜不作风狂澜弗安既风而既细漪澜方惬观昆明有往事织女机丝寒七襄岂其殊倚篷一吟看
　　鳯凰墩
　　楼阁耸中央相【去声】风金鳯凰漪澜倒虹彩楣梠上纨光涤虑在云水怡情有缥缃勤民缅神爵却异屡称祥按汉以宣帝为勤民之主尔时循吏为多独其时屡称鳯凰见为瑞吾所不取也
　　维舟鉴逺堂遂登陆至万夀山
　　舟行既已久溪堂可即陆停桡歩石隄轩窓凭寓目适自鉴中来兹向鉴中瞩水态兼山光骋望无不足逰内与游外东坡识果独
　　玉澜堂即目
