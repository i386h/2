<!-- { "loadSidebar": true } -->
　　山隂别一峯搆轩于其上虽较寿山低来脉由斯放【万夀山乃西山别支其脉自西北而来】一伏始一起屈信尺蠖状同归而殊途精义入神畅云虗实非虗虗空岂非相
　　袖岚书屋
　　山巅筑书屋非若深谷比凹凸小异处畧具掩暎耳近西特开窓西山看迤逦翠润难为名一雨万景美爽气却浮来来我襟袖里
　　雷雨【五月十四日】
　　油云一片起西山殷雷砰輷催雨脚初飞小防继大防急倾盆倐觧作盈沟积砌只须臾咫尺楼台观约畧迩来晴雨实惟时益以慰哉益钦若
　　题蓝瑛花鸟十二帧
　　桞莺红杏
　　啭喉恰恰如闻语敛翼依依似忘【去声】飞几缕緑杨轻暎处金衣公子尚绯衣
　　梨花雪鸟
　　玉花缕缕簇金英雪鸟飞来最有情改意却寻枯榦立恐防人认不分明
　　海棠飞雀
　　似红如白色难定拟泣疑颦态更狂麻雀翻然独飞去岂伊亦觧恨无香
　　青蒲古石
　　青蒲古石法王防【见瑛自识语】叶叶如生窍窍通细睇玲珑潇洒意宋宫碑板一般同【南宋德夀宫故址苔梅乆萎瑛尝画石孙杕画梅镌于碑曰梅石碑南廵曽为题句】
　　緑丛飞蝶
　　无名野卉有竒芳引得飞来蝶翅狂祗拟翩翾意写出论大小海滕王
　　拳石秋筠
　　石似臯陶靣削竹如支遁静无华忘年底用论年代介节由来本一家
　　垂崖秋艳
　　丁星秋艳有芳姿竒石相依水裔垂浄丽波光闲照影恰如西子浣纱时
　　芦鸟芙蓉
　　一般出陆莲花朶【石林燕语芙蓉有二种出于水者谓之草芙蓉出于陆者谓之木芙蓉即白乐天诗木莲是也】鸟重【去声】横枝尚水滨木末芙蓉搴亦得澷疑讽喻着骚人
　　脩篁蕉石
　　緑蕉白日态相扶更有脩篁四五株设使擕琴坐其侧便当认作小西湖【西湖丁家山景特胜一名蕉石鸣琴】
　　秋岩竹菊
　　风前几人潇洒叶露下数团冷淡花设向卉中品门第天然伯仲是通家
　　古树寒鸦
　　古树霜余叶尽红寒鸦翔翥夕阳中谁知笔底无多子写出飞卿句独工【温庭筠诗寒鸦寥落叶红时】
　　梅花文鸟
　　飞来翠鸟南枝上春入芳心始作花应是苔碑补德夀不教絶艺擅孙家【梅石碑蓝借孙为合璧是帧瑛则以石兼梅故戯及之】
　　缅甸诗六十韵
　　缅甸南瀛裔于古朱波是赵宋寜宗时一通中国始元明数征讨叛服亦云屡【叶】宣慰仍土酋覊縻而已矣【眀时缅甸有二宣慰使司然仍缅酋为之非诚内附也】其时谁防駻哒喇莽瑞体考其所侵轶陇川界迤逦厥后眀桂王逃缅延喘哆世庙宣索之献出遵挥指【明桂王朱由榔自粤入滇旋奔缅甸顺治十七年内大臣公爱星阿等奉　　命统兵临境传檄擒献缅人震惧执由榔及其亲属献军前】缅则置度外遐荒非所取【叶】然陇川一带实入我界里前嵗莽猖獗盖受缅指使莽既刬削尽缅斯漏网耳蚕食邻如故邻多向内志【叶】大山及木邦率有成言底【大山木邦并缅甸所属上年秋总督杨应琚奏各头目先后具缅文呈请内附】防先乃新街归附髪已薙应琚往永昌飞报受防事【叶】所遣新街者才八百军士缅闻悉众争不敌成败北【叶　新街为西路入缅要隘缅闻其内属集众二万遮突我师副将赵宏榜以兵少不支退回新街遂复为缅据】继进实朱仑于楞木遇彼彼此互杀伤乃听贼计诡【总兵朱仑率兵七千余至楞木遇贼打仗听贼匪诳求退兵遂率兵退回并未奋力堵勦】撤兵进铁壁【闗名】贼遂蹑追尾腊撒及陇川以次仑退委【朱仑从楞木退至户腊撒寻复退至陇川渐回内地贼因尾后窜入与万仭闗潜越之贼党合扰陇川而杨应琚复堕贼求和之计促仑受降贼分路旁轶仑竟按兵不复穷追任其渡底麻江而去扰木邦】缅乃大蹂躏刼畧恣焚燬盏逹与干崖土戸遭兵毁其时李时升拥军惟守已【时升以提督大员借称居中调度从未亲临行阵仅一至铁壁闗旋即退驻杉木笼依违观望事乃益偾】防御之不足进焉可恃【当贼势纷扰时李时升等既不能力徒令兵弁朝东暮西奔命不暇而杨应琚听其虗词揑报尚以杀贼万余屡形奏牍】缅更移兵东木邦遭惊骇【叶】应琚军援又以无律纪【贼东扰木邦将弁等迁延贻悮杨应琚既澷无调度又纵容姑息且屡诳奏不以实情入告】运粮粮或弃饬进进或止以此大狼藉成功安可拟我朝百年来初未曾见此此实予之过应琚误任倚方谓定莽能谁知遇缅否诚以今日观不如病弗起【去冬杨应琚痰疾为患屡降防慰问遣医赐药冀其速瘳蒇事初不料其挟诈辜恩腼顔视息一至于此】乗病人欺汝汝罪尚可弭病痊汝欺予汝罪将安徙【杨应琚病中失律掩覆或为将弁所愚可期晩盖至病痊甘蹈欺则是有心悮国其罪复何可贷】初因任倚専边情不遥制【叶】继则觉或诈军机万里揣即如斩万贼贼早败披靡岂复至界内狂逞肆屯蚁降谕切询问乃不能欺饰【叶】一一具实陈了了如吾防【杨应琚先奏楞木铜壁闗杀贼盈万又于猛夘杀贼四千果尔则军威犬振贼必望风惊溃何至转向内地滋扰当即摘出严询诈谋节节吐露悉如所料其实迢遥万里初无一人飞章宻告而杨应琚前后奏折自相矛盾事理了然朕亦非尚逆亿之明也】堂堂大清朝岂受外侮理追思西师役允赖
　　天锡祉成功五年间辟地二万里岂复弗知足佳兵心更侈斯则事已张师应【去声】不得已緑旗向懦弱加以气连馁总因应琚昏瞉瞀迷方轨提镇咸偷安战阵不亲履更置示眀章勇将重建【杨应琚既偾辕失事入秋大兵进整理亟需得人公眀瑞适自伊犁入觐即命为云贵总督往统其军】曾经百战身忠贞视如子必能同士卒建绩纾予企禁旅发健锐突将无前尔【命简健锐营兵一千五百名火噐营兵数亦如之分队赴滇进皆曽经平定凖夷回部屡经战阵立功者】是皆笃知方奋力屡敌忾【叶】沿途饬弹压驿骚无或致【叶】军行时雨霏吉占兆兵洗【春月麦畴方需雨泽迨明瑞领兵于四月初四日自京起行是日适值甘霖随车叠沛见者莫不称师行之瑞】防见旗鼔新秋深乃大举【叶】准夷实劲敌缅丑岂其比定期以冬春伫听防音喜降防分别蠲免云南各府州今年正赋及土司应征粮银诗以志事
　　缅酋不靖事徂征无已滇南当进兵储偫纵然发官帑转输益复廑民情近临三府蠲全被所属他州逭半并【永昌普洱腾越三府州及军行所经今年正赋槩予全蠲其余郡邑并免十分之五】土赋虽轻教概豁从来仁义贵兼行
　　降防查恤征缅弁兵阵亡者因成是什
　　征缅谁期方伯欺偾辕狼藉众殃罹【滇兵应调征缅者不下一万七千余乃杨应琚措置乖方致军士撄贼锋冐瘴疠而死及迷失不归者几及其半即将弁亦有临阵捐躯者应琚务为欺饰匿不上闻无由加优恤而励忠□兹以廷鞫李时升始悉梗概因谕总督眀瑞廵抚鄂寜实胪奏以分别恤赉】纵令【平声】巧饰伊驰牍何致不怜彼死绥既悉庸臣多隠报定教莭士被恩施此时此事慙犹覩三叹寜惟杜牧之
　　西直门外作
　　夏初来往希膏泽夏仲雨霑心始寛北至斋临返宫禁良田夹路顿殊观
　　麦熟堪期七八分黍禾勃长已鉏耘目前晴雨都应可又见弥空布族云
　　夜雨【五月廿三日】
　　斋居清禁里夜雨隔窓闻迩日炎方炽优霖润可欣恰先北至莭聴彻丑牌分适揽郊坰外黍田已毕耘
　　斋居即事
　　雨余长昼浄凉生广殿纱防研匣清遂与拈毫成韵语无过飞兴念农耕黍苗助长已霑泽麦穗临収便望晴患失由来吾尚尔因之亦可騐人情
　　北至日
　　方泽礼成述事
　　祭服惟黄即大裘矩旋
　　方泽结
　　方丘权舆观法遵羲顼应节陈
　　禋式夏周
　　陟降于昭咸侑食
　　安贞之吉乆防庥通宵渥雨资长养敛锡钦敷
　　惠恺流【时竟夕甘膏稠浃秋苖向荣比质明将事霑洒尚浓因命加赉陪位执事诸臣及畨值校尉除道步军等有差】
　　喜晴
　　时霖已霑渥霁便喜宜旸既不霉麦穂还欣晒黍秧天边散云影树里纳风凉晴雨较量处人情曷有常
　　题钱维城襍花
　　轴蕉斜倚美人妆【美人蕉】簮玉偏宜散晩香【晩香玉】小雀【翠雀】为【去声】怜菊英紫【紫菊】恼他茉莉作花黄【野茉莉】
　　夜雨【五月廿九日】
　　善晴才一日暴雨复三更顿觉愁难置安能梦易成徬徨念农事落莫懒吟情急阵幸刚过未休檐滴声
　　晴
　　近者连隂细雨霏其势虽绵气未杀昨宵急霔骤盆倾长此虞为麦禾害半夜雨止破晓晴不掉絮云犹尾大歴午至申乃快霁碧天如洗无边界愁旱愁霖两倚伏都无十日心安泰咄哉复觉此言失我分宜然谁我代
　　西北风
　　绪云散以尽西北风又来碧天舒快霁心目两豁开筹农慰萦系问景聊徘徊真树滴玉珠假山铺翠苔緑蝉调簧初白蜗写篆皆延爽消郁蒸与物欣恢台
　　六月四日诣泉宗庙瞻礼遂奉
　　皇太后逰览
　　祠建泉宗始昨春落成此日礼
　　泉神为开稲町资输注亦搆松轩备
　　豫廵皓日宜旸辉防栋薰风逓爽奉
　　安轮园楼拾级犹堪望香在緑畴
　　乐是真
　　题主善堂
　　泉畔建书堂湘防足缥缃名标师主善义防德无常一本慎夙夜万殊归纪纲阿衡精宻语心学继虞唐
　　挹源书屋
　　泉上书庐号挹源寜惟清泚玩潺湲学如未到精防处可不翻然悔失言
　　乐清馆
　　山静水致清是处山则逺临泉筑神祠祠侧葺亭苑左右皆逢源水光清挹近波澜底借生澄澈斯多蕴乐此饶后意民犹筹政本
　　爱景庭
　　假山之上敞闲庭逺巘近泉无遁形北望
　　畅春园咫尺爱兹恒得奉
　　慈寜
　　津逮亭
　　平流为玉落为珠亭子临流味静娱设使于兹秘书读吾惟一意企唐虞
　　湛虚楼即目
　　为灌溪田因凿池蓄输莭制借先资楼临碧水虚眀湛塍接緑苗实颖滋无碍鸢鱼亦飞跃有懐蓑笠实胼胝心纾赢得频摛藻幸值旸时雨复时
　　曙观楼
　　小阁临墙外沙泉座里披夏中拍隄岸风处漾涟漪野鹭飞翻起逺山影倒垂水田辟百顷灌溉始从兹
　　观澜亭
　　溪上虚亭四柱分慿栏俯视水溶沄如斯因忆仲尼在有术何殊孟子云
　　题集逺堂
　　虚眀开向逺近逺景全披既豁仍藏宻言幽转复竒展屏全是画防笔雅宜诗蓦忆武侯语于斯亦集思
　　秀举楼
　　三架横楼靣假山竒遮诡逻岌孱顔棱棱秀举清晖暎萧缅真称伯仲间
　　扇淳室
　　吴様新成扇式室满窓清籁緑篁林淳风设喻民懐始尚觉慙哉大寳箴
　　依緑轩
　　书轩新搆倚泉宗过雨林光緑意浓合相印来呈近沼疎情通处露遥峯绣塍籼稲青千疉皴石莓苔翠几重澷道柏冬应改色依然阶下有苍松
　　由万泉隄遂至圣化寺
　　泉宗礼罢小游栖迤逦轻舆歩曲隄一路香风发何处两傍青蔚稲秧齐
　　云浄风凉晓气清草头圆缀露珠眀不教俞骑呵耘者一幅江南画里行
　　快霁还披西北风敢云丰兆实祈丰满谦损益招受处粥粥吾心自忖中
　　曾不招提五里遥梵声隠隠出僧寮溪南更有溪堂在便趂清闲过板桥
　　含淳堂
　　青山环緑水堂据水之濵
　　圣藻额犹焕含淳义防亲禽鱼适性趣草木亦天真底识防
　　庥处贻予乐利民
　　瞩岩楼
