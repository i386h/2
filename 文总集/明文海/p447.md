<!-- { "loadSidebar": true } -->
　　词者诗之余也曲乂词之余也李太白有草堂集载忆秦蛾菩萨蛮二调为千古词家鼻祖故宋人有草堂诗余云若其分类笺释则起于胜国人所为大都如六家文选必引某句出于某人未免牵合傅防殊为东坡所厌今兹集一遵旧本旁求博采彚萃本朝名人所制续于二集之后凡若干巻然什百之一尚多遗亡也与陈明卿孝亷稍为注释略加标记然亦什百之一尚多挂漏也窃意汉人之文晋人之字唐人之诗宋人之词元人之曲各擅所长各造其极不相为用纵学窥二酉才擅三长不能兼盛词至于宋无论欧晁苏黄即方外闺閤罔不消魂惊魄流丽动人如唐人七嵗女子亦复成篇何哉时有所限势有所至天地元声不发于此则发于彼政使曹刘降格必不能为时乎势乎不可勉强者也我朝屛诗赋以经术程士士不囿于俗间多染指非不斐然求其专工称丽千万之一耳国初诸老犁眉龙门尚沿宋李风流体迨乎成以来李何辈出又耻不屑为其后骚坛之士试为拈弄才为句掩趣为理湮体段虽存鲜称当行正嘉而后稍稍复旧而弇山人挺秀振响杂之欧晁苏黄几不能辨又何耶天运流转天才骏发天地竒才不终诎于腐烂之程式必透露于藻缋之雕章时乎势乎不可勉强者也然词者诗之余也词兴而诗亡诗非亡也事理填塞情景两伤者也曲者词之余也曲盛而词冺词非冺也雕琢太过防趣反蚀者也诗降而词觔骨尽露去汉乐府千里矣词降而曲略无蕴借即欧苏所不屑为而情至之语令人一唱三叹此无他世变江河不可复挽者也嗟乎有一代之兴必有一代之制而我朝监于二代郁郁之文炳焕宇内即填词小技遂出宋元而上兹非国家文运之隆人才之盛何以致是哉兹因太末翁少麓强为彚萃而见闻不广收録艰难且时日局迫引用乖方未免顾此失彼遗编挂误讵能嫓美草堂花间词迁诸集又愧嘲风咏月无补世教然因词以审音因音以知律因律以识乐引商刻羽铿锵鼔舞推之郊庙朝廷之上未必无助云知音君子尚頼是救正可也
　　翁仍诗集序【呉伯与】
　　世所称美物必首富贵文章之流传视富贵更甚故天不能兼与人不能兼取且生而世族焉擅富贵矣耳目四肢之奉天之与之己饫饫此而甘又攻苦于文章俗情未遑也曰穷而工者决其一力以争于造物之一所取易足耳且男子生身于世所乗惟时时至矣恐于身不得当当矣搆璅射骛之不免如上官子兰蠖屈睢盱不平之鸣几于天籁宜也然屈平之继风雅固以幽忧采诗而观列国之风周南召南孰非心和气和适于所遇而龙门世业太史公固席有富贵建安之壁坐玑聫又岳岳矣安在必于穷余与翁仍束髪而谈进取之业齧齧相责穷莫如余老抱一经游四方于诗道犹马耕也翁仍籍世业蚤举于乡下笔无所不快莽沿荡深沦漪颷曵竒若海正若岳厉盖源风源雅何所能逾翁仍而上者犹自叙曰穷愁未工翁仍于才有余于志若不足才有余故纵心之所向蠭起响应而不可志若不足故不纵其遇之所适而引心窈防竒博不竭陆海之蔵溢积充羡不止是以与者不忘完不取之取不忌多天以答其勤耳余南游数年间登钟山步台城览胜雨花献花见其冶者如蛾幻者如画澹者如贫素不琢而工者如文章富而者如冠盖逸而待者劳而驰者纳纳行行如豪客酒狂千态札茁固如博物多才剽刻古今者类如此乃翁仍又曰诗宅乎雅夫人人言诗亦人人言雅雅者三代盛时歌咏其盛徳大业合而名之者也翁仍貎盛而气决从此体证于道抵掌于事勲余所覤覤以往尚未有艾矣翁仍果负余言哉











　　明文海巻二百七十一
　　钦定四库全书
　　明文海巻二百七十二　　　余姚黄宗羲编序六十三
　　诗集
　　刘上甫诗序【周诗雅】
　　语云诗能穷人非诗之能穷人而穷乃诗境也又云愁苦之辞易工非愁苦之偏饶于辞而辞之以凄清逼出者愁苦乃工境也是故楚臣去国汉女辞宫以真情而造真语雪害朝唫霜笳夜拍以真语而貌真情字字涕泪字字名通无古今一也如我昭代卢次楩以楚囚而喷礴其荦落难降之气徐文长以羁栖而緜邈乎寥空髙寄之思读二君之诗者入口若棘入喉若刺入心脾若耿耿素不相呷之味抝寻尝之菽粟而别自戛然噫此二君之所以不泐也亦穷愁寂寞之所以存名士于千古骄才人之三寸而无致其亭咄其书于动便得碍之处而独予之以堪不可谓非造化者之宠穷愁寂寞者也刘上甫胷抱异姿落笔如摛防稽之神茧而自成天藻其诗初艳王李寻目嗫之兹防肝而虫臂之矣意必日真调必日剙格必日古字必日新若深若浅若逺若近有天机焉以行于其间葢原其髙贵之骨气而坎练其神色崄深其阅歴上甫每酒次耳后生风鼻尖出火以白眼向人人无不叹其神逺者向顔斋以颂酒而兹署以逸醉知上甫之傀儡有浇不尽者在予愿上甫无替襟期百篇斗酒良足不泐何必煦煦家人生产是问耶社中为伯始师慕生兄曩久以韵语相订上甫不忆庚戌嵗春甸之咏我辈四三兄弟涤肠镂肺为之今予以鹿鹿红尘有孤白社上甫其将有猿鹤之诮矣哦醉逸之诗而以愧吾劳敬为醉乡拈一瓣香以庶几于昔人蔷薇露水盥手啓读者上甫又将目嗫卢徐而漂之矣
　　官子诗引【杜诏先】
　　天下言诗之家固人人殊哉清新博丽之异途独剙准古之异术力索自然之异尚予以为皆是也惜乎皆后半截语耳其説在治玉矣今有良玉于此或欲琢以为钗或欲镂以为环或欲剖以为玦或欲砻以为珥又或欲仍以为璞然而所以可贵者必其质先是玉也玉则无不可也不然而石然即琢之镂之剖之砻之仍之均无当也今世所言清新博丽独剏准古力索自然诸目则琢之镂之剖之砻之仍之之説也而皆不先问其是玉与否是故各操一石而坐于五达之衢讲求时様摹仿古欵矜诩独见盖不啻目力既竭彼此相讥而不知其究与瓦砾同弃而巳何也彼质非玉也多端何益哉吾友官凝之为诗不然匠心细意亦有时粗枝大叶浑浑噩噩亦有时巧极工错而要其可贵者则以其璠璵结緑之质时隠隠见于笔墨之先篇章之外乃所谓玉焉耳诸余非凝之所屑也嗟乎今天下戎马生郊中原丧气尝中夜拊枕念吾髙帝之丰功大烈欲窃比唐栁宗元宋谢皋羽排比其栉风沐雨以至于制礼作乐之迹为国雅若干篇以备采择而才分不髙见闻孤陋未克就绪虽然此大事也郊坛琮璧非玉曷以将与官子交勉之












　　明文海巻二百七十二
　　钦定四库全书
　　明文海巻二百七十三　　　　余姚黄宗羲编序六十四
　　诗集
　　香雪山房叙稿【郑之】
　　仲声来桃源有香雪斋诗清冷竟体姿韵欲絶居然正始之音王孟之室矣久之仲声受诗禁于林职方先生示勿复为且约其家人自今以文代诗但成一文持酒肴醉噉我若成一诗赍大田县百钱纳罚秦比部先生闻而揶揄之复更贻以四句请君吟诗禁莫坚劝君戒君俱同年如何聴戒不聴劝只爱一百大田钱仲声为之絶倒而于是诗禁复弛余谓劝诗戒诗禁诗作诗数者皆大快事留之帙中便是他日桃源嘉话不可以不记夫以仲声之才负八面之锋尽四声之长厹矛作使鼔钟皆应何有于诗文之相格且不逢敌国则巳茍逢敌国其于此道治之如鞅起用之如桓文势必沾沾而后巳而其诗又真可以正始可以王孟彼灭裂风雅以赝宋代全唐以公安代厯下仲声必不为也夫仲声如之何不聴戒又复聴劝也
　　郭闇生诗序【郑之】
　　诗者性情之文也性之所至情之所之一往而深而韵生焉不可以强索也赠别之诗不如苏李酬答之诗不如元白游山诗不如谢饮酒诗不如陶忧悲诗不如杜闲适诗不如李盖各有其性情而己矣诗之苦人者莫甚于应酬本非其志而强为之韵其塞白应付之语自己犹为呕哕况能使人兴乎吾郡称诗之士至今日而多求其至指未多屈以今读闇生诗则流连把玩竟读之惟恐其尽闇生笔无防尘于应酬之篇絶少诸山川之留咏花竹之品题非漫然强索有一种独歌独解之意冲于口而了于手韵新而叶骨抗而夷所谓性情也若其吐纳风流徘徊香艳尤为擅场一家之言宜何媿焉予少而称诗长不入室尘婴所触风雅索然间有所作不敢出以示人闇生年少方茂其删而仅存者尚得三百余首可以示人予所以叹闇生之才而服其勇也嗟夫夫不性情而诗者无有哉
　　熊公逺诗序【郑之】
　　豫章人士之言曰江右诗派肇自渊明而世竞指黄太史山谷为江右诗派是不可解予谓即以山谷张江右何不可也渊明闲淡自然其优孟于和陶诸人之什者性情不可得而肖也且如饮酒乞食之篇踵而为之则无味矣山谷苍凉孤峭自成一家其于此道足称狂狷东坡常称其行配古人文絶当世并时游苏公之门者皆未之及盖自前辈先生好以开元大厯之格厚绳天下之为诗者而诗道反不振近日海内之士始能好晩唐宋元之作而山谷诸诗乃为词坛之鸡跖矣熊君公逺江右产也其人其文既以玉立霞举矣读其诗则体气清华格力髙踔肇墨之外别有深情虽开元大厯不与易也岂其有所派而然者欤世之习为诗者其人皆未必不得之山川之周眺今曩之頫仰公逺年少即渡江涉澧先金陵后巴蜀穷捜不暇至于陈拾遗之草堂刘梓州之文冡彰明而想青莲浣花而懐工部又近代则杨用修袁中郎诸君子者莫不徘徊防叹想见其人发之于诗是其胷中岂徒哉其于此道所志者深矣竟公逺之才使其尽发未见之书鼓吹盛世风雅人又孰得而及之
　　陈古白诗序【郑之】
　　盖余梦寐十年而得古白也一见称杵臼交古白恶喧阗甚键戸读书而余适抵山中中秋前后僧寮妓席酒坊花肆余皆焉古白顾以为壮许之既与论诗合既互读两人诗皆相善余乃言曰唐宋人诗可相有不可相无尊唐甚者诎宋尊宋甚者诎唐二者非是唐力取其声韵宋力取其才情声韵不足而才情之古今人不相及己可知也独空腹之夫食唐余吐竞诧唐音盖病马腐鼠不堪之极于是一舍之宋而有科头乱髪之过有观者犹得新其耳目是趋宋者以唐人难学而厌唐者非厌唐厌今人之为唐者也古白曰吾但能为性情之诗吾但喜人之能为性情诗者他所弗问今古白之诗纵横而韵清颖而才境取其真意取其快诚所谓性情之诗而非有意趣舍唐宋者之所能及也古白于国朝诗人指不多屈所善李空同徐文长宗子相盖古白之诗可见于此









　　明文海巻二百七十三
　　钦定四库全书
　　明文海巻二百七十四　　　余姚黄宗羲编序六十五
　　诗集
　　自言序【郑之】
　　偃卧斋中自念精神朽蠧乃书流水不腐四字以自洴澼而稍取先正制文字读之斋头梅甚晚与留连逼嵗不忍归归则携一枝以去闭一室中日効先正所为家人告炊尽就门缝与语曰方作文未暇知也家人以为呓凡五日径得九首题曰守嵗予惟古诗人之穷者无如孟郊贾岛辈想亦痴心如予不解出谒天寒嵗暮生事寂然不过除夜作一两首诗记年月而己予逐贫而所得殊侈如此便作过嵗佳备也卜以除日脱稿命酒脯祭之然后出示同志焉
　　石桃诗草自序【蒋徳璟】
