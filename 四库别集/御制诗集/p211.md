<!-- { "loadSidebar": true } -->
　　州维禹画方见雅歌溯开国于大彭指名都于西楚聿自澶渊既徙遂当黄水最冲比至迩年益为险要当怒涛澎湃之际束于地狭则势而成危迨浊流弥漫之余分于力弱则沙渟而致浅中易阻上防受倒漾之灾旁出多岐支渠有夺溜之患频年告祲劳负楗于公卿邻壌不登嗟释耒于黎庻披图蒿目曽无长防之可施覧奏増忧孰则成劳之可恃乃者翠华时迈清跸言旋相望数程亲临周视惟是经途沮洳掖
　　辇非宜抑亦绕道遄征轻装取便爰简亲藩而卫从先驻胜地以憩留民事筹咨计往还者旬日
　　慈顔载觐奉
　　色笑于晨昏律谐八韵事述五言
　　禹迹久湮废尧灾每大投汉曽通钜野宋已赋黄楼近嵗益淤垫乗时欲酌筹
　　安舆遵故路减从指徐州永逸诚无术预防要有谋防谁陈贾譲佑独吁阳侯所恃茭兮楗还虞伏与秋未观愁弗置观亦祗増愁
　　钦差工部侍郎梦麟总河白钟山等奏报荆山桥疏浚工成命议叙董事诸臣诗以纪事
　　去年秋溢孙家集大事茭楗塞决口余波泥淀荆山桥防湖路塞水不受连延数郡被灾沴未涸春田农束手加赈聊以救目前善防亟为筹其后冬官之亚适随銮相度疏排汝其懋【叶】南北河臣【江南总河白钟山河东总河张师载】胥本责毋分疆界连臂肘集役偹物发帑偿守土臣职晋也就【叶安徽廵抚髙晋】同心合力勉宣防岂在清尘供奔走瀹濬両月工始成荆山水泄四臣奏【叶】二麦虽已失饼饵大田庻可播畆酬劳奨绩尔则应消患致和吾益忸
　　赐河道总督白钟山
　　南廵江国周遭厯不使河干负弩朝嘉尔导疏合优叙肯因小节课臣僚
　　安澜
　　龙王庙六韵
　　皇考勤民瘼
　　龙祠建皂河层甍临耸坝峻宇镇廻涡
　　毖祀精诚逹安澜永佑歌彭城将往阅宿顿此经过捍御方多事平成竟若何所希
　　神贶显沙刷辑洪波
　　旧邳州
　　艾阳迁建
　　圣恩留【康熈己巳年始改建州城于艾山南】患自羊山初改流一片白波浮故垒土人犹道旧邳州
　　七坝
　　西来近彭城川狭河益曲曲则名生工搴茭事筑昨过夏家路七坝兹经复叠苇御洪涛洞心吁骇目尚闻水工云如此不一足救急固云可经久诚非淑以官为家者方借资津漉譬如人无疾爬搔偶成毒毒已杂方投祸多鲜见福
　　所过示总督尹继善廵抚爱必达
　　所过沮洳乡民叹触目是入疆觇田野大都荒芜矣髙地纵种麦或冀半收耳低地麦复涝青黄将安恃翻犁播禾黍复苦无种子官借虽有例吏胥弊无已罪固孔距心吾岂徒责已方伯日随銮尔我同见此设更无实政责又将谁委方靣逮有司如臂之使指其遍厯穷乡民瘼周详视开仓贷谷种加赈赒流徙恵必使遍霑仍防螙伇技朂哉各尽心庶俾疮痏起
　　麦田
　　麦田状不一髙下顿尔殊髙可望饼饵灾后口聊糊下者春即潦根黄苖半枯哀哉防防民食将近夺乎加赈至夏五仓储嗟无余博施古已难况多蠧役徒岂如接青黄各为足食谋见髙固少慰见下増忧吁慰不抵忧多民艰纷跸涂
　　渡黄河驻跸徐州作
　　画州思禹绩建国缅尧封楚汉惟蜗角山川实地冲澶渊徙以后渤海入无从迩日淤尤甚防秋防预供用爰纡六辔都大为三农恬浪徐鸣浆洪流髙指墉惊心斯创见着意敢辞慵宁更言多费惟勤救鞠讻石隄筑一律【徐州北靣防城有石隄而东西皆土隄命易之以石】苇埽胜千重惟是补偏计曾无永逸庸黄楼读昔赋宋代即今踪谩诩新沙刷【水工云近日城下黄流较前刷深三尺许】寅哉兹偶逄
　　灾余
　　灾余疠必行古人言之矣将为徐州行大吏云宜止去去闗民瘼宁忍复避此铜山莅古邑菜色嗟惄视蓝缕鲜完衣踉跄或无屣实泽果遍及仍然故何以太医虽庸医玉缺珷玞美四乡分往救所司拨药饵【叶】斯固子产恵应胜魏公指视尔伤曷瘳曰予愧无已
　　彭城河复
　　苏公河复昔非复彭城河复今仍河仍河何以谓之复觧嘲聊尔为斯歌汉唐以来通钜野烧草不属无如何侵滛吕沛渐多事川狭涛怒腾盘涡然惟宜合不宜散合资刷沙离渟波斯流虽古有成语徒见其害利则那去嵗夺溜孙家集中力缓沙淤多隄旁水志度分寸泥停五尺髙益加桃汛汤汤已拍岸伏秋转眼难延俄用是切切愁弗置纡程歴览亲研摩下防仍惟事筑易石巩固周遮罗水工喜称渐复旧数日顿尔形迁讹三尺沙刷余二尺志在敢饰虚言詑此亦偶然慢过颂实昭矣感不磨
　　游云龙山作
　　彭城驻辇厪河防咫尺云龙戯马旁本意原非是山水偷闲聊复访苏【轼】张【天】翠峯夏首闗林叶绿野风清泛麦芒底事今来艰逈句为民筹济为民伤
　　大士岩
　　峯有飞来像岂无色空空色定同殊普门诚切宏慈愿利济应殷此际夫
　　试衣亭用苏轼韵
　　瓮乏黄虀身缺衣民艰露冕访斜晖祗余恧若先忧切那有轩然逸兴飞
　　放鹤亭歌
　　木石岂千年羽衣早翩去何来云龙顶依然有其处疏轩眺逺栖嶙峋阶前亦立胎仙羣坡翁公案一重唱尔时更有张山人青山绿野古徐州黄河之水东南流本意登临豁逺志宣房深计翻增愁
　　戯马防用谢灵运诗韵
　　谢客昔揽胜摛藻蜚白雪逸志托邱园皜皜秋阳洁西来为筹河彭城此驻节浚无良方俾乂资贤哲旋顾灾余民食乏衣并缺八珍为弗甘宁能畅游恱云龙有苏迹秀色城头列途便台头寺【即戯马古台也】清词记一阕放鹤已憩骖戯马慢停辙寄言赓佳作伊人所懐别汲古缅心藏抚今惭治劣
　　孙家集
　　去嵗霖为灾漫滩遂夺溜【上年秋汛后黄河漫溢孙家集是处本无隄工以备盛涨例于秋汛后补筑水冲沟渠而富勒赫漫视之两年未尝补筑遂致成渠夺溜特命尚书刘统勲督工堵御河流始复故道】先事防少疎祸致不可救非人用鳏官吾过其谁售连延淤荆山齐豫胥涝遘用是深厪懐王臣课奔走捍御筑决口疏瀹通下就今来阅崇隄未雨为绸缪【叶】层层牢闗键切切防渗漏此诚燃眉计秋遥奚善后
　　登黄楼作
　　岧嶤杰搆俯徐城黄垩还存玉局名作镇千秋彭与沛祀贤并坐弟和兄【楼中胎塑子瞻子由像】我诗杰句真无就夫子当年妙独成【二语櫽括东坡黄楼诗句意】太守为民犹切意况吾饥溺敢忘情
　　再题黄楼用苏轼韵
　　黄楼登不可无说更读苏诗引兴发上惟青天张幕圆下有洪川流笏滑脱胎髙坐两贤人便欲拾级嫌尘韈遐想九日胜宾筵痛饮豪歌鹦鹉呷亦未因乐防忧民隄筑王尊督畚锸我来黄水虽刷沙灾后饥民景怜煞北瞻豊沛开覇图南望云龙罗梵刹城头曾不淖泥侵河中亦有鸣榔轧即景都弗减愁懐觧嘲险韵聊吟压泗水无从覔津滴楚山依旧围齾嗟我羣黎乏衣食那有千村畜鸡鸭违议纡程切恫瘝讵同揽结寻苕霅【初议至徐州阅河大吏佥以顿次为积雨停潦所侵经途淖泞多方沮止朕以筹河防灾非事游覧不可中辍排众议登程连日晴明安驱周覧一如初指】
　　渡黄河
　　春廵来往六乗舟总喜风恬济巨流民务河防予并厪天禧
　　神贶众防庥越山呉水别江国齐郡燕畿指陆邮只有此都人太鞠不堪蹙额望廻头
　　子房山用谢瞻子房诗韵
　　挥金报韩侯借箸翊汉王氛除紫色争运扶火徳昌惟是筹军帷宁必奋马枪定防都闗中天府开堂皇业成即翻飞赤松白云乡过祀仰髙风千秋崇此疆
　　荆山桥歌
　　石桥三里许以长如虹蜿蜒饮两塘南北咽喉形胜控春秋节宣计画良东接睢邳耕桑野西连豊沛王覇乡我曾坐照资利渉发帑筑乃如常【乾隆丙寅发帑数万桥至丁夘年告成】徐州省方今廻跸路便因度斯舆梁去嵗孙工河夺溜闻道经此东归洋一百余孔不足泄其时水过桥面强水过沙停半淤淀防山遂壅趋壑方畴咨督课速疏浚即今尾闾才通航吁嗟民艰触目是善后之防犹茫茫
　　入山东境
　　去去雁鸿减行行鸡犬繁一朝浑别省百里易方言对此慰诚切过来愁尚存乱山合防处廻首是彭门
　　韩荘闸
　　韩荘界防湖蓄水以济运犹恐春水弱冬令例疏濬去嵗黄渎溢壅遏湖流顺泛溢连运渠无从辨堤堰即今漫縴道转漕迟北进荆山近虽剔十未减五分立马望汤汤播种待数郡艰矣筹河防恧哉念民困
　　降防截漕十万石为徐州凤阳各郡县仓储之备诗以言志
　　加赈至夏五民犹未免饥平粜及借种诸政命齐施常平虽积贮展转将无遗我身纵北来我心毎南驰彭城实亲歴瘟疫方乗时不待监门图目覩嗟流离凤阳所属县闻亦同沛徐【叶】惠但施经见向隅岂其宜夏非截漕时灾重不可泥【叶】分贮补仓缺缓急可頼之与我共治者宁非良有司体此在抱心推行其善为
　　麦色
　　麦色北来日胜前黍禾铺野润芊芊含风沃露清和月逭歉希丰齐鲁田境不灾荒方讲譲户多诵自兴贤萧丰均是吾民耳鹄靣鹑衣剧可怜
　　诣
　　阙里瞻拜
　　去嵗躬亲奠
　　素王廻程重谒
　　庙堂皇谁知献馘翻成伪【去春以上年平定伊犁亲告阙里启跸时适得擒获阿睦尔撒纳之报久之乃知防楞等为贼所绐轻信妄奏】遂致余氛更搆殃【逆贼既未就获飏窜哈萨克其余孽尼玛等复与噶尔藏多尔济紏结为乱】岂碍告成斯定局曰惟声罪不庭方
　　祖功
　　圣徳胥垂佑在泮行歌载戢章
　　驻跸古泮池之作
　　古泮城东在鸣銮此日停壁诗宛隔嵗【去嵗驻跸于此壁间留题】庭柏只常青自较氊庐爽况看石沼渟卑宫近思训切切志遑宁
　　皇太后车驾至泰安行营问
　　安纪事
　　纡程十日徃徐州齐甸言旋傍麦秋趋谒
　　起居倍常敬惨舒民气
　　奏从头
　　谒
　　岱庙六韵
　　春廵限定程望
　　岳寄遥情用趁廻涂便一申肃拜诚震方惟
　　帝出寅徳肇人生仰载无私祷祈年有屏营英云笼宝殿佳气防曾城退憩寻环咏【环咏亭在庙西侧四壁刻歴代游人诗】诗裁不易评
　　登泰山作
　　合云亭度栈萦纡旬嵗重教履巘途昔日今时浑不隔登封降禅总无须傥来忧乐亦多矣试问山川畧异乎昂首天门三万尺到因歩歩积工夫
　　壶天阁
　　逈阁昔经坐今来无复登攀跻缘未暇揽结识吾曾碧水自深涧白云指上层勒崖多旧句歴歴可明征
　　廻马岭
　　昔人廻马地进马防岩扄夫子有明训功毋一篑停
　　朝阳洞
　　当年题句处洒扫备延停云栈犹翘白岱峯未改青不教镇留憩缘是旧曾经率以劳为逸天门即叩扄
　　十八盘
　　犹记昔登十八盘坦途髙架丈余寛曾因过费饬方伯率为趋平奉
　　大安【戊辰恭奉　　皇太后安舆登岱有司架木为栈道险峻皆成坦途兹来朕防马以登不令架木】今度挥鞭吟马上不教仿栈辟云端石梯拾级千层逈却喜嶤峯本色看
　　登泰山三依
　　皇祖诗韵
　　春月南廵限程廹题诗兴寄碧嵒头设如两度皆空过【辛未及今丁丑】终觉一心太率浮谒
　　圣才辞曲阜县登山遂至泰安州乾坤普照
　　天襟廓景仰
　　奎章万古留
　　瞬息十春岩电影年来忧乐忆从头谁能石上三生认且看烟中九防浮幻矣仙踪谢蓬海悯哉民瘼指徐州云巢若问前廵事【岱顶行宫名戊辰三月孝贤皇后得病实于此】　泪洒空庭不忍留
　　西峪
