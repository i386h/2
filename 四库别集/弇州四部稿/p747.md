<!-- { "loadSidebar": true } -->
　　半月间凡三致书吾兄虽知其烦渎触目激衷有不容自巳者初传李给事受杖之顷三老欲面奏平台而为首珰所阻兄与歙相痛哭正言归即求去既得邸报读之老兄露章自劾且极论重处言官之失忠诚恻怛字字药石语语肺腑若温纶慰留固优待辅臣之体于圣心必有感悟者自此优假諌臣决去阉毒日月之蚀光景旋圆亦何损之有复闻彼给事不至大故汹汹稍定然中外隠忧谓此阉尚在肘腋恐其复幸酿成直瑾之祸兄能保得不至是否上之所以待兄不啻骨肉而兄之所以报上必竭股肱若几之一字在弟则可在兄则不可也圣谕内有亡女事弟谓叔字讹耳既覩疏辞知必长闺淑使者问之果然矣兄为国忘家于此际只得痛割若太夫人及老嫂悲苦当何如仲冬一月间先夺贤叔父又夺令女约畧弟之遘际亦同但弟衰骨防防尤所不堪耳骐儿曽以近作就正否云间士论极惜喻守不知铨曹何以处之若松常有缺倪冻为佳弟非私此人也赵司成极服大疏以为二百年阁臣所无此文生平眼中创见渠虽上请告疏而意气甚平知庙廊之不薄之也王鸿胪七十矣不敢引年而以病请不知可一处否董龙山物故矣世界本自缺防盛满之极令人爽然元夕前后两豚欲来相看留之此间俟弟小疏得请同归可也卦数己周元精日耗一及仙师之偈若负毛刺沈休文年近七十乆处端揆方虞骸骨而乞归老之秩弟官虽防必不至是也使者便聊附讯伏惟鉴亮
　　又
　　安庆贼皆饥民中间骁防者不过十八人总之不能三百人前者醉指挥乘生马为炮所惊防入贼垒被杀余卒亦有死者彼不能乗胜破无城之邑掠库藏放囚募徒而守一穷山之寨今官兵四集无虑七千塞其走路旦夕当成擒耳近牧所军支天防卫仓粮此仓低洼为积水所渍下多黝黒而攅典军斗又以沙土揷和军犹见其揷和状欲趣发之而为巡栏卒所驱因而防閧郎惊却走司农己治其为者敝部随捕其首倡者六人用军法惩之矣恐流言传播庙堂汹汹敢预闻之塲事巳近辰玉兄故当嵬峩若衰门退鹢岂敢过有希觊弟毋论官兴索莫即望故乡亦怯归惟皈依一念尚不敢遽自弃耳卦数己周生趣遒尽如何如何赍疏人去附此不一不一
　　又
　　昨启事中偶及支粮喧竞一条附污清聴不谓司农丞郎惧诮日私于呉给事黄御史匿彼本情颛罪喧者縁天防衞仓素低洼受水米脚二尺皆黝腐不堪仓攅军斗惩于包赔故恣情搀和沙土于昨冬闗给牧马所军巳不胜其苦矣今春复当给散军情惶惶方拟求改别仓不得而于临支之际亲见攅斗辈于壁山上撤去砖瓦而下水及沙土羣欲搜抉其而巡栏儓以竹箆马鞭捶之使下众情不分因而喧噪拾瓦砾土块飞击主事惊走然非敢有所犯也巡栏儓非有所伤也司农虞变以别仓给之归火伍矣此所卒独多约七千余人僚长呉司马摄其众仅捕五人棰之亦仅三十弟窃以过寛不足惩创然何至若言路新进之张皇摇撼也庙廊当自镇静不假弟言建储诸疏何悉留中人情未测圣意所在良为汹汹弟乞骸之情真且乆矣若坐待一转当为鹓雏所咲必考绩而后去修途酷暑褦襶奔走又似为子孙作马牛也余不悉
　　又
　　近接二书甚得尊兄为国去奸妙用不惮挫名以伸志弟固己预窥之矣苐此奸虽谢肘腋尚在窥伺而内有奥援不无可虞所喜者司礼秉笔逓进而同事诸珰多厌畏之恐未便复振也建立疏太杂太速弟之所见窃与兄同彼奸所云云亦自一种议论但以小人迎合之心而傅防亲藩嫡庶之典则可恨耳今上有圣母下有三公九卿上重名义严祖训不至有他但皇子茂龄讲读又似不可缓如何如何髙郎科塲一疏似因物情但老兄之髙名大节岂他宰相可拟而辰玉之宏才博学又岂他胄可望渠亦波及之愧于鼎珰之耳矣然犹不至尽废公论而兄之辨疏似过激烈于相度不免小有妨自今以后愿兄勿留滞胷次诸有指摘髙生及称唆使者皆置勿聴斯佳耳弟之乞归非有他意因见迩来乞休请告者多不见允间思两义俱堕之训寸衷若刺若更赐留不免俟至六月与兄一面即归卧矣儿子衰迟岂敢附辰玉青云之尾且在弟不免蛇足为老子头皮计亦宁俟此耶
　　又
　　前有宗人大理便附一啓葢时因见邸报中礼曹郎齮龁塲屋事刺促不能安故有所陈欲老兄置之若无彼既不敢妄相污蔑亦何容与之哓哓甚口哉昨见覆试之役竣而一比部复有所指斥致触天怒逮问兄与元老复有辨寻得其疏读之则其辞逾直逾峻而大意却以兄之前疏过激有以致之耳兄与元老必当救之前杖李给事上当任其过今若究及主使重有行遣过不在上矣贤郎不入塲深可惜壬辰故不妨作榜首暂屈一时亦何害小儿不寄文来而以防辞相枝梧知其必无望也安庆贼本不多而颇有骁黠者官军以乌合不练之众而挑之始则安庆轻敌死一指挥一千户既而黄州复轻敌伤一故守备执去一州倅又既而安庆之故将黄甲军亦见刼凡三败矣一故叅将往抚之为所留三镇之抚臣号令不齐将庸兵弱酿成贼势如更不已势必调楚顺靖一宣慰浙江一营兵就近如呉司马者暂出督之庶可荡平虽然至此则所损不浅浅矣呉司马所条请弟不敢与賛襄亦不敢有所沮盖司马初至见三营之卒弱而骄不可使又以损军之令重卒有不虞不可使之出敌故为挑选军舍余丁得五百余人别成一军敎练精熟寻常可以弹压骄卒遇警可当冲锋跳荡弟所虑者恐庙廊之议以为有军不用而别起军外之军増饷外之饷或有龃龉至于旗牌之请盖縁欲借以稍詟骄悍之气为缓急调遣之谋耳不知辇毂之下可给旗牌否今叅賛之责虽重而号令不能出一城鞭朴不易施一校宜司马之有请也惟二三大老裁之弟小疏得见允便是万幸不迁官不沾恩亦省福之大助也归后万一获沾仙师謦欬贤于八座多矣惟吾兄悯之右拇指疮剧不能握管授简侍史亮之亮之














　　弇州续稿巻一百七十八
　　钦定四库全书
　　弇州续稿巻一百七十九
　　明　王世贞　撰
　　文部
　　书牍
　　与元驭阁老
　　日覩邸报老兄五防坚卧不出而温防慰留益笃上之于兄谊兼师友恩则父子岂宜以不根之语而遽恝然于所天此间物情无不钦辰玉之才而惜其沮至于兄前防未免以为过激古之一个臣休休有容殆不如此愿老兄一意为国为民慎勿以徃事介懐勿以彼党挂口在兄出之无心而左右前后寜无有乘间而修其郄者求悦而进其端者即二三谏臣糺驳殊不为公论所许察之察之弟不为兄言谁为言者骐儿潦倒塲屋得窃一第脱老头巾诚为大幸所虑者向衰之门祚薄福之余龄遘此更成蛇足耳此儿年来粗知好恶路头或不至大差苐嬾散任真矫枉过正未便恰好唯老兄时时提命之俾以无竞之心居不争之地慎其行定其衷将来无辱门墙足矣董子遂复翘然深服兄神鉴不知渠天人防云何是玉堂佳人物也小防巳下而不见覆归梦时时故园若此请得果便是蛇不添足也安庆贼首悉巳就擒人心就定真失之东隅收之桑榆矣吴司马才望为东南倚重遽欲高枕疾不至甚而脾弱可虞弟但劝其精近医药此身尚堪报国也耿楚侗归思亦真弟既求去岂敢劝留老成可惜耳王继山所处亦是佳事何以尚老矣渠不过欲易一腰章作难如此可叹可叹闫希言者七月以前果患脾泄销瘦寻复壮腴徃来潇洒十月念三日忽过孔千户索汤三浴坐倚壁而脱七日顔色不变至今犹僵坐龛中非所谓异人耶独于三月内促弟记甚急此不可晓耳疮未全愈作此书不能悉
　　又
　　差官回连得尊兄两次手书具悉迩来诸人意态此事既徃愿勿留之胷中兄所云但开骂人口不生害人心此是实际语害人心兄所素无骂人口亦小省之何如弟乞骸之防又不防赐允教云兀老决不肯放寜放弟不放兄巳矣弟虽不肯居触藩之羝而不免为在槛之猿考满期逼不能复请计以畏热取陆道以早暮行六月下旬可抵郭门之外入朝后从二相乞先人碑传拜尊兄恳亡弟志铭而后陈情请老亦一便也儿子未知甲数名次将来仗大庇苟免州邑之苦足矣州邑本是男子当作之官而此儿嬾嫚支持不过五夫子所以不许子羔也武选郎王一言丁忧妄意主事周禴可径补渠以言事谪外跨五六年矣乃闻复有防极论诸章奏留中之不宜苐未覩其辞恐过于切直未免又劳二老一畨调防奈何吴司马病不至甚而防有可虞然眼前终是老成明练人闻尚欲上第二防弟但劝之近医不劝之归老也
　　又
　　弥月不奉清诲此间亦无北便而前者敝僚长吴司马所上条陈防亦不见下部葢途中有潞藩之阻几成隔絶司马发防之日而偶感防症以故再上乞骸防一月以来日进粥仅两瓯今则不能一瓯甚或两三口多便呕哕肌肉尫瘦气息惙惙恐遂成隔塞渠欲再发防即行弟力止之且呼医调理但恐后防不能待耳耿大夫虽起而舌尚防结肤色亦欠润此间方少司徒张少司空年虽巳过而耳聪目明步履轻徤噉肉饭不异少年方尤敏练于防中所陈一字不合夫病者不得请而不病者横见厌君门万里斯言非诬弟季夏二日满三载矣又二日即北发以畏暑从陆取便朝夕然不能免驱驰之苦得见老兄一伸肺腑及露齿髪于元老太宰见之即仿王父故事乞休苟免后生描畵足矣若使结选郎以求迁媚言官以求容必不能也周武选禴惓惓以犹子为言闻果楚材也武选所上防甚正苐恐前后俱触中官讳托以出位妄言中之耳若尔必费兄调停但不忍事却于路头甚正其不背兄表里如一也世路下矣山神伎俩有尽老僧不见不闻无尽请以是言进
　　又
　　前者材官回得老兄一书甚详科塲事而畧于他虽外议狺狺吠声尚未能尽明主司与诸生之寃而弟心则巳皦然矣唯末尾所谓方今之忧在内不在外在君徳不在吏治弟寜受弥天谤不欲一日黙黙以自全也又云出处之计兄到五月中自见当时仓卒以为漫然而适防有急足去乃仓皇为吴司马达病笃乞休至情又不免为弟考满事体请质书发之夕于杨太宰陆司冦处始得其详故于楮尾畧及之陆司冦要耿大夫极劾旧奸而及其揺动皇储事旋闻此奸尚未入台省寂然用是中止弟窃与太宰计以为上累月不视朝一切章奏稍关政要者俱留中即此奸不入圣徳圣躬又寜无可流涕太息者哉杨公大然之托弟具草而赵少宰意甚合九卿之奏巳署而陆耿更相揺撼杨不能无小动故防发而质之吾兄及元老以为行止弟窃谓我曹此举纵不达机亦不倍理今大小九卿合上万一圣心有毫髪之悟二三大老寛为纳约改玉改趋固大幸也即触颔下而有加于首事之人弟必具实自陈附义同日必不独留食留京腐粟故乡蜗涎之殻尚足自濡亦岂不为幸哉吴司马不去势未能出弟尚不成行未知何日可握手一谈衷曲儿子似欲觅一小差不知可许否余不具
　　又
