<!-- { "loadSidebar": true } -->
　　太子不已。宗爱惧诛，遂弑太武帝，而立帝子南安王余。太武帝在位二十九年。未几宗爱复弑余。尚书源贺、陆鹿等勒兵诛爱，奉太子晃之于皇孙浚即位，是为高宗文成帝。任用高允静以镇之，怀集中外，魏国大治。立子宏为太子，使其母李贵人条记所事，付托兄弟，然后依故事赐死。文成帝在位十四年殂。
　　献文帝宏立，年方十三，冯太后临朝称制。虽淫乱而能任用高允，魏国无事。魏主李夫人生子宏，冯太后自抚养之，遂还政于献文帝。帝始亲政，刚毅有断，勒于政事，赏罚严明。援清节，黜贪污，魏国称治。因好黄老浮屠之学，传位于太子宏，自号太上皇帝。子孝文帝宏立，生方五岁，幼有至性，显祖病痈，宏亲为吮之。及受禅，悲不自胜。显祖问其故？对曰：“代亲之感，内切于心。”群臣奏曰：“今皇帝幼冲，万机大政。
　　犹宜陛下总之。”显祖从之。
　　初，太上嫡母冯太后素幸李奕，太上怒，因事杀之。冯太后由是恨太上，密鸩杀之。在位六年，在太上位又五年而被弑。
　　高祖孝文帝宏即位，冯太后复临朝称制。太后聪察知书，计晓政事，多权数，减膳馐，被服俭素。然性淫；每多外交。魏主宏性至孝，承颜顺志，事无大小，皆仰成焉。太卜令睿得幸于冯太后，迁尚书令，爵中山王。至是病，太后屡至其家。及卒，赠谥立庙，文士作诛者百余人。及葬，自称姻旧，衰经哭送者千余人。魏主以睿子代为尚书令。太后自以失行，畏人议己，群下语言，稍涉疑忌，辄杀之。太后前后临朝，凡二十五年殂。
　　孝文勺饮不入于口者五日，哀毁过礼。初，太后忌孝文英敏，恐不利于己，盛寒，闭之冷室，绝食三日，欲废之，而立咸阳王禧，东阳王丕等固谏乃止。魏主初无憾意，惟深德丕等，又有宦者谮魏主于太后，太后杖魏主数十，至是亦不追问。魏咸阳公高允卒，允历事五帝，卒年九十八岁。孝文帝始禁同姓为
248
　　婚，拜祀周公、孔子，行养老礼，以平城地寒，风沙常起，乃迁都洛阳，改姓元氏，初定族姓，兴礼乐，变华风。禁胡语，求遣书，立国子太学、四门小学于洛阳，魏主好读书，手不释卷，善属文，多于马上口占，既成，不更一字。自太和十一年以后，诏策皆自为之。好贤乐善，情如饥渴，所与游接，常寄以布素之意。友爱诸弟，始终无间，精勤庶务，从善如流。制礼作乐，蔚然可观，有三代之风焉。魏主宏连年在外，后冯氏私于幸臣高菩萨。魏主还，收菩萨等诛之，而不忍废后。时魏主因御齐师得胜，疾甚而还。至谷塘，原以嗣子恪托其弟司徒彭城王勰，勰虑权宠震主，取罪必重，涕泣固辞。魏主手诏太子曰：“汝叔父勰，清规榇德，松竹为心，吾百年后，其听勰辞蝉冕，遂其冲挹之性！”又谓勰曰：“后官久乖阴德，吾死后，可赐自尽，葬以后礼。”遂殂，在位二十九年。
　　太子恪至鲁阳，遇梓宫，乃发丧即位，是为世宗宣武帝。
　　嬖幸擅权，幸臣赵邕及外戚高肇等用事，魏政始衰。高肇怨彭城王勰，数谮于魏主，诬以谋反，以酒毒杀之，举朝莫不丧气。
　　魏主立于诩为太子。诩，胡贵嫔所生也。魏自是不杀太子之母。
　　宣武帝在位十六年殂，子肃宗孝明帝诩立。胡太后临朝称制。
　　太后聪悟，好读书，善属文，射能中针孔，政事皆手笔自决。
　　作永宁寺浮屠，高九十丈，极土木之美。僧房千间，珠玉锦绣，骇人心目。遣比丘慧生如西域求佛书，慧生出魏境西行二年，至乾罗国，得佛书一百七十部而还。胡太后弑故正宫商太后，以尼礼葬之。帝叔太傅清河王怿，美风仪，胡太后逼而淫之。
　　然怿素有才能，辅政多所匡益。侍中元义、卫将军刘腾，恃宠擅权，怿每裁抑之，义、腾诬怿欲毒杀魏主，闭永巷门，太后不得出，执怿杀之，还政魏主。幽太后于北宫，魏主不得省见，太后不免饥寒。义遂辅政，与腾表里擅权。义嗜酒好色，贪吝
249
　　宝贿，牧守长令，率皆贪污。百姓穷困，人人思乱，及刘腾死，魏主与太后左右防卫稍缓，母子乃得相见。太后定计，使义解兵权，复临朝摄政。因赐元义死。
　　胡太后自再临朝以来，颇事妆饰，数出游，李神轨、徐纥等俱得幸于太后，郑俨尤为得幸，使领尚食典御，昼夜在禁中。
　　每休沐，太后常遣宦者随之，俨见其妻，惟得略言家事而已。
　　嬖幸用事，政事纵驰，盗贼蜂起。葛荣肆乱国号齐，封疆日蹙，国用耗竭，讨虏大都督尔朱荣，兵势强盛，魏朝惮之。魏主年寝长，太后自以所为不谨，凡魏主所亲信者，辄以事去之。于是母子之间嫌隙日深。魏主及郑俨、徐纥等逼于太后，不能去，密诏尔朱荣举兵内向，威逼太后。荣以高欢为前锋，行至上党，魏主复以私诏止之。郑俨、徐纥恐祸，乃阴与太后谋鸩魏主。
　　宣武帝在位十六年殂，立皇子为帝。既而下诏自：“潘嫔所生，实皇女也。故临洮王宝陴世子钊，高祖之孙可立。”遂迎钊即位，年方三岁。
　　尔朱荣闻之，抗表领兵赴阙，立彭城武宜王勰之孙子攸为帝，是为敬宗孝庄帝。以荣都督中外诸军事，封太原王。李神轨、郑俨、徐纥等皆远遁，太后及后宫皆落发为尼。荣遣骑执胡太后及幼主钊沉之于河，杀王公以下二千人。尔朱荣之女先为孝明帝嫔妃，至是荣欲魏主纳为后，魏主从之，荣甚悦。尔朱荣讨葛荣，擒之。冀、定、沧、瀛、殷五州皆平。荣虽身居外藩，遥制朝政。敬宗外逼于荣，内迫于后，快怏不乐。唯幸寇盗未息，与荣相持。及荣告捷，殊不喜，因密有图荣之意。
　　乃用阳城王微之计，声言皇子生，荣遂与元天穆俱入朝贺喜。
　　光禄少卿鲁安、典御李侃晞等俱抽刀入，荣起趋御座。魏主先横刀于膝，遂手刃之，并杀于穆及荣子菩提等，赦其余党。内外喜噪，百僚入贺。是夜，荣从弟世隆帅荣部曲焚西阳门，出
250
　　屯河阴，索太原王尸北遁。荣侄兆闻荣死，自汾州帅骑据晋阳。
　　世隆至长子兆来会之，推立太武帝五世孙长广王晔为帝，大赦改元。兆以轻兵倍道兼行，从河桥西渡直叩宫门，宿卫乃觉，弯弓欲射，矢不得发，一时散走。兆骑执魏主，锁于永宁寺楼上，在位二年。兆纵兵大掠，捕杀皇子，污辱嫔妃公主，杀临淮王彧等。魏主寒甚，就兆求头巾，兆不与，寻缢杀之。尔朱世隆兄弟以长广王晔疏属，欲更立亲近，以从人望，乃废晔，在位一年，而更立献文帝之孙广陵王恭，是为节闵帝。
　　初，葛荣之乱，部众流入并肆者二十余万，谋乱不止。尔朱兆患之，问计于高欢。欢曰：“宜选王心腹使统之。”兆即以其众委欢，以为冀州刺史。欢自此得兵柄，不可复制矣。魏河北大史高乾与其弟敖曹起兵讨兆。高欢起兵屯壶关，声言欲讨乾。乾潜往谒之，说欢讨兆。时赵郡太守李元忠赤说欢讨兆。
　　欢大悦，起兵讨尔朱氏，立太武帝玄孙渤海太守元朗为帝，自为丞相。纵反间计，使尔朱世隆兄弟与兆互相猜疑。欢遂进战，大破兆军。欢又进击尔朱兆等于邺，复大破之，兆自杀，尽灭尔朱氏之党，遂幽节闵帝于崇训佛寺，寻弑之，在位二年。欢又以元朗疏属，乃废朝，朗在位厂年，而立孝文帝之孙乎阳王修，是为孝武帝。雍州刺史贺拔岳，遣司马宇牢泰诣晋阳，观高欢之为人，欢奇其状貌，将留之，泰固求复命，欢乃遣之行，还谓岳曰：“欢之所以未篡者，正惮公兄弟耳。宜潜为之备。”
　　岳大悦，以夏州被边要重，乃表用奉以镇之。未几，岳为陈悦所杀。泰讨杀悦，而代领岳众。魏大丞相高举举兵反，中军将军王思政言于魏主曰：“高欢之心，昭然可知。宇文泰乃心王室，今往就之，还象旧京，何虑弗克。”魏主从之，以五千骑西赴长安。泰备仪卫迎帝，谒轴于东阳驿。魏主遂入长安，以泰为尚书令，军国之事，咸取决焉。魏主下制，数高欢罪恶，
251
　　召荆纠刺史贺拔胜尽行在所。胜迟疑不决，后竟奔梁。高欢勒兵追魏主修不及，遂还洛阳，集百官耆老，立孝文帝曾孙清河世子善见为帝，是为孝静帝。北迁都邺，时谓之东魏。魏主修至长安，未几，复与宇文泰有隙，饮酒遇鸩而死，在位三年。
　　泰立孝文帝孙南阳王宝炬即位，都长安，是为西魏文帝。自是而东魏、西魏分为二矣。
　　魏自拓跋力微，至什翼犍国号代，凡十三主。起汉献帝庚子，晋孝武帝丙子，共一百五十七年，而灭于秦。又自道武帝拓跋圭再建国起，改号魏，至梁武帝癸丑，共一百五十七年而分。其后东魏篡于齐，西魏篡于周；欲知后事如何，且听下回分解。
252
　　第25回
　　周并齐隋篡周平陈一统
　　诗曰：
　　十遇征夫九皱眉，忘餐废寝有谁知。
　　中宵破梦兜铃举，顿饭惊心战马嘶。
　　剪发搓绳穿断臼，拆衣抽线补残旗。
　　风流宰相龙楼宴，翠袖双扶下玉梯。
　　却说东魏高欢，字贺六浑，蓨人，今直隶河间府景州是也。
　　在杜洛周党中，逃奔葛荣，既而亡归尔朱荣。尔朱兆授以兵柄，封为渤海王。高欢既灭尔朱兆，又逼魏主修奔宇文泰军，欢立清河世子善见为帝，以洛阳逼近西魏，乃迁都邺。高欢多在晋阳。遣其世子澄在邺辅政。欢因宇文泰先杀其将窦泰，将兵至沙，西魏诸将皆惧。宇文深独曰：“欢镇抚河北，甚得众心，未易卒图。今悬师渡河，可一战擒也。”西魏宇文泰迎战于渭曲，东魏望见西魏兵少，争进击之，无复行列。泰鸣鼓，士皆奋起合战。李弼等率铁骑横击之，东魏兵中绝，遂大败，欢乃驰去。泰还军渭南，乃于战所，人种柳一株，以旌武功。
　　高欢悉众伐西魏，攻玉壁，西魏韦孝宽随机御之，欢不能克，乃使祖珽说之使降，孝宽曰：“攻者自劳，守者自逸，孝宽关西男子，必不为降将军也。”欢士卒死者七八万。有星坠欢营中，大惧而还。大丞相高欢病，使次子太原公洋镇邺，征世子澄赴晋阳。欢性深密，终日俨然，人不能测，机权之际，
253
　　变化若神，制驭军旅，法令严肃，听断明察，不可欺犯，文武乐为之用。及病笃，谓世子澄曰：“侯景专制河南十四年矣，常有飞扬跋扈之志，顾我能畜养，非汝所能驾驭也。堪敌侯景者，惟有慕容绍宗。”及卒，澄秘不发丧，自出巡抚诸州，因朝于邺。东魏主与之宴，澄起舞，识者知其不终。澄还晋阳，以其弟洋为京畿大都督，留邺，遂归发丧。东魏主赠欢相国齐王，备九锡殊礼，以澄都督中外诸军录尚书事。侯景素轻澄，诸将如高敖、曹彭乐等，皆勇冠一时，景皆轻之。及闻欢卒，遂以河南降西魏，后复降于梁。
