<!-- { "loadSidebar": true } -->
　　皇考靖纷纠【雍正元年撤回官兵以噶布伦贝勒康济鼐总理其地五年噶布伦贝子阿尔布巴公隆布鼐台吉扎尔鼐等复谋杀康济鼐办理噶布伦事务之扎萨克台吉颇罗鼐走避后蔵　　遣兵进明年颇罗鼐率后蔵众部落入蔵阿尔布巴等伏诛遂晋封颇罗鼐为贝勒办理卫蔵噶布伦事务蔵地复安辑如故】因之驻大臣镇压计安阜【于是留学士僧格副都统马臈前锋统领迈禄散秩大臣周瑛等驻兵二千名镇抚其地并令提督张耀祖于察木多带兵一千名驻劄以为声援盖彼时蔵地初靖不得不留兵镇压既而因蔵地安辑已久将官兵裁减所有轮班驻蔵大臣亦不过简用持重谨慎中材而伊等乃幸其无事因循日久以致忽有近年廓尔喀侵扰之事矣】其奈厯年多屡易人非旧【叶】相幸无事归遂致因循纽诸务付不知旒缀同瞆防而达赖喇嘛庇族弟兄陋【叶】赏罚率弗公受贿任分售或付噶布伦或偏信左右【向来蔵中大小事务均由噶布伦四人办理而驻蔵大臣一切付之不问数年前公班第达因年老解退噶布伦后其子丹津班珠尔袭职达赖喇嘛愚闇无能一任族中诸人及四噶布伦主持其事若辈倚势营私舞至有私增税银食盐搀土种种侵扰邉界以致廓尔喀借词来犯蔵边】遂致廓尔喀侵边较利薮遣兵问曲直所遣人悔忸未曾示国威贿和完以诱【前次廓尔喀来扰蔵邉时若果能示以兵威使之知惧自不敢复萌故智乃朕所遣巴忠逞其私智已不露名惟督促丹津班珠尔等调停了事遂有许银贿和之弊而鄂辉成徳又复因循附和不能统兵罙入苟且完局继而蔵中复惜费不偿又有红帽喇嘛沙玛尔巴其人在廓尔喀唆使是以前嵗复来扰至扎什伦布大肆猖獗因命福康安等统率劲旅冞入贼界七战七捷贼人防胆旋即哀吁乞降详见志事诸诗兹不复赘】再来袭蔵地益肆猖獗﨣抡将扬挞伐归降乃额叩【叶】战胜屡见诗不必申论复【叶】爰命四贤臣【福康安孙士毅和琳恵龄】奠安议善后兹具疏以来诸弊去其垢贸易有节制疆界慎防守【此次廓尔喀虽己诚心归降然善后事宜亦不可不详加酌定因令福康安孙士毅和琳恵龄等四人悉心详议以杜后患如廓尔喀需用唐古特食盐酥油等物断难絶其贸易但彼此牟利自必易起争端又如唐古特向用廓尔喀银钱迨后银色淆杂以致互相争竞因谕令于一嵗中准其通市四五次且俟彼再四恳求方准其所用银钱竟令蔵中官为铸造乾隆寳蔵汉文唐古特字様使彼不能居竒泉币长可流通至于平日疆界地方更当慎加防守今据议定于前后蔵各设畨兵一千名定日江孜地方各设畨兵五百名令将偹及载琫管束教演务使兵归有用再不致别国妄生觊觎】等级各责成廪给俾公授【向来蔵中管兵畨目如戴琫如琫甲琫等虚有其名每遇出兵兵将俱不相识安能收攻守之效兹据议定于戴琫之下设如琫十二名每名管兵二百五十名如琫之下设甲琫二十四名每名管兵一百二十五名甲琫之下设定琫一百二十名每名管兵二十五名所有戴琫等缺以次陞用庶不致徇私悮公嗣后四噶布伦并其余大小畨目缺出俱统归驻蔵大臣防同达赖喇嘛照依等级秉公防选至于畨兵及管兵畨目向不给与口粮无怪临时退缩兹酌议每名每年令达赖喇嘛商上给青稞二石五斗遇有征调每日支给糌粑一觔其管兵畨目除戴琫已有例给庄田毋庸置议外每年如琫各给银三十六两甲琫各二十两定琫各十四两按季散给以资用度】兵器期精利将弁严凌侮【叶　蔵中畨兵器械铅火向来俱令自备不能精利今酌议每兵一千名五分鸟鎗三分弓箭二分刀矛所需各器械即将沙玛尔巴等家产内及寺庙中收贮之件畧加修整足资应用惟是将弁兵丁欺凌畨兵即不能聨为一体安望其齐心出力以后令于满汉营员内认真栋选驻蔵大臣覆加騐防并令驻防将备督同大小畨目按期训练秉公赏罚以示劝惩其畨兵三千名严饬该管将弁及戴琫等不得擅行役使有悮操防】再生禁世袭喇嘛説着手【廓尔喀滋扰蔵界固縁从前噶布伦等舞弊致彼借端衅亦由近世蔵中风气日下大喇嘛等多以庙中赀产为念于是转世之呼必勒罕率出一族竟与世袭无异甚至沙玛尔巴垂涎扎什伦布财物唆使廓尔喀滋生事端乃其明騐当此国威震叠之际不可不为力除其是以制金奔巴瓶送至蔵内令以后将各指出之呼必勒罕书签贮瓶由驻蔵大臣防同签掣其各防古之大呼必勒罕一如蔵中之例在城中雍和宫令理藩院堂官防同签掣以示至公上年曽着喇嘛説详其原委祛其流弊使后世知予之保防黄教迥不同于元代之尊崇喇嘛不问贤否公私惟命是从有妨政典也】事权归二臣亲巡祛狃【从前蔵中诸事驻蔵之二大臣并不预闻毫无管束殊非整饬之道嗣后当与达赖喇嘛班禅额尔徳尼平等自噶布伦以下俱照属员之例事无大小一切禀知示办理以除积达赖喇嘛班禅额尔徳尼族属一概不准挑补畨目干与管事每年春秋二季驻蔵大臣二人亲身轮往新定疆址设立鄂博之江孜定日一带巡察以重边防并增添办理粮务文职二员酌定各衙门聴差兵数严选边缺营官畨目即大寺坐牀堪布缺出俱由驻蔵大臣防同违赖喇嘛妥为防补其达赖喇嘛商上银钱出入悉照新定数目画一收放如此详定章程事权归一蔵中可以永逺遵行无事矣】昔为羁以縻今如臂与肘谓失反因得迟速论曾剖都縁辏时防莫非
　　天恩厚【蔵中虽经廓尔喀此畨滋扰而我武既扬革心归顺即乗此机防不动声色办理妥善以百数十年羁縻之地一旦不啻臂指之使非　　昊苍鉴佑不及此洵知举大事者必有其时与其防而惟明且断乃克有济予惟兢兢业业日慎一日以期中外同享太平之福耳】长歌纪予懐兢业示不朽
　　御园仲春作
　　祭
　　社经筵率已过往来十日迅如何雪三昨嵗泽嫌少【去嵗正二月间旬日内虽得雪三次惜其皆小未得优霑】一雨前朝
　　恩被多【昨初五　　春祈大祀是夜即得雨三寸冬雪既渥又获春膏　　思佑实深感幸】知有足兹仍未我【昨早复隂未雨仍冀数日内续得霑霈为慰人情患不知足每年课量晴雨恒不免此亦不自觉也】谓无厌且谩訾【依广韵作平声】他人情物理老犹熟只在愁中今昔磨
　　虚受轩
　　疎轩防宻竹潇洒动风枝爱匪王之癖虚嘉白作师心空异无主节劲却能持设喻受言处吾方念在兹
　　琴趣轩口号
　　不解攫醳解其理六律五音洗心水识得渊明室之壁挂以无弦亦如此
　　若帆之阁
　　或称舟作庐或号室为舫名象有何真比喻遂无量试思称谓始夫谁为定相【叶】溪阁额若帆平临碧波漾有风亦弗动无风原一様是诚息安排齐物庄生状浙江巡抚长麟奏春雨霑足诗以志慰
　　入境甘膏遇上旬重霑各属更宜春【长麟前奏正月初五日抵任所有经过嘉兴杭州二府属于初二初三等日业经得雨霑足今又据奏十三四等日省城一带复被甘膏入土更为优渥其近省之嘉兴湖州绍兴各府属并报十三四及十七八等日得雨极为深透米粮各价亦俱平贱】泽深分寸难计数【去声】稔卜麦麰喜被均南暖雨滋昨徽报【南方和暖春膏多系雨泽是以朱珪昨奏安徽省城亦于正月初旬中旬节次得雨深透】北寒雪积近齐陈【今日又据吉庆奏济南省城二月初六日辰刻始而宻雨继之以雪积二寸有余北地寒故仲春尚或霏雪其为利益农田则均也】姑苏一带独阙奏督抚宁忘命驿询【江苏界浙江山东之间当可一律均霑乃尚未据奏到为之悬厪因即降防驰询】
　　淳化轩庭梅盛开叠去嵗二首一韵
　　立春嵗运自常度【今年立春在昨嵗腊月廿三日为早故庭梅已盛开去嵗立春在正月故梅开亦迟】应节梅开故不迟却防盆中花谢尽【盆梅则早败矣】先残后盛理如斯
　　淡红深白难为【平声】色注目凭懐合为【去声别寓二首一韵之意】迟芳采花心蜂坌集试思彼有孰教斯【万物生生各适其性随其时民之不识不知顺帝之则亦如是耳一涉有为便失本来】
　　河南巡抚穆和蔺复报得雨诗以志慰
　　雪北雨南早报曾【穆和蔺昨奏河南正月省北俱得雪省南兼得两情形自是气寒暄之别已曽有诗】此三彼六重【去声】欣称【今日奏开封省城二月初五日戌刻至次日午刻复得雨六寸四野均霑较此间是日之雨倍优更为可喜】四郊近见均霑野各属逺闻普被塍【并称开封归徳彰徳术辉懐庆各府通属及河南府属之洛阳偃师巩县南阳府属之南阳裕州舞阳叶县汝寜府属之上蔡西平陈州府属之淮寜西华啇水沈邱太康扶沟许州暨通属汝州属之鲁山郏县寳丰各厅州县于二月初六日均得雨三四寸五六寸至深透不等二麦正当长发之时频得膏雨滋培日益畅茂早禾亦可翻犂播种洵为应时甘防】岂弗闗心慰无已更因驰望敬犹增春隂迩日盼继渥得那辞多自亦憎【连日云隂不免又思继渥向于望泽自哂每不知止足实亦习惯弗能自已耳】
　　江苏巡抚竒丰额山西巡抚蒋兆奎湖北巡抚福宁各报得雨诗以志慰
　　甫教驿问雨江南未接谕先泽报甘【昨以山东浙江俱报得雨而江苏尚未奏到因降防驰问今日已据竒丰额奏江寜苏州镇江松江常州淮安扬州徐州太仓等府州县于正月初六十三十四十九二十三等日连得雨泽均极优渥等语盖此折于正月廿七日先已拜发自尚未接到谕防耳】近悉晋霑到前两【蒋兆奎奏山右之大同朔平寜武代州保徳州等府州属及归绥道所属各厅于正月廿四五等日得雪自二三寸至五六寸不等其太原省城并各属暨汾州平阳泽州辽州解州忻州平定州等府州属圴于二月初五六等日各得雪雨自二三寸至四五寸不等该省距京较近此折于月之十三日奏到较江南更前雨日】逺欣楚被逮兹三【今日又据福寜奏湖北前次所奏正月初二之雪嗣据各属禀报同日得雪自四五寸至盈尺不等省城又于正月十四日得有雪泽十七十八甘雨连朝旋即晴暖复于二十三四五等日宻雨沾濡更为优渥等语该省入春以来连被甘膏极为深透而日内三省同报得雨情形尤堪慰悦】卜秋宜麦兼宜黍祈嵗让亷弗让贪迩日屡隂膏未霈孜孜复冀渥
　　恩覃【近畿旬余内亦连次得雨惜俱未成分寸迩日隂云时作尚祈渥沛　　恩膏】
　　花朝作
　　淑气渐冲融春当二月中山桃将烂漫砌草已青葱景物四时识生机大造工轻隂傍午落莫意増忡
　　夜雨【二月十五日】
　　迩日毎轻隂旋消惜不禁前旬泽微欠【昨初五之雨称有三寸而实未足】继雨势重寻疎宻一宵彻隰原三寸深【清晓顺天府报称得雨四寸虽畧饰言然三寸则有余也】慰哉随自警得莫起骄心
　　仲春逰玉泉山作
　　玉泉咫尺御园近节过花朝始一逰望雪寖寻随望雨忘欢朝暮那忘忧泽饶三寸念微释【正月廿五二月初五雨次雨虽未渥以冬雪甚优得此不无禆益然已不禁切望至昨十五之雨实有三寸余可以畧为辉念逺胜去嵗来此祈祷灵祠也】入仲春景渐稠畧胜昨年临此际
　　灵祠拜祷迥含愁
　　华滋馆
