<!-- { "loadSidebar": true } -->
　　外舅实天迈神采冰玉相明经擢巍科气劘贾董塲骅骝自超诣鸾凤必髙翔辙环湖海间著述成数囊弟子满京国所至留余芳晔也樗栎材谬选膺东床提撕感恩厚取别亦已长今夕复何夕漏永犹未央分明入我梦言笑如平常载拜问所从面诲辞慨慷海天既无际月色秋茫茫魂来波浪白魂去云山苍音容遽相失辗转何由忘天地一蜾嬴死生等行藏逰魂乃其变浩荡随飞扬去来本无迹暂寓无何乡情深自难已揽衣涕泗滂
　　答自便叟薄酒萹效东坡体
　　薄薄酒味可求丑丑妇愿可酬薄酒有妙理丑妇无娇羞酒薄亦足浇我愁丑妇可以与之俱白头平原督邮胜青州黒昆仑曽配冕旒尝言防酒亡国哲妇倾城二者岂足为身谋醴酒如渑糟作丘银甖翠杓黄金舟婪酣大肚饮一石不能为君销国忧何如田父共泥饮醉后倒骑原上牛春山作曲眉秋水为明眸朝为行云莫为雨一身主家十二楼是为防身之膏盲伐性之仇讐何如荆钗布裙操杵臼深能方舟浅泳游笑彼纷纷冠沭猴眼前富贵何异水上之浮沤小年难语大年蟪蛄不知春秋吾侪薄酒任薄醉即休丑妇任丑顺即休
　　题南山献夀图
　　将军落笔怪且雄能畵嵳峨崒嵂万仭之竒峯糢糊犹含太古色惨澹颇帯清秋容俨如蓬莱三山翠且重又如庐山五老削出金芙蓉千盘万转不可测恍惚云气随飞龙下有□灂之流泉上有偃蹇之长松松根羽人顔色好抱膝盘陁事幽讨云是南极天边之夀星遨逰先天后天老被以青霞裘防以白羽葆游緑沼沉沧波鹿放苍崖食瑶草有鹤有鹤飞鸣雪衣丹顶随风轻两鹤飘然入紫清一鹤独立和以箫韶声手招防青童载以白玉笙上朝三十六帝京五云仙乐来相迎玉女投壶其声铮铮白兎捣药使人长生胡君欣得之喜气何盈盈是时七月天气凉君来饮我黄金觥酒酣载拜求我歌须臾落笔雷霆轰五岳为之动三江为之倾此图足为仁者夀题以南山献夀之佳名胡君胡君宜爱惜我歌歌罢千金直挂向髙堂雪色璧夜夜虹光射天赤
　　哀钱塘
　　妖兵七月犯钱塘百万吾民总可伤白璧黄金随虎豹青娥红颊伴豺狼交游半是泉台客城郭今为瓦砾塲休向吴山髙处望满前骸骨白如霜
　　登城一首【戊戌前作】
　　春来懒上最髙城一望令人百感生山岳无如今日碎河流不似旧时清青年士子多投笔白首乡民屡避兵休向东风歌此曲野花啼鸟亦伤情
　　懐杨亷夫
　　铁崖先生天下竒雄文险句鬬蛟螭侏儒纷纷饱欲死草亭上髩如丝
　　懐汪以敬
　　白云庵中云满窓日日论文空酒缸絶尘天骥能敌万照水山鸡不作双
　　懐智雪舟
　　西马塍西智上人平生老句不无神少陵已许师前辈无已还甘作后尘
　　懐郑本初
　　越王城中泛棹过紫菱白藕兴偏多别后风尘不相见五年江海失隂何
　　懐魏德刚
　　东青门头有惠连五载不见梦相牵得归茅屋对秋雨与子细说逺逰萹
　　冬日
　　冬日苦短不可说况廼朔风吹倒人邻童折屐走相报江上无数梅条新
　　冬夜
　　冬夜恰似夏日长懊恼无睡难禁当走寻梅花作诗伴放取明月照室床
　　中秋同唐仲暹玩月二絶句
　　故人乗兴夜相过正为中秋月色多緑酒倾来着醉要题诗句赠嫦娥
　　八月十五是中秋月色娟娟似水流却忆湖州船子唱几人欢乐几人愁
　　题唐仲暹南塘图
　　西风古树挂寒藤逺近诸峯翠且层却忆贺家湖上路一湾暗緑抝渔罾
　　题畵二絶句
　　紫翠萦纡千万重僧归日午始闻钟若非越上云门寺定是庐山五老峯
　　老翁居处不胜幽无数青山在屋头客至便分云半席坐看落日大江流
　　戯题渊明图
　　诗满霞牋酒满瓢黄花香里兴飘飘如今仕宦皆因米谁似先生嬾折腰
　　访戴
　　雪月流光射客衣雪风吹浪打船扉故人溪上茨逺乗兴何如兴尽归
　　日铸坠壁岭
　　两岭相望四十里十五年前曽此逰野花依旧自春色行路几人成白头
　　过渡
　　三十六渡春水深蒲萄緑涨愁人心行人且休脱布胯桃树头上双鸟吟
　　泊练祈塘
　　枕上春寒酒未醒小舟还此泊芦汀雨声欲趂夜船到一夜东风吹塔铃
　　题畵梅二絶句
　　江梅信是丈人行老干能开白玉花笑杀天台桃几树不分清俗要相夸
　　梅花三昧是华光复有徐生逺擅场遮莫髙楼夜吹笛玉奴自有返魂香
　　山水畵扇
　　溪上寒云落日虚青山绕屋树扶踈抱琴髙士纷纷出从此林泉少隐居
　　煮荳酌白酒歌【戊戌前作】
　　煮荳酌白酒荳肥酒气温相对二三子其乐难具论君不见晓来雨过东家村丛丛荳荚生篱根阿翁提篮跣双足采摘采摘呼诸孙归来笑指老瓦盆酒波犹带新糟浑田家酒具如洼尊一椀入口春无防两椀三椀鲸涛奔四椀五椀和江吞须臾饮至百十椀眼花耳热低乾坤忆昨豺虎如云屯旌旗满目烟尘昏杀人如麻血成海十室九家无一存大臣自合死社稷况叨厚禄承君恩近闻省府日筵宴椎牛宰马齐昆仑吾徒布衣在草野忧心恻恻懐至尊呜呼萧艾满城邑馨香不数兰与荪呼童煮荳复进酒呼儿为我闗柴门
　　正月辞
　　雪消楼瓦鸳鸯暖太液池香翠波满春愁如织莺未知新染鵞黄栁丝短美人纎手畵双蛾绣帘卷得春风多春风开红又开紫却怕青年逐流水
　　二月辞
　　玉为鞍龙为马逰阳春锦城下水晶盘中鳯凰炙蒲萄緑酒银壶防万卉千花舞绣衣笑杀提篮采桑者
　　三月辞
　　东园雨红花乱飞绣帘半卷燕双归并州剪刀快如水茜萝新様裁春衣十二巫山尽神女屏风照见芳心苦宫辞裁罢酒防醺自向金笼教鹦鹉
　　四月辞
　　花落长门草青处十二防干扑飞絮象床玉手印腮红隔梦一声啼緑树笑将金弹打流莺谁遣芳菲被春误鳯钗不整双鬟雾爽风新扇题纨素
　　五月辞
　　石榴花开红染裙緑罗袖卷芭蕉纹睡囬金兽沉烟薫玉笙吹下云中君果压冰盘水晶碎蔗浆似酒甜难醉犹嫌命薄蜻蜓翅不及桑鸠动成对
　　六月辞
　　银塘花发红云满南风吹香徧宫舘舞衣上绣双鸳鸯緑珠小娘捧冰椀簟纹细织湘波寒碧纱如烟作帐寛水晶帘埀体生栗不识人间有三伏
　　七月辞
　　南方赤帝骑龙尾啾啾夜渡银河水露湿火云飞不起碧色凝天薄如纸鳯管参差裁短玉别梦防防冷秋烛金井防西一叶风吹尽湘妃髩边緑
　　八月辞
　　鲤鱼吹长风曲池芙蓉老白天坠凉露湿萤满衰草兰房灯烬青独宿知秋早碧波防明月自惜顔色好起按鸳鸯弦酸声搅懐抱
　　九月辞
　　畵防十二凭西风芙蓉照波霜影红防寒夜侵紫半臂寳帐流蘓篆烟细月明天上来羊车千门竹叶生盐花挑灯自看班姬传甘作团团秋后扇
　　十月辞
　　美人坐处生阳春芙蓉牡丹聨綉裀沉香火暖然乌银暖光吼出红麒麟胆瓶满贮波寒緑小挿踈梅半梢玉莲叶漏沉犹未眠翠被薫烟惹兰馥
　　十一月辞
　　别舘瑶云曙光冷飞霜落尽宫槐影何人吹动玉参差春透香帏梦初醒甲屏风围象床吴绫越罗堆满箱拈针欲绣双鸳鸯又恐新愁随线长
　　十二月辞
　　并刀碎剪银潢水散作飞花半空里清晨贫女方拾薪寒裂肌肤愁欲死翠衾宿酒人未醒蔗浆调雪消余酲却呼小玉开琼户石防干畔装盐虎
　　闰月辞
　　望舒推轮出蟾阙三岁清光多一月露湿琼楼秋气寒镜里嫦娥生白髪桂髙十丈香风满愁来退作黄杨短树厄何如人最多荧荧别泪成银河
　　愁【戊戌前作】
　　烽火连天黒旌旗照地红秋风破茅屋愁杀杜陵翁
　　小畵
　　雨林含清风羣峯翠如洗野猿啼一声白云在秋水
　　学圃斋襍咏五首
　　淅淅风生砌沄沄水满塘藕根穿土濶茭叶过人长野竹编篱细山泉灌圃浑碧方布子紫芋更添孙朽壤虫徧蚀枯藜螘倒行姜生黄菌蠢茄熟紫膨脝枉渚雨晴后幔坡风暖初雁头收芡实鱼子剥防榈对客蒸壶烂呼童剪韭频何如郑公俭不让庾郎贫
　　晚闻雨声至有作
　　雨声来处冷萧萧万木无风亦动揺恰似西陵船乍泊坐听八月淛江潮
　　越中灯夕
　　浙西骸骨白如银日莫江东起战尘独有此城三五夜风光浑似太平民
　　鸥梦
　　雪羽眠来近钓舟几畨魂逐海翁逰夜深遮莫风吹醒依旧江湖万顷秋
　　逃难
　　四郊日多垒劳生信乾坤朝来有警急鐡骑如云屯贱子心实忧焉能守荒村呼儿戒行李一饭同出门路逄逃难人纷纷亦来奔或扶爷与娘或挈子与孙十歩九颠踬欲哭声复吞问道徃方岩前后相豗喧牛羊亦随逐飞桥为之翻我行已岩顶我仆犹岩根唇干吻亦噪何处浊酒尊兹岩既云险况有灵祠存栖迟且茆屋生理安得论俯视西北隅杀气犹昏昏
　　今日无酒
　　今日无酒何以冩心儿迎我言囊有余金愿言沽之展席长林壶觞既行其乐骎骎頺然既醉载歌载吟掇彼黄花弦我素琴陶潜既逺孰为知音忽忽岁月茫茫古今乾坤蘧庐江海蹄涔知道者希劳劳匪任木鸢竹鹊般翟机深忘忧之子实予所钦
　　次韵李斯文及与予蒋仲启刘九德防于杨仲章家
　　溪上留连景物春天涯牢落宦逰人金尊緑酒那辞醉朱绶银鱼嬾挂身杨子法言应有法李侯佳句不无神相逄况是桃源侣此去同为竹迳邻
　　和章仲梅花灯诗
　　玉奴檠烛座添春索笑题诗觉有神冰树生花何太喜银槎犯斗宛如真香防和靖祠前月光射罗浮梦里人谁羡繁华五侯宅金莲开遍软红尘
　　梅花
　　到处梅花照眼新纵横变态似伤春冰霜节操元非俗鐡石心膓亦可亲纵使六花多一出也先百卉几分春海棠虽美终难倡谁使明皇比太真
　　胡生写真歌【戊戌后作】
　　天下几人能冩真胡生年妙艺絶伦自云惯识卿与相炳炳生面图麒麟青鞋布袜春雨余朅来访我南湖濵手中银管握造化与予拂拭霜藤新我生本有山水癖形容潇洒无纎尘头戴小小乌角巾白衣寛博稳称身松斋棐几坐清昼意匠经营多苦辛是时賔客如堵墙眼看胡生下笔亲斯须置我雪色壁望之宛若神仙人我儿见之亦大笑阿爷胡为能出神或言士者国之寳衮衮皆充观国賔先生才学世所重曷不秉笏朝丹宸我生出处无不可白鸥万里谁能驯不作寗戚悲饭牛不作买臣行负薪今年年才四十六居然抱道安吾贫得君能谈帝王畧避世或与渔樵邻南逰天台北恒岳东登日观西峨岷乾坤随处着杖履此地相逄难具陈山中亦有似拳蕨江上亦有如丝莼江风萧萧日月白与尔长歌歌隐沦胡生胡生且停手玉壶共醉松花春写真何如嗜经史五车力学须昏晨他年生为席上珍勿云江汉之埀纶
　　黄杨冠歌酬洪子宜见惠
　　有树有树名黄杨膏沐雨露何苍苍平生虽遭厄闰苦年深乃复知材良其材中冠冕其质如圭璋奴桑柘超众木居然正色含中央紫镔之刀截鵞肪纷纷金屑随风扬中刳外雕夺天巧意匠经营邹鲁乡斯须一笑出古制晶莹滑泽见未尝苍蝇侧足不敢立弹来照手蜡色光进贤惠文空自贵鹿皮椰子安可方洪君得之逺遗我束我头上半白之秋霜小冠子夏俱二寸俗様岌岌徒轩昻有时醉后或嬾着挂在清溪石上万古之松傍洪君求我歌歌罢喜我狂乌纱小巾宛相称丹崛翠壑同徜徉
　　冬夜与池文仲聨句
