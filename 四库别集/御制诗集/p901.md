<!-- { "loadSidebar": true } -->
　　书画舫二首
　　到处溪边肖舫为爱他欧米用名之一为甚乃弗啻再每偶临斯愧在斯
　　既称曰画书应可何画而非括以诗坐舫不分真与幻胥为读画绘诗时
　　该妙斋
　　山北第一处其名该妙斋峯姿与水态朗润得幽佳小憩尘心逺闲吟静趣谐然予无逸者耽此或成乖
　　含经堂有咏
　　长春园堂名含经以备莬裘枕葄之【长春园之含经堂以备六十年归政后居此崇情枕葄頥养天和】兹玉泉山北东麓亦用斯名亦久时轻舆几暇一逰厯坐堂遂以衍义思四库之书我所辑曰经实彼三者基注者疏者难偻指出奴入主纷然滋如入大海算沙数几不目因五色迷求注疏当求本经更在心契古圣词经含我乎我含经舍内求外诚多为
　　石衙亭口号
　　山亭石似排衙防借宋之名非宋为【杭州凤凰山上有排衙石乃南宋旧迹兹亭特借其名耳】舆至路中恰可憩彼人子语实堪思
　　妙髙寺
　　竺宇峰之顶向名曰妙髙虽云述玉局却不住僧曹骋望目因逺摛词兴亦豪麦苗齐吐穗资实待甘膏
　　憩云斋
　　适从御园来厯厯田功莅稲町芃蔚苗麦垅齐吐穗实资春泽优秀而实时暨乃弥月未雨切我望云意恰坐寺傍斋即绎檐额义谓云即当兴为霖漫斯憩
　　含醇室
　　极顶既畅观石栈落斜底有登必有降可以该万理旋南复北转朴室幽谷里小憩悦静谧可当【去声】披书史乗舆及舁者劳逸胥忘彼是实注含醇欲絜为政矣
　　咏素堂
　　山顶畅遥望山坳惬谧思降因陟而得静胜动应知绘事四隣具诗言三字宜既然仍防笔合致自为嗤
　　倚晴楼
　　逰畅毕山北夤縁至山南翠微有迥楼倚晴久额檐是时微望雨循名颇觉嫌既思愁霖际顾名喜或添嫌乎及喜乎人意无定占幸楼本无知如知其何堪
　　山东巡抚长麟奏报二麦收成十分诗以志慰
　　从来收麦计其分八九分登已足欣何幸青齐称十获诚为厯载未前闻【长麟奏山东二麦约收分数通省十府二直州内济南东昌武定青州曹州等府属之沙地泰安沂州登州莱州等府属之山坡地收成九分有余其余地亩俱十分有余兖州临清济宁等府州属之沿河洼地收成九分其余地亩俱十分有余合计通省约有十分实为数年内所仅见等语东省昨嵗秋田已属丰收而今年麦秋更逢上稔感蒙鸿贶莫可名言惟有谆勉该抚共励敬勤以冀仰答　　天庥耳】秋田昨嵗况逢稔夏稼今年又遍耘庆慰之余无别谕嘱谆戒满敬加勤
　　湖北巡抚惠龄奏麦收分数及雨水情形诗以志慰
　　水过涸田广种麦是为最要接青黄九赢牵以八犹賸接短因之补厥长【楚北地方向来种麦本广上年被水之后涸出田亩补种二麦较往嵗更多兹据惠龄奏麦收分数九分有余者三县九分者三十五州县八分有余者六县八分者二十四州县牵计通省六十八州县收成虽不足九分而已八分有余小民正值挿秧之时获此接济口食有资益得服勤农事欢慰倍越寻常】更喜宜晴麰刈穗时霑佳稲分秧【又据称该省自三月中旬以来每旬均得透雨一二次交夏后晴霁经旬二麦得以及时刈获现在稲秧已渐莳竣所有池塘陂堰均有蓄水足资长养】此间苗秀殊常好望雨正需资灌浆【此间自四月十二以前屡得透雨二麦极为芃茂惟日内正在麦穗灌浆时亟望霈泽将来麦收或可致九十分若再五日不雨则可惜祗成七八分而已】
　　广润祠请雨再叠丙午韵
　　尺泽初夏渥兹将弥月过【自四月十二雨后今已逾月矣】及时申悃愫嘉吁霶稔熟原满拟优膏恐负哦流隂诚迅矣一嵗阅无何
　　鉴逺堂口号
　　灵祠侧畔有书堂视事传餐憩所常岂谓临波赏烟景驿章望逺正焦忙【时廓尔喀归顺实信及官军班师之奏尚未至日夜盼望而复冀两胥切焦闷】
　　无尽意轩
　　岩轩毎偶到到毎引新意是即谓无尽宁因景佳致然而景不无却以意为率新者固因他意则原蕴自自无尽在何惟在勤民事
　　莹心堂
　　绿水绕溪堂水莹心亦莹水莹本天然心莹如磨镜髙颎有名言独孤乃相称
　　听鹂馆口号
　　出谷恒当夏首时却原望雨懒逰嬉如簧似管彼常负斗酒双柑我不为
　　邵窝有题
　　散步逰邵窝因咏邵子事平生不皱眉此其心平易皱眉有两端愁与恶【去声】之意在邵或其可在予两艰置昨着读洪范是愁不能弃【近着读洪范谓以六极自省幸无其五而不能去其一者曰忧如春忧雨之不足夏忧雨之或过秋忧嵗之不登冬忧雪之未降至于古稀説之八时忧其或萌合寰中之万民时忧其失所皆所谓先天下之忧而忧者岂惟不忍去且更不敢去也】善善与恶恶人君以为治见恶而不恶实乖惩戒义恶恶眉必皱尧夫知我愧
　　霞芬室
　　淡然书室俯荷渚香色入观更入闻九夏山庄恒避暑几曽于此挹霞芬
　　直总督刘峩奏报二麦约收分数诗以志慰
　　直近山左麦收报反迟盖因南北候故异后先期【直近畿而刘峩奏报二麦约收分数转在山左之后自因南北凉暖异候故收成迟早各殊耳】十欠漫生惜八余亦可怡【直入春以来雨泽优渥二麦无不畅茂兹将届成熟之期据奏约收分数九分有余者大名一府九分者顺徳广平赵州三府州八分有余者顺天保定永平遵化易州深州六府州八分者正定天津承徳冀州定州五府州七分有余者河间一府六分有余者宣化一府牵计通省麦收约八分有余虽不及山左之报有十分亦尚可称中稔矣】自怜还自解究欠足之知陕西巡抚巴延三奏报麦收分数诗以志事
　　陕以麦为重八分报有余【巴延三奏陕省六十八防州县二麦约收分数内十分者三县九分有余者十一防州县九分者十二防州县八分有余者二十四防州县八分者十州县七分有余者七县七分者一防统计共八分有余陕省各属多以麦收为重今嵗自春徂夏甘防防时现在将次登塲可得中稔闾阎衣食既足盗贼自消批覧之余洵堪庆慰】自春霑雨足入夏获秋如衣食民诚裕村荘盗自疎正供依限纳賸欠命全除【又据奏陕西应徴钱粮通完一折内称五十三年额徴银粮草束均已全完带征缓徴各项亦皆按期完纳惟潼关华州华隂等处尚有未完缓征银三千一百六十三两零未完耗羡银四百七十四两零并潼闗未完缓征粮一百二十一石零现在照例带徴该省近年稔收小民踊跃输将殊属急公可嘉因即降防将未完各项加恩全行豁免俾小民普无逋欠得免追呼以副惠爱黎元有加无已至意】
　　麦田
　　麦田齐吐穗正届灌浆时本拟十分者却当二减之【春夏雨泽连绵二麦实可望十分收获乃弥月不雨刻下正值灌浆之时未即继泽恐减一二分数殊觉可惜】惜防许不与诚矣满招亏自咎还自审过予将诿谁
　　还宫御殿路过觉生寺祈雨之作
　　秩晋千官合谢恩间【去声】时御殿返宫垣虽云例事依常举心所关乎无逸存
　　一夜宻云惜未雨梵宫七日祷犹然【自四月十二日雨后又已逾月二麦正值灌浆之际甚为盼切因命皇子等于五月十三日在觉生寺设坛祈请阅七日尚未沛泽今早经此积诚黙祷途中即获甘霖优渥感荷　神庥倍加防敬】轻舆顺路因躬诣叩请益慙益致防
　　初犹雭继霶急阵途中水漾波倾耳听还凝目望摐摐声色岂辞多
　　西直门外六韵
　　昨日雨过午申时云放晴居宫心为爽御殿礼欣行【向例御殿之日遇两则停止行礼昨晨两既霑足而申刻放晴今早仍行御殿】趂晓籞园返凭舆农景评既收未熟麦【郊外之麦有既收刈取成堆者亦有方结穗在田者】望霁【既收之麦必得晒晾不至霉而生芽】盼霖情【未熟之麦再雨益资灌浆饱满收成分数可望加増】一意浑无定五言漫有成亦惟増愧耳厌聴颂精诚
　　湖南巡抚浦霖奏二麦收成八分诗以志事
　　湖南土性别与麦不相宜种植毎勤劝青黄颇借资【浦霖奏湖南地土多不宜麦向来种麦之处止有二十四州县自后茶陵等五州县间种二麦本年又劝谕武陵华容二县亦令试种兹现陆续登塲合计三十一属麦收实有八分当此青黄不接之际扵民食颇资接济】八分中稔报丗属万民怡近逺及迟早一心十二时
　　喜晴【五月廿二日】
　　城外城中各殊致盼霖【为未熟之麦】望霁【为己收之麦】不同情【昨十九日之雨近京得四五寸圎明园一带甫二寸余究非优渥广被也】究之未可谓溥雨既夜连朝乃喜晴【昨日隂云浓厚晡后即有微雨入夜势更霶至今早辰刻方止而已牌旋即晴霁尤为可喜】弗虑发芽为缺欠【谓已熟者】更欣饱穗益充盈【谓未熟者】顾瞻禾黍芃苗翼此际常年率始耕【向年或遇春月缺雨夏至前后大田始得播种今嵗春雨优霑昨见道傍禾黍俱已出土青葱得此渥膏自当益滋长发实向来所罕觏】
　　还宫斋戒即事
　　北至临
　　大祀还宫有事斋晓凉称【去声】心爽农景入观佳露润黍禾盛秋登麰麦皆对时幸时若惟是巩寅懐
　　北至日
　　方泽礼成述事
　　望八祗余一纯阳始复隂协时防举
　　祀仰
　　位惕如临慕以荐琮久惧因沐泽深承
　　禋仍六次【计自来嵗庚戌至乙夘归政之年再当躬承大祀六次获遂初心实凭　　眷佑】吁得副初心
　　河南巡抚梁肯堂报二麦收成九分并雨旸时若诗以志慰
　　迤北伊南夏收定絜长补短九分余【河南巡抚梁肯堂奏二麦实在收成分数开封归徳彰徳卫辉四府及汝陕二州所属州县皆八分有余懐庆河南南阳汝宁陈州五府及许光二州所属州县皆九分有余合计通省二麦实有九分等语】宜旸麰麦回青免足雨黍禾助长【上声】如【又奏称据开封等九府四州禀报于五月初八九暨十四十八十九并二十二十一二等日各得雨自一二寸至六七寸及深透不等早禾得此泽滋培倍见畅茂晚田亦俱及时播种此时二麦早已登场足称丰稔粮价平减闻之殊甚欣慰】何幸其逢遥庆彼略嫌将过近廑予【京畿春雨优渥自四月十二日以后晴霁逾月望泽正殷五月廿四日喜得甘旋即放晴于未收之麦及禾黍益滋饱满生发日来积隂雨势绵宻未止又恐过多扵已收之麦有碍晒曝未免为之廑念耳】三朝间顿殊愁喜【昨北至还宫斋戒凭舆厯揽已收之麦既得晴霁晒曝弗虑发芽未熟之麦及大田得霑时雨更资充实芃茂实为欣喜今日又逢绵雨恐致过多三日间愁喜顿殊信乎为君之难也】可识君难直笔书
　　咏和阗玉仿周召夫方彞
　　美玉多教仿古为召夫因琢此方彞百工何不可返朴欲拟淳风以渐移
　　福建巡抚徐嗣曽续报得雨诗以志慰
　　闽省用兵后田功最缱情春干继霑润获复多晴【昨据督抚伍拉纳徐嗣曽奏闽省自三月中旬得雨之后晴霁兼旬髙田望泽正殷幸扵四月十三四五等日已得透雨并称飞饬各属查报续奏等语】优渥夏方被漳泉泽亦并【兹据徐嗣曽续奏福州府属并省东之福宁上防之延平建宁邵武下防之兴化永春等各府州俱扵十四五等日先后频得雨田水充盈惟泉州漳州汀州三府及龙岩州地方同时虽间得阵雨未为霑足嗣省城又扵二十三四等日连获甘霖而漳泉一带亦已普霑早禾尚可及时栽挿髙阜之地俱可补种襍粮米价渐平民情甚为恬豫】更堪欣慰者粮价市头平
　　喜晴【闰五月初一日】
