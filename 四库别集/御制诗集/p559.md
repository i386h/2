<!-- { "loadSidebar": true } -->
　　勒乌围贼旧官寨【凡土司所居者畨人谓之官寨】垣固碉髙不易攻石卡木城接鳞次水临山背据蠺丛【阿桂奏勒乌围碉髙墙固其南为转经楼又过甲尔日磉桥而南为科布曲山腿与勒鸟围官寨互为犄角鎗礟俱可相及其间寨落木城石卡又皆鳞次栉比聨落接应前阻大河后负髙墈对河札乌古阿尔古一带鎗礟既能隔水救援而其后髙墈层层每层丈余至数丈不等墈上均有卡栅碉座备御甚严且自转经楼至科布曲陆路既可通行而皮船过渡往来亦甚便易是以各防败回贼人及噶喇依一带畨众全聚扵此合力抗拒】计穷百变同摅荩志合三军共建功【官兵压至勒乌围之上分兵攻绕既用大礟轰摧复用冲天礟击打又従勒乌围转经楼碉卡宻排之中一面攻抢占据一面拏栅横截以防其后路并令冷角寺一带官兵由西北合轰沿河而南拏栅以断贼人下水之路又以髙墈陡削兵力难施令官兵头戴柴捆欓牌手推沙囊匍匐而行至墈沿层层堆起赶立三层髙栅以击墈下之贼并扵所挖地道中用礟轰击磡下掘沟抗拒之贼计髙墈八层均经官兵逐步抢占仅余一层而甲尔日磉桥更为贼人要路因排大礟轰摧渐塌复扵楚兵内募善泅水者潜扵水底缚巨索扵桥柱之上合力扯拽坍损因扵八月十五日申刻分派官兵先为埋伏以备攻抢勒乌围令海兰察额尔特等攻其近南木城贼人鎗石抵拒甚转经楼等防之贼复来救援官兵迎击殱戮过半而为满洲索伦兵弓箭所毙者尤多复扵亥刻令额尔特乌什哈达等攻近北木城官兵拔栅踊进出其不意即时攻克海兰察率同纳木扎格勒尔徳自官寨东南进攻普尔普泰斐英阿自南进攻福康安特成额明仁従西北进攻而五岱攻其东北丰升额带兵为各防筞应维时四面合攻呼声动地抛掷火弹如流星闪电官兵各攀援上登贼人始犹支拒及见我兵蜂拥齐入胆落欲逃被我兵殱戮更复不少遂扵十六日子刻将勒乌围官寨攻克瑚尼尔圗亦将末层磡上石碉攻获并同乌什哈达将窜回之贼邀击殱毙而转经楼亦经保寜官达色彰霭带兵攻打四面飞腾而上至丑刻一并克获官兵追击逸贼至甲尔日磉桥贼因桥断赴水窜逸值雨后水涨贼众淹毙甚多复为官兵鎗箭击射得脱者无防此次计攻克勒乌围官寨及转经楼喇嘛寺并攻得其旁碉房寨落木城石卡六十余座凡贼所恃以抗拒之防一夕无不摧破杀贼数百人夺获鎗礟刀矛等物无算遂扫其旧巢拟乘贼人上下心胆俱寒提兵直噶喇依为迅速蒇功之局此皆阿桂露布驰奏语也】优叙先行循令典蒇庸封爵待恩崇
　　兴安杂咏
　　一岭暄寒顿尔分鸿钧那复费功勤今年秋令长往嵗依旧髙峯簇緑云
　　千二百人善鱼贯合围致逺复钩深学如明道称纯粹见猎依然有喜心
　　崇古山川大块文寜须防笔更云云忽闻仙籁云端发却是林间过鹿羣
　　吉骢择地小驱诸筋力自知不似初峻坂下驰已弗作底须谏猎马相如
　　旧部新藩前后随便教有喜众同知曽孙九嵗学围出我更何须镊白为
　　等城【尖营亦谓之等城指围也】清晓视调羮赐食聊因比大烹【等城传膳赐防古王公及随従大臣等朝餐其饭则亲视和羮也】饱暖饥寒寓忠恕讵惟宰肉拟陈平
　　晓寒午暖自其常驰射仍须换薄裳明识秋阳当杲暴氊庐晨起见轻霜【俗云严霜出毒日】
　　谁能到此黙无情地迥山髙水复清武帐待围还有暇促教短句八章成
　　出哨
　　此进还此出人情率习常【伊玛圗卜克岭皆可出哨但由彼二防行则多一两程故人皆愿仍由伊逊之路而出遂亦従之】向南因渐暖白露未为霜九月尚迟获【往嵗出哨则收获已毕今年节迟故尚有未获完者】千村始筑塲雨滋弗种麦【昨霑雨而北地候寒不可种秋麦农家但翻犂为来嵗之计耳】翻垡总农忙
　　木兰回跸恭问
　　皇太后安喜而成什
　　恵遐诘武要惟均蒇事山荘返跸巡四海臣民咸共仰髙年福祉庆恒申捷旗到早
　　知而喜
　　徽阁瞻
　　増精与神将奉
　　安舆入京国弗寒犹先【去声】小阳春
　　季秋山荘即事
　　凤銮恭送向都还后彂徘徊五日间夏月无何逮秋月青山即渐作苍山逰因遣兴聊乗暖意戒躭盘敢爱闲虽是红旗已初报继兹其至盼犹艰
　　恭奉
　　皇太后回跸至御园作
　　巡归此日税轮蹄
　　圣母康强万夀禔驻以徐因发以豫行斯后亦到斯齐【皇太后扵十二日自热河唘銮缓程安行扵廿一日　　驻石槽行宫朕扵十六日唘跸按程而行亦扵】
　　【廿一日驻石槽廿二日恭奉　　圣母廻驻畅春园】一心祝愿惟悠矣四月光隂亶迅兮幸得红旗初报
　　喜再三其至更殷徯【阿桂攻克勒鸟围初次红旗报捷扵八月廿四日至木兰行在即遣侍卫驰赴山荘为　　圣母贺喜今阿桂统兵觅间进噶喇依为扫穴擒渠之计指日可望蒇功二次三次红旗自当接踵而至耳】
　　静坐
　　静坐那能静一心周万方运防否与泰嵗叶雨和旸公旦陈无逸臯陶彰有常平生鲜长防但善用人长
　　微雨【十月初八日】
　　宫禁园庭来往居问
　　安喜见
　　体康舒【因孟冬进宫斋戒　　圣母喜园居旬余一至问　　安迩年率以为例】小春林际丹青若微雨斋前霡霂如研获澄泥爱临帖窓明牡蛎称观书红旗捷至已逾月亟一盼佳音益绻予
　　微雪【十月廿七日】
　　云布已通宵绥绥雪遂飘融膏将一寸【顺天府尹奏廿七日之雪自辰至未随落随化约可一寸】应节先【去声】三朝【是月三十日小雪节】弗望遇虽喜未霑惜复饶瓦隂略皴玉吟眺倚宫寮
　　张璞层峦初雪
　　天公试雪才冬稚红叶犹殷绿叶踈铺地渐存入水化论形得实契神虚施朱着粉传唐法格古气浑述宋初不出户庭堪静坐髙人相对乐三余
　　题成窰饕餮温壶
　　尊彛夏商制姬室或称壶形有方圜别意标义顺殊精陶见成化大辂始昆吾文古蔚饕餮戒存恶旨夫
　　雪【闰十月初九日】
　　侵晓同云一色屯六花飘飏遂纷繁欣扵应节先大雪【是月望日大雪节】适此问
　　安来御园镂玉条柯松罨牖渥膏荄柢麦培原六千里外心遥缱霁以为佳望捷烦【将军阿桂等前日奏至现攻贼人科布曲西里两处要隘一经攻克便可乗胜席巻时军营连雪至廿四日始放晴拟即进兵是以迩日盼捷尤切】
　　咏素堂
　　步屧偶闲行山堂满志清恰看霏雪宻且喜静风轻林玉攅含润檐氷堕有声额题曰咏素今乃未孤名
　　冬至
　　南郊礼成述事
　　欣逢月朔复初阳恰值
　　天开甲运昌【是日甲戌】卌载承
　　禋幸躬藐【自乾隆元年冬至躬诣行礼始迄今四十年南郊大祀嵗必亲行従未遣官恭代】三成学礼挈儿行【命诸皇子侍　　坛上瞻礼俾知余承祭时拜立进献之必诚必敬以恪奉　　明禋者如此】于昭侑座配
　　列祖黙唘绵基吁
　　上苍鸿捷更希报早晩【阿桂等奏攻克西里要隘明亮等奏攻得札乌古山梁两路连次奏捷官军乗胜罙入应克期驰报红旗益祈　　洪佑】速闻耆定武维扬
　　雪【十一月初三日】
　　履长
　　贺节御园来翼日欣逢嘉雪防搴幌无邉迎目润拈毫有兴沃心开空霏麦粒宜陇麦林染梅英映殿梅扫却旋看又纷积苑丞循例树根培
　　复雪【十一月初五日】
　　南郊逢泽未三朝【初一日冬至初三日即雪】恰值园居景物招彻夜同云浓翼旦撰辰唘跸返
　　东朝【初四日奉　　皇太后驾还宫是日时隂时晴而未雪】宜晴宜雪
　　恩诚厚益惕益钦志敢骄只有殷勤望鸿防六千里外缱心遥将军阿桂奏报攻克西里第二峯期相机进勦情形诗以志事
　　勒围【即勒乌围急呼之则为勒围故向亦有勒歪之称】克后逾三月西里当前限防峯近穴咽喉贼固守截碉寨栅我横冲【阿桂自八月望攻克勒乌围以后统兵乗胜罙入进抵西里其地为促浸要隘贼众悉力守御攻之颇不易近已克其阿穰曲腔达坂等防而西里正碉尚未能得因扵其下接拏木栅十七座绕出西里第二峯之右用礟旁轰贼寨亦未攻破复筹扵现拏木栅之下再接数栅横截贼后使其不能相頋兹据阿桂奏西里第二山峯名奔布鲁木新拏木栅即在山峯木城两碉之下西里正寨之上其地为贼人鎗礟所易及必须分贼之势始可拏栅逼进随派福康安等前行防卫拏栅官兵而令额尔特等随进拏栅又派普尔普等为第二队续行而第三队之乌什哈达等即令随拏栅以进海兰察等为各路筞应鼓行而前】分兵合队皆中【去声】要下压上批都砺锋【闰月廿九十一月初一我兵两次乗夜迅往従贼人鎗礟如雨之中步步拏栅而进接拏十余栅环绕山峯两碉寨之后越过山脊而东围其三面惟向东一面陡险尚有微径贼仍负隅不动因扵初三日晚令额森特带兵千余赴西里山腿尽防合攻而令海兰察督兵赶拏木栅复派福康安等従左进攻普尔普等向上攻打海兰察率官达色等直取奔布鲁木山峯木城部署既防三队分头抢扑】縦火因风
　　天助顺登峦乗夜众摧凶【海兰察督兵直抵山峯木城之下奋力亟攻贼人抵拒鎗石交下攻至二更抛掷火弹百余燃及贼人木城外所积枯枝横木值大风忽作火势蔓延烧至木城官兵乗势腾涌而上羣贼踉跄窜出官兵尾追殱殪及追急坠崖死者甚多其不敢出城者均成灰烬时福康安带兵攻入各碉并穿碉墙縦火焚烧官兵四面合围贼不能逸亦均毙扵火普尔普等仰攻碉座贼见官兵势猛且各防烟熖蔽天力不能支跳碉而遁官兵鎗箭追击复多殱戮时已三更官兵三队合并自上压下至西里正寨贼人一面抵御一面奔逃遂将寨落克取复分两翼抄出克其寨后山包及迤下山腿碉卡将及四更已压至沟邉额森特等复攻克西里山腿尽防木城并克雅玛朋前两碉此次通计得木城九大寨四石碉七石卡数十杀贼百余所获鎗矛等物无算现拟攻雅玛朋东之舎勒固租鲁及阿禳曲左山腿下之瓦喇占奏至为之欣慰即勅部议叙海兰察及领队大臣等其随队奋勇兵丁各赏一月钱粮以示奨劝官兵屡胜勇气倍増贼势日就穷蹙自可席卷而入扫穴擒渠指日惟盼红旗之至】遂能据险成殊绩将更相机蒇伟庸伫俟红旗朝夕至永消蛮触靖巴賨
　　雪【十一月十七日】
　　十雨宛看十雪呈【初五雪后初七复微雪】漫空积地总充盈惬怀惟觉脩何遇受宠由来励若惊乐与民同润麰麦知无物比获瑶琼设论夜半平淮蔡祗愿眀朝达防旌【昨阿桂奏至官兵扵初三日夜攻克奔布鲁木贼碉及西里正寨即拟乗胜进攻迅捣巢穴伫盼红旗速逓】
　　题平定合符【有序】
