<!-- { "loadSidebar": true } -->
　　几筵傍来谒益増痛遑云不敢忘
　　祖孙都一脉
　　鉴识有殊常思此惟忧惧勤劳励日蘉
　　孝贤皇后陵酹酒
　　叩谒展思慕回途酹
　　孝贤两言真不愧百嵗假前縁永切
　　慈心忆那知曽辈连命舆还就道余恋只宜捐
　　临故大学士傅恒墓赐奠
　　佳城咫尺跸途傍莅止因之酹桂浆已厯廿年资辅弼又惊三载隔阴阳先兹于汝应相恨后此顾予转自伤无忘昭陵虽有例那敎赐奠痛文皇
　　桃花寺行宫作
　　展谒言旋此憇停心犹戚戚未云寕借兹佛宇消尘念况是山斋惬性灵已放杏花临砌绛后凋松树防峯青岭蹊来徃呈眼底频望军书俯蜃櫺
　　山东巡抚徐绩奏报得雨
　　京畿雪作齐郊雨【徐绩奏山东省城扵二月廿一日申时至戌时甘霖应入土四寸不特麦苖长发即耕种亦及时可施览之深为欣慰京畿二月十七日之雪亦将四寸且落地旋融润滋原湿盖雪与雨虽地气暄凉不同其为春膏霑渥则一也】为泽原同名略殊以仲春异南北土称四寸遍霑濡不惟勃长资麰麦更喜新耕利黍稌豫亦连疆被也未又因缱念盼殷吾
　　至静寄山庄驻跸之作
　　蓟州城外问前邮佳气田盘早罨眸忽到松门昨日似才消莲漏半时遒源桃埭杏红将发横岭竖峯翠欲流更忆香山春正好皇妃皇子奉
　　慈逰【香山春景正佳因命皇妃等扵月之廿六日恭奉皇太后驻静宜园以适　　逰豫并令皇六子扈跸拟于三月三日仍奉　　还畅春园】
　　上
　　陵回必驻山庄静以洗心寄以常镜水云岑标道趣轻荑嫩蘤缋春光鸟能言却如话旧鹿本驯还不忍藏五日小留岂孤负行看次第有诗偿
　　题延春堂
　　毎以春时至春光待我延梅心欣似啓栁眼望非穿外云山景堂中翰墨筵那能罢防笔得句却捐妍
　　引胜轩
　　人从外入轩谓有胜相引设人坐轩中谓引胜无尽是则引与胜本自无定准然而轩及胜何曽有兆朕称谓乃由人于焉分畦畛
　　题含逺楼
　　目之所穷斯逺矣而楼含亦不过此心之所含难具言其逺奚啻千万里虽然却未可憧憧泰山时复蔽一指照物而弗照于物仍觉兹楼防兹防
　　韵松轩
　　既来斯韵松弗来松亦韵故知松韵匪待我时节因縁斯有分泛涛如海色作青壮则匉訇细泠泠落空巽二如有语少予应复难为听
　　接要楼口号
　　无碍投来万景纷接惟其要迥超羣试询于我相闗切图易思艰是所勤
　　云林石室
　　云林若无路石室忽有门循径造幽居嵚嵜如植援树才叶亦芳鸟虽鸣不喧间【去声】间【平声】见遥岫出云互吐吞霑衣为蒙蒙谁曾动其根
　　雨花室口号
　　四时翠逻复青遮饶独春林发万葩数典宁须举梵帙山花一例是天花
　　石林精舎
　　万石林中舎一间林石伙哉舎小矣然而憇坐舍中看纳石与林胥在里将石拟林石客兮论林栖石林賔耳然则谁当为主人舎以无言防其防
　　题清音斋
　　一防老柏庭前童童翠影森然万古如斯风月六律那屑管弦闻响略如句曲数典实本玉泉【玉泉山有清音斋康熙年间题额也】安得心中无事诗书于此娯年
　　澹懐堂
　　背后峙崇壁面前临敞斋既宏还致静惟朴以为佳花放香入户草舒緑到阶春光方骀荡借此澹人怀
　　云起阁
　　三春于泽宁辞多为泽必资乎云起髙阁今朝有所欣岂徒问景而已矣容容霭霭如可扪空为舆兮山为根日未沈还田有待不同之处赢许浑
　　夜雨【二月廿八日】
　　适才髙阁看云起傍晩果见弥空矣山灵肤寸信有之入夕细防时作止二更淅沥听有声问称砌土湿存水我固军书盼少眠值兹更履无眠已所惜雨来继以风半夜雨收云散绮弗期之得庆未深将得之失怦转委均由不知足而然可悟人情与物理
　　晓
　　宿雨既已收山云亦云泮烟容轻恋林泉声纷落涧披衣问报章晓气清平旦齐风几以勑孟语理堪玩泉明云夕佳非全乃得半









　　御制诗四集巻十九
　　钦定四库全书
　　御制诗四集巻二十
　　古今体一百二十四首【甲午四】
　　阅本
　　阁中发报章隔日至山庄【向居热河隔两日内阁发本一次谒　　陵驻盘山隔一日发本一次此旧例也】励志所无逸勅几彰有常惟因切民莫益慎董官方敢曰批观熟恒于久敬蘉
　　即事
　　即事书懐趂几暇个间春色方秾姹益之苍松与怪石繁丽偏饶古风化古风万刼只如斯繁丽无过一时乍冈环溪抱不易穷止止弗入深盘中门前驿或逓军报误我半刻筹军容十日之遥【各路将军驰奏军报皆须十余日始达近日官军进勦得其险安即可冞入以此盻望防音尤切】岂争半刻而我心方待已迫以已度人情可测
　　山云
　　山云出岫原无定时作隂还时作晴幻得千峯明晦别迥超六法画图横肩舆披异寒暄景防笔吟参动静情设使崇朝复为雨佳哉实益利新耕
　　题钱维城龙井八咏诗图曡前韵作
　　过溪亭
　　过乃无心不乃留辨才此语解酬不桥亭却占第一义无语只防溪水流
　　涤心沼
　　涤心宁与正心异儒墨那须越视秦不逺云栖亭子路洗心题额又何人
　　一片云
　　云出石根石肖云入深衣履润氛氲九歌屈子如来此定不于中别号君
　　风篁岭
　　延夀山西耸碧岑隂笼篠簜翠森森只今疑似风吹动仍是春巡耳里音
　　方圆庵
　　方圆庵记元章迹【方圆庵记释守一作米芾书】视履频频论考祥【记中有云冠圆冠以知天时履句履以知地形云云】未脱语言文字者或惊杰作亦其常
　　龙涧
　　天池贮水为龙井引作飞泉擘涧流遥想髙僧迓太守龙团欵客正相投【见赵抃龙亭诗序】
　　神运石
　　徒传龙井昔淘穿石出浑如涌出莲神运不知谁所泐沧桑恒此阅遥年
　　翠峯阁
　　松顶楼疑落绛霄目登咫尺路非遥侍臣业复去无返画册惟余姓氏标
　　泉香亭再题钱维城画龙井八景册
　　本自田盘富石泉略摹龙井遂同焉境疑南国巡方日画在文臣视学年【乙酉南廵时维城为浙江学政图此册以进因此间结搆仿似龙井遂以题弆今册在人亡为之慨然】因以弆藏时印证底须毕肖昔方圆【龙井尚有方圆庵为辨才故迹此则未筑】江乡归去俄成古不觉披图一惘然
　　题泉香亭
　　泉共飞花落花香泉亦香竖铺天如锦浄洗夀阳妆何处觅形色由来泯幻常忽思龙井上【是处结搆肖龙井龙涧亭子为之】防笔咏流芳
　　写音书屋
　　髙下泉声互写音聴来非石亦非金羲经仁知各殊见沃我爱民一片心
　　养虚斋
　　倚邂逅防心殊壑趣岩姿个里输斋养虚还不言养问心可得似兹无
　　婉娈草堂
　　曲折石廊连草堂宛在焉探竒复此日题句缅前年岭外春云写前瀑水悬曺风如展读即境愓其然
　　对瀑
　　对瀑之作不一足却是诸作无同者亦如振鹭落层岩今流非是昔所泻昔泻今流如是乎谓异不可谓同愚摐摐声色激石冷洗尽万古人分疏
　　题董其昌婉娈草堂图
　　因画名堂堂贮画即名即画两无孤室中外相清映讶似香光为【去声】我图
　　咏官窰乳耳鑪
　　质坚色滋润三足铁钉承乳突疑流汁耳冲可系绳千年火气泯一缕篆烟凝底用叅鼻观【去声】居然入定僧
　　山中二首一韵
　　稚松
　　髙才盈尺出沙陂便有淩云想抜枝一巻陈书适在手对如江总少年时
　　老杏
　　一株老杏倚山陂露红花三两枝恰似琵琶歌少傅夜深忽忆少年时
　　清溪
　　清溪一带穿沙澳石与为匡曲复曲斜临时映杏花红直刺或防蒲叶緑渟池色作玻瓈明落涧声为琴瑟鸣是声是色非声色恰得根尘洗以清沿流傍岸肩舆出迎眸满志挹澄泌设使寛展可通舟直堪傲彼王摩诘
　　题和阗玉镂东坡夜游图
　　不眠闲访友月色正苍凉底用秉霄烛耐堪步野塘承天寺将到积水地何方【图中冩东坡犹未至寺景】设谓同心孰依稀似姓张
　　游古中盘
　　出园闲马岩隈得得山溪净絶埃峯峙云根全露骨松生石缝善藏胎招提依旧岂予别调御端然识我来东壁槃阿坐精舍竒含里供【去声】吟材
　　古中盘口号
　　中盘名以在盘中不是昌黎为李宫考证多年方得实【向以田盘有盘谷中盘之名其山亦在太行之阳疑此即韩愈送李愿归隠处毎作诗文多引用之后乃考订李愿所居之盘谷实在河南之济源县旧祠碑记并存因制济源盘谷考证磨厓镌识两处以正前此之误】因知理境最难穷
　　少林寺
　　少林有南北【此间为北少林寺其名始于元时葢因河南嵩山亦有少林寺以彼为南也】对峙不为孤忍草一庭静禅枝万嶂扶闲轩聊可憩佳景自相输忆逊豫巡者【嵩山少林寺内藏一石片其上隠隠有面壁像虽属伪作曾一摹之】曾临面壁图
　　东竺庵
　　向深知隠竺招提因复乗闲跋马蹄古殿无墙林作户山僧有望路傍徯到来今幻漫思昔不觉东真那论西却是女夷工缀景苍松侧畔防红荑
　　千尺雪
　　山庄西北门出入游山便问景消数刻适可言旋转涧水随我至墙牐泻滮涆故迹遗唐年晾甲巍石片溪堂俯澄流于焉憩清燕雪花与雪珠皑皑落当面为声清耳根为色浄目观数典忆寒山春光应烂漫
　　题唐太宗晾甲石
　　葢苏文叛事亲征晾甲因传此石名创业守成殊理道【太宗开创主也天下既定斯为守成之君以海外叛蛮而事亲征失轻重矣】拒人矜已失权衡魏徴已仆坟园碣仁贵徒攻安市城粮尽师班深自悔慎终惟始训犹明
　　题唐寅品茶图
　　越瓯呉鼎浄无尘煮茗观图乐趣真不必无端相较量较来少愧个中人
　　登半天楼
　　逰山筞马还登楼乗舆上马外舆于内偶涉适清赏舆逸马则劳其殊亦宜想数息念众人薄赐例依往迳造半天居仍搴淩虚幌目既为之遥心既为之广廓然忘筌蹄那更论今曩
　　效深室
　　髙处难为深却有室深此怪石鎻攅丛宻林羃茈虒时或白云兴咫尺迷所以是皆深于外更有深于里人实室之心其深未易拟
　　朶山亭
　　崇山如太华怪石即莲朶几曾借玉井放葩标婀娜小亭构其间石乃亭中裹笑非太乙仙却得莲端坐浄植髙复低清香右还左欲傲十丈花经冬可弗可
　　静夜吟五曡旧作韵
　　良宵静未深堪以惜陶隂惟是君鉴敢言抚帝琴小游非适已所忆孰知音寄语松梢月好悬古镜心
　　题和阗玉云龙小盂
　　攻肖周人雅形摹韩氏辞云疑旉靉叇龙亦作之而抚手欲生润澄懐足养怡还如应真鉢祝可现莲蕤
　　夏芷洞庭春涨
　　风劲波狂怒石当倾樯摧檝众惊忙城楼坐客闲凭览世事如斯曷有常
　　题魏了翁周易要义
