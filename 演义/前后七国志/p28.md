<!-- { "loadSidebar": true } -->
　　不期这燕关重地，日夜提防，所守之兵比他处更多数倍。齐师到此，渐渐少了，如何过得此关？匡章正在危急之时，束手无策，却喜燕王叫人飞马行了一扇硬牌来，上写着：燕、齐夙昔通好，今齐师伐燕者，为子之也。今寡人一立，齐即班师，尚似未忘旧好。所过城邑，不许拥师拦阻。特示。此牌一到，燕兵遵旨开关放行，齐师方得抱头鼠窜而去。正是：师来何其雄，师去何其馁。只因将帅贪，所以行兵诡。匡章既出燕关，到了齐境，方才重振兵装，做出破燕得胜班师气象，归到临淄，朝见齐王。齐王因他生擒子之，又掳掠了许多重宝，大遂其心，故后来昭王既立，降齐之民复叛归燕等事，俱不深究。正是：臣奉君之欢，君隐臣之罪。如此君与臣，亡国实无对。
　　却说昭王玉田初立，兵微将寡，日夜虑匡章来伐。不期才出榜文，就聚十数万兵马，檄文发去，城邑尽归，胆更壮了，不怕匡章来伐。过不得数日，又报匡章假称奉旨班师，竟连夜逃走。昭王大喜，早有一班将士出位言于昭王曰：“匡章拥齐兵毁燕宗庙，迁燕重器，又浊乱燕宫，罪莫大焉。今乘其逃归，大王何不下一令：所过城邑，紧紧拦阻；又下一令，令臣等率兵追赶，不出一月，可斩匡章之头献于大王。”昭王闻言，踌躇不决，因问于相国郭隗。
　　郭隗道：“不可也。齐乃大国，不可苟且图之。匡章兵来，虽实意谋燕，然名则诛子之。今闻大王之立，即班师而去，虽见势头不好，尚于大王未有伤也。今若乘匡章之敝而杀之，齐王正在暴横之时，岂能默受？若动其兵，是自取也。况燕新造，即起端，非为良算。莫若转做人情，放其归国，使彼无衅可开，暂图宁静。候大王抚平燕土，招足甲兵，然后一举而报深仇，方足显英王之作用。”昭王闻言大喜道：“相国高识远见，如在天上，岂浅识所知。敬从，敬从。”因发牌转做人情，放匡章返齐。正是：呆人认眼前，智士思久远。放得匡章还，齐王心已散。
　　匡章既去，燕都臣民因扫清殿阁，整备法驾，俱至玉田迎请昭王回宫。昭王感臣民之意，因回到燕都，重新郊祀天地，以正大位。一面下诏安抚百姓，一面就修理宗庙，一面就选贤能将士，暗暗地招军马买，积草屯粮，以为复仇之计。
　　每日闲暇，即与相国郭隗商量道：“燕不幸遭子之之变，以致先王蒙受大耻，使寡人日夜不安，誓死必报此仇。但念齐乃大国，临淄、即墨兵甲众多，不易剪灭，必得奇才贤士、智略高人如管仲其人者，方可共图大事。当此雄强兼争之际，虽有奇才，必散在列国，寡人欲卑词厚币以招之，不识其道何由？敢求相国教之。”郭隗道：“臣见自古至今，同一为君也，有名为帝者也，有名为王者也，有名为霸者也，有叫做亡国之君者也。何也？盖其所用之人不同耳。所用之人可以为君之师，则其君北面受学，必至为帝；所用之人可以为君之友，则其君趋而受教，必至为王；所用之人不愧为君之臣，则其君咨请谋划，必至为霸；若所用之人皆厮役之流，则其君坐而指使，必至亡国而已矣。今大王思念贤才，诚帝王霸之事也，但求之之道，臣以为招来易，往求难。大王不欲求贤才则已，必欲求贤才，臣有些策可以坐致。”昭王闻言大喜道：“访求尚恐不得，坐致如何得求？”
　　郭隗道：“有一譬喻，大王独不闻乎？臣请言之：昔有一君，爱千里马而不得，使近侍中涓，怀千金四方求之。中涓遍走天下，求之不得，忽闻某地有一千里骏骑，急往求之，而马已死矣。中涓无以复旨，因心生一计，遂取出五百金，将死马之骨买了回来，报于其君。其君大怒曰：‘吾不惜千金买骏马者，为其能日行千里也。此马虽是骏马，此骨虽是骏骨，然已死矣，要他何用，而费吾金耶？’中涓曰：‘吾王不欲得千里马则已，如欲得千里马，臣费五百金买此死马骨，天下传为奇事，必以为死马骨且重价求之，况活千里马乎？吾主少俟之，千里马将至矣。’其君以为然。果不期年，而千里骏马自远方至者三匹。今大王必欲卑词厚币，招徕贤士，贤士遍满天下，焉能得知何在？即请以隗为死马骨，先买之。天下国士必曰：‘如隗之贤，尚且求之，况贤于隗者乎？’自不惜远道而来矣。”
　　昭王闻之大喜道：“相国教我甚明。寡人视相国之贤而不知加敬，尚欲他求，谁其信之？”因别筑一新宫，奉郭隗于内，朝夕相见，必执弟子之礼，北面听其教诲；至于饮食，极其丰盛，供具极其周备；凡有所谋，必恭恭敬敬，不敢少懈。
　　行之数月，列国皆知昭王好士之诚。昭王又想道：“此新宫不过但为郭相国筑耳，天下贤豪，尚不知我景慕之私。”因复于易水之傍，又筑起一座高台，极其雄丽，取名招贤台，以明招致贤才之意，又于台上多集黄金，候贤才到日，不时取用，因又名黄金台。由是，天下无一人不欣传燕昭王真心好士。后来流传至元，有一诗人刘因感其事而作古风一首道：燕山不改色，易水只剩声。谁知数尺台，中有万古情。区区后世人，犹爱黄金名。黄金亦何物，能为权重轻。周道日东渐，二老皆西行。养民以致贤，王业自此成。
　　自黄金台之名一出，四方贤士尽皆企慕。凡怀一才一艺之士，莫不纷纷来归，不能细述。
　　忽有一贤姓剧名辛，才能出众，智略超群，闻黄金台之名，自赵国而至，又有一贤姓邹名衍，胸藏日月，最善谈天，闻黄金台之名，自齐国而来。又有一贤姓屈名景，文能经帮，武能定国，亦闻黄金台之名，自魏国而来。昭王一接见，劝餐授馆，无不得其欢心，恐屈其才，不敢烦以杂职，尽拜为客卿，日夕讲论政事。
　　每论及燕民被齐师残杀，不胜愤恨。因细查民间有为王事而死者，亲往吊之；有父兄已殁而幼年孤立者，令有司时时存恤之；乡民有德者，举而旌表之，以励其余；狱中有罪者，引而惩创之，使之感悔；至于军中士卒，或饥或寒，必悉心访察，同其甘苦。昭王行之年余，不独举国之疮痍尽消，而四方豪杰之士归之如市矣。
　　昭王因见郭隗曰：“寡人不才，蒙相国提携复国，今年余矣。寡人抚循士卒日夜不安，吊死问孤未尝少懈，又辱四方豪杰时来赐教，不识及此之时，可勉力一用否？”郭隗曰：“未可也。百姓虽安，气犹未振；士卒虽感，节制尚无；豪杰虽归，均非大将才。大王欲复深仇，尚须努力为之，自有时也。”昭王闻之，惕然于心，因再拜受教而退。正是：疾走须骏蹄，高飞必健羽。若欲报深仇，万全方可许。
　　按下昭王图报深仇不提。且说赵国有一贤人，姓乐名毅，乃乐羊之孙。你道这乐羊是谁？这乐羊乃魏文侯之将。魏文侯曾使之为将，而往攻中山。乐羊往攻中山，三年而后拔之，归而论功，魏文侯笑而出谤书一箧，示之曰：“寡人若信此谤书之言，卿罢归久矣，安能成此大功哉？”乐羊乃再拜稽首，谢曰：“臣今日方知，拔中山非臣之功，乃君之功也。”文侯因封之于灵寿。自是列国相传，皆知乐羊之名。
　　乐毅乃其孙，将门将种，因而好讲兵法，喜谈武略。人有戏之者曰：“汝好讲兵法，亦能领兵拔中山，以继令祖之志么？”乐毅笑应之曰：“拔中山何足为奇，但可惜当今诸侯，无一人能如魏文侯之贤，而知用我也。”人皆笑其妄言，而乐毅坦然处之，不以为意。只无奈贫困日甚，其妻和氏因劝之道：“君既自负怀抱异才，赵国见汝贫贱，自不能用。闻得齐国，奄有东海，实称大国，孟尝君已享其荣，苏季子亦获其利，亦用贤之国也，君何不往游之？倘能际遇，岂不胜此尘埋。”乐毅道：“吾非不思及此，但念功名有地，齐非我地，功名有进，今非其时，恐去亦徒劳。”和氏道：“妾闻得之即为地，遇之即为时，哪里预先定得，与其坐困，不如往求。纵往求不得，亦与坐困一般，君何惮而不行？”乐毅无奈，得勉强投齐。
　　到了齐国，王新立，自倚富强，十分骄傲，虽时时用人，却用的都是一般夸诈之人，说得如何战胜，如何取利，语语快心，言言悦耳，故立致富贵。乐毅则以为富贵必须养民，战胜必须训兵，言不耸听，策不惊人，谁来听你？故在齐流落多时，依旧归到赵国。
　　赵国又正值那赵武灵王改易胡服，自称主父，欲强其国，后来遭变，死于沙丘，一时赵国汹汹。乐毅见乱，因挈其家去灵寿而奔于大梁。
　　大梁乃魏地，时魏昭王在位。乐毅既奔其地，贫困无聊，亲友皆劝其出仕。乐毅道：“仕须得君，魏君非吾主也。”过了些时，愈觉贫困无聊，因不得已而出仕魏昭王。昭王庸君也，果不识乐毅之贤，竟以常人蓄之。乐毅益复无聊，每每跨马出郊，流览山川，以抒其抑郁之怀。
　　一日，随众人朝见。燕国有一使臣，来行庆贺之事，就传说燕昭王师事郭隗，又筑黄金台，求贤如渴之心。乐毅闻知，遂暗暗欢喜道：“此吾展才之地也。”因归与和氏、幼子乐闲商量道：“吾怀经邦奇才，总师大略，而贫困于此，悠悠岁月，岂不自误！今闻燕昭王新筑黄金台，广求贤士，欲报齐仇，此正吾得意之秋也。吾欲脱身游燕，为燕报复齐仇，以显名于诸侯。吾妻可暂居于此，待吾与燕君定谋，然后差人接汝。”和氏道：“君前投齐，而齐王雄略之王也，一贤一才，无人不取，独弃君不用。今逃难至魏，幸仕于朝，借禄以免饥寒足矣。君又思舍魏以往燕，不知燕君又是何如，亦须慎而图之，勿使再失。”乐毅笑道：“齐王虽骄横强梁，然粗人也，只足取死，安能知吾？魏君庸主，吾不过苟窃其禄，岂是终身！今闻燕昭王变能逃生，难能复国，又能高筑金台，礼求贤士，其志不小，吾往从之，方足展吾平生之志。”和氏道：“君意既决，妾何敢阻？但君既仕魏，恐私往不便。”乐毅道：“此不难也。”
　　因入朝见当事之臣，说道：“臣坐而食禄，自觉有愧。昨见燕使庆贺，礼当往答，倘不以辱命见斥，臣愿效劳。”此是小差，无甚关系，当事见乐毅请往，遂从其请，因发答贺表章与之。乐毅领了表章，便辞别妻子，竟往燕国而来。
　　到了燕国，献上表章。昭王览完表章，见奉表使臣是乐毅名字，因惊问道：“吾闻魏有乐羊，乃名将大族，此乐毅莫非其宗人？若果乐家一派，定然有异，不可失了。”因御便殿，命内侍召入。
　　乐毅承命而入，朝见昭王。昭王见乐毅人物英俊，举止昂藏，知其有异，因赐坐而问曰：“寡人闻魏文侯时有名将乐羊，不知可是贵族？”乐毅对道：“此即臣之先祖也。”昭王闻而大喜道：“原来即是令祖，无怪先生如此杰出，果是将门将种，今幸相逢，窃愿有请，不识肯赐教否？”
