<!-- { "loadSidebar": true } -->
公讳卿，姓桂氏，鲁人，季孙氏之裔。其先讳武仲者，仕唐，为安南都护，祖世昌为睦州太守，始渡江而家焉。公少武勇，嗜书史。及长，尤通练兵法。仕南唐为大司空。先是数平盗有战功，军中号为捉生虎子，累官至银青光禄大夫，检校国子祭酒，兼监察御史上柱国。尝迁信州(一)信州：唐干元元年(七五八)置，治所在上饶县(今江西上饶市西北)。至元十四年(一二七七)升为信州路。静边总辖使。时闽越边寇屡肆侵掠，驱虏男女，民不聊生。公至，出奇兵，芟刈叛逆，绥怀边境，故数郡民赖以宁。及后主即位，加殿中侍御史。开宝甲戌，国除公犹固守信州，既而得后主手书，谕以城降。公泣谓麾下曰：「我辈既不能效死保我国家，姑遁身避世可也。」遂跃马归贵溪隐焉。
我太祖皇帝嘉其贤，欲赐以爵，累征不起。太平兴国间，闽寇复作，朝廷诏公讨伐，乃率师克邵武军(二)邵武军：宋太平兴国五年(九八０)置。治所在今福建邵武县。至元十三年(一二七六)升为邵武路。，静黄竹峒，而贼遂平。太宗拜为都尉，不就，乃抗章力谢，恬退之志甚恪，上亦莫能夺也。雍熙间，又剿除寇孽，郡邑由是奠枕。淳化三年九月，以疾终，勅葬所居桂店之井坑里，谥曰：忠贞。内翰鄱阳洪公迈(三)洪公迈：即洪迈。字景卢，别号野处，鄱阳(今江西波阳)人。绍兴进士，官至端明殿学士。曾使金，几被拘留。洪学识渊博，自经史百家以至医卜星算，皆有论述，尤熟于宋代掌故。撰有《容斋随笔》、《夷坚志》等，编有《万首唐人绝句》。尝为之传，民爱保障，而怀其德，相与构祠祀之。凡水旱凶患，螟虫虫札瘥【螟虫虫札瘥　康熙本「札瘥」倒文。】，官民祷其祠下，莫不响应。于是州县部使者，转而上闻。庆元二年，敕赐「威显庙」额，侍郎曾文庄公渐为之记。有曰：「公死生咸能为民御灾捍患，其忠烈之风，不可泯如此。」咸淳三年，大理寺卿黄公应龙，复记新庙，迄今乡人子孙通祀之，非食其德，曷以享此！枋得谨再拜述、赞曰：公显于五季，特起行伍，屹为干城(四)干城：干，盾；城，城廓，都起捍御防卫作用，也用以比喻捍卫者或御敌立功的将领。汉蔡邕《蔡中郎集•荐皇甫规》：「论其武劳，则汉室之干城；课其文德，则皇家之腹心。」，主任其忠，民怀其德。洎宋受命，四方底平，神器有归，孰不敬应！公独誓众慷慨，退藏深密，不逞力以逆天，不随时以屈志，而从容出处之际，非知进退存亡，而不失其正者，能若是乎！没而复着，御灾捍患之功，血食是邦，宜矣！

【说明】一、咸淳四年(一二六八)戊辰、时年四十三岁作。　　　二、公仕南唐，为大司空。庆元二年敕赐威显庙额。枋得时被赦归里。


　　　　平山先生毋制机墓铭

人与天地，并立为三才，形气有小大，人岂小于天地哉！众人与圣人，皆可为尧舜，知觉有先后，众人岂后于圣人哉？古之君子，学足以见天地圣人之大全。意一诚，天下国家与吾心为一；诚一至，天地人物与吾性为一。可言而不可行，为其事而无其功，非儒道也。宋朝喜用儒能谈理性书者，取穹官如执左券(一)左券：券，契约。古代契约分为左右两片，双方各执其一。左片叫左券，由债权人收执，作为凭据。。五帝三王自立之中国，乃灭于儒术盛行之时，岂不大可哀乎！吾读平山先生毋公行实，未尝不流涕太息，安得斯人与之论儒道哉？公，仁人也，少年见蜀人死于乱离，如痛入肌髓，收遗髅露骼，藏之丛冢者以万计。流亡苦寒饥，赖衣食以更生者，又几万人。帑不留钱，廪不留粟，悉倾倒施舍，以活民命，家以此屡空。嗟乎！一少年书生，恻隐满胸怀，真能与天地万物为一体，岂非英雄人哉！其尉安化(二)安化　即安化县。北宋熙宁五年(一０七二)置，治所在今湖南安化县东南启安寺，南宋建炎中县治西移。今治所在东坪。也，峒氓(三)峒氓：指旧时我国西南地区居于山地少数民族，如苗族苗峒，僮族黄峒。唐柳宗元《柳先生集》柳州峒氓诗：「青若裹盐归峒客，绿荷包饭趁虚人。」若同箬。作乱，单车半夜入鼪鼯篁竹间，推赤心，晓以祸福，开其生路。凶渠感恩，罗拜至泣下，民社以宁。籴谷万余石为社仓，有凶岁，四境无饿民。邑庠不养士，始辟斋舍，丰廪庖，日以六籍(四)六籍：即六经(诗、书、礼、乐、易、春秋)《文选》汉班孟坚(固)《东都赋》：「盖六籍所不能谈，前圣靡得言焉。」四书讲明。士皆笃文行，令有当为之事而不为者，公皆为之，士民爱戴如父母。其摄令衡阳也，善政与善教并行，百姓得欢心而歌舞之，无以异于安化也。
部使者交荐当除南康(五)南康：即南康县(今属江西省)。晋太康元年，改吴南安县为南康县，属南康郡。令，公辞曰：「世与道，交相丧，久矣！人物大凋零，愿作一冷官，为国家育英才，可乎？」分教黄州(六)黄州：地名。春秋时为弦子国地，后并于楚，秦属南郡，两汉属江夏郡，隋置黄州。州治为今湖北黄冈县。，兼领雪堂、河南两书院事。程、苏二先生道不同，而其趋一。公为书生【公为书生　丛刊本、日刻本均作「公为诸生」。】明辨，既知其所以异，又知其所以同。教人必明体适用，文武无不能，精粗皆可为【精粗皆可为　丛刊本、日刻本「为」上均有「以」。】。湖学(七)湖学：宋仁宗宝元年间，滕宗亮知湖州(今浙江湖州市)，聘胡瑗为教授。瑗分经义和治事两斋，严立学规，因材施教，其弟子多至数千人，当时称为湖学。庆历中，朝廷兴办太学，明令推行他的学规和教法。再行于斯世，功臣贵将子孙，皆愿立讲下，江淮湖右后进生，经公讲画，有文名者尤多。沿江两帅借隆望以精神一阃，卫灵公(八)卫灵公：春秋卫国国君，名元。太子蒯聩与公夫人南子有恶，欲杀南子。公怒，蒯聩奔宋，遂传位于少子郢御。公在位四十二年，卒谥灵。岂能知仲尼哉？际可耳。公养耳。后帅辟为干办公事，又辟主管机宜文字，虽不能委心受教，公竭智殚虑，葺鏬(九)鏬：鏬是罅的伪字。袽漏，犹能护一面风寒，叛瞻【叛胆　底本作「及胆」。丛刊本作「叛胆」。据改。】敌心有所惮，不犯副阃界(一０)副阃界：《史记•冯唐传》：「阃以外者，将军制之。」注「谓阃为国门限」，按：即国界。副阃界即辅佐将帅守卫边界。。时宰颇知公，除礼部架阁，仍赞军机，任改秩。襄围急，将相皆天夺其鉴，阳援而阴弃。公有策可以解围，可以弭兵，可以使南北百万亿苍生全性命。知时宰必不用，襄必陷，国必亡，天下必大乱。忧愤成疾，竟以庚午闰十月十三日，终于黄州官舍。家无余财，厥子无以终大事，军民悲怜，敛殡葬祭诸费，皆阃帅给之。
公讳廷瑞，字仁叔，家世河中(一一)河中：唐方镇名。至德二年(五四九)置，治所在蒲州(寻升为河中府，今山西永济县西蒲州镇)。之龙门(一二)龙门：县名。北魏太平真君七年(四四六)以皮氏县改名。治所在今山西省河津县东南。。后唐同光丙戌(一三)同光丙戌：同光系后唐庄宗李存勖年号；丙戌即庄宗同光四年(九二六)。，高祖平章毋公昭裔，从孟知祥(一四)孟知祥：后蜀龙冈(今河北邢台市)人。字保胤。庄宗立，授太原尹。及蜀王衍平，以为成都尹、剑南西川节度使。明宗立，知祥阴有王蜀之意。明宗乃屈意招抚，册封为蜀王。明宗崩，知祥乃即位，国号曰蜀，改元明德。未一年卒，传子昶。入蜀，遂家焉。公生于成都，中进士第、兴元府推官讳岩老者【讳岩老者　丛刊本、日刻本均作「讳岩老官」。】其曾祖；登科宰南溪(一五)南溪：县名。隋仁寿二年(六０二)以南广县改名，治所在今四川南溪县西。北宋干德中移治今南溪县。，讳谏者其祖；太学上舍生、讳自诚者其父。生于己卯，享年五十二，娶刘氏，生三男，遇辰、逢辰、应辰，皆以奇才实学，为达官当方面者所知，由进士选举入仕，或辞禄庐墓，或贰郡，或丞邑。止者，得伯夷、柳下惠之仁；仕者，合伊挚(一六)伊挚：即伊尹。挚，伊尹之名。商朝的开国元勋。《孙子•用问》：「昔殷之兴也，伊挚在夏。」吕牙(一七)吕牙：即太公望。周初人，姜姓，吕氏，名尚。相传他钓于渭滨，周文王出猎相遇，与语大悦，周载而归，说：「吾太公望子久矣」，因号太公望，立为师。辅佐武王灭殷，封于齐。俗称姜太公。之道，皆豪杰士也。逢辰仕建安，条上四十事，说达官为生灵留一发生意，人望翕然。辛未正月十一日，子孙奉公柩葬于兴国军(一八)兴国军：北宋太平兴国三年(九七八年)改永兴军置，治所在永兴县(今湖北阳新县)。大冶县，乡曰永丰，里曰白雉，原曰黄龙山。呜呼！公生而英伟，年十二，记六经，已能通大义，作赋早有声，春秋程文冠一郡，恢廓有大志，惠义而力仁，为布衣已能哀怜锋镝遗黎，葬死者，活生者，皆以万计。吾所谓古之君子，学足以见天地圣人之大全。意一诚，而天下国家与吾心为一；诚一至，而天地万物与吾性为一。此之谓儒道，公其庶几乎！乡三贡始登己未进士第，仕止一掌故(一九)掌故：汉代官名。掌礼乐制度等故事。《史记•鼌错传》：「以文学为太常掌故」。这里泛指教官、文官。，佐边阃。其没也，年方五十二。诸公贵人，苟能用其材，行其道，岂不能转亡为存，易乱为治。天与人不合，世与道相违，惜哉！
