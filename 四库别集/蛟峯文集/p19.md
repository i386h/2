<!-- { "loadSidebar": true } -->
　　耆旧沦谢兮日益以稀嗟若先生兮苍苍而不憗遗文昌夜陨兮星斗黯其无辉峡云惨淡兮空防藏山之遗书世之有识兮举闻讣而悼惜矧丈席之日亲兮曷不揽涕而嗟咨慨先生之立朝兮献纳曾不依违叱折奸邪于始萌兮诚为国之蓍麾节煌煌于外兮厥闻四驰士咏归于雩风兮防胥骄卒震慑乎霆威苍生颙颙其霖雨兮倐陵谷之改移数有不可必兮不得以尽其才之所欲为谓科目不足荣兮陋晁董于千载谓富贵不足夸兮退然陋巷箪瓢之癯儒谓正学当续兮由考亭上遡乎濓洛谓古必有塾兮所以造就族党之与比闾铎声一振兮救人心于已死著书立言兮庶几来世之永贻深衣幅巾兮可优防以忘世不皦皦以为洁兮不混混而诡随鸣呼先生声名葢世兮功业未鬯厥施文章黼黻乎皇猷兮问学卓为世师心耿耿其忧世兮虽易箦而犹未已抱节以终其身兮而今而后得全以归鸣呼人孰无死兮先生之死夫何憾而山頺木坏兮实为斯文而痛悲
　　故侍读尚书方公墓志铭　　　　文及翁
