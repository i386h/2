<!-- { "loadSidebar": true } -->
　　郊园多所乐况此歳云暮寒色澹遥空清霜变红树欲舒林表望讵识尘中趣向晚寂无人氤氲欲成雾【冬日】氷溪流已咽隂岭寒方结忽值早梅春未恐芳心歇的皪终自妍殷勤为谁折千里寄相思相思政愁絶【梅花】
　　夜雨二首
　　拥衾独宿听寒雨声在荒庭竹树间万里故园今夜永遥知风雪满前山
　　故山风雪深寒夜只有梅花独自香此日无人问消息不应憔悴损年芳
　　将理西斋
　　欲理西斋居厌兹尘境扰发地得幽芳斸石依寒篠闲暇一题诗懐冲独观偶此惬髙情公门何日了
　　寄题金元鼎同年长防面山亭
　　抗心尘境外结宇临秋山乘髙一骋望表里穷遐观众防互攒列连冈莽萦环阳崖烟景舒隂壑悲风寒碧草晚未凋林薄已复丹仙人吴门子歳晚当来还
　　冬至隂雨
　　愆阳值歳晏忽复层隂结一雨散霏防千林共骚屑端居遗簿领逺意懐幽防旷虑守微疴殊方感新节岂伊田庐念邱垅心摧折还登东岭冈瞻竚何由歇
　　安溪道中泉石竒甚絶类建剑间山水佳处也
　　驱车陟连冈振辔出林莽雾露晓方除日照川如掌行行遵曲岸水石穷幽赏地偏寒篠多涧激淙流响祗役未忘倦心神暂萧爽感兹懐故山何日税征鞅
　　留安溪三日按事未竟
　　县郭四依山清流下如驶居民烟火少市列无行次岚隂常至午阳景犹氛翳向夕悲风多逰子不遑寐我来亦何事吏桀古所记奉檄正淹留何当语归计
　　安溪书事
　　清溪流不极夕雾起岚隂虗邑带寒水悲风号逺林涵山日欲晦窥阁景方沉极目无遗眺空令愁寸心
　　梅花两絶句
　　溪上寒梅应已开故人不寄一枝来天涯岂是无芳物为尔无心向酒杯
　　幽壑潺湲小水通茅茨烟雨竹篱空梅花乱发篱邉树似倚寒枝恨朔风
　　柚花【甲戌】
　　春融百卉茂素荣敷緑枝淑郁丽芳逺悠飏风日迟南国富嘉树骚人留恨词空斋对日夕愁絶鬓成丝
　　病告斋居作
　　层隂霭已布小雨时漂洒独卧一窓间有懐无与冩髙居生逺兴春物弥平野虑旷景方融事逺情无舍聊寄兹日闲尘劳等虚假
　　感事有叹
　　荣华难乆恃代谢安可量宿昔堂上饮今归荒草乡髙台一以倾繐帐施空房繁弦既阙奏缓舞亦辍行桃李自妍华春风自飘扬恋幄靡遗思更衣有余芳身徂名亦灭事徃恨空长寄语繁华子古今同一伤
　　夏日
　　凉气集幽树清隂生广庭偶兹憩烦燠忽忆郊园行婉娩碧草滋迢逓蝉鸣官曹且休暇自适幽居情
　　闻蝉
　　悄悄山郭暗故园应掩扉蝉声深树起林外夕阳稀
　　秋夜叹
　　秋风淅沥鸣清商秋草未死啼寒螀幽人幽人起晤叹仰视河汉天中央河汉西流去不息人生辛苦何终极苍山万叠云气深去链形魂生羽翼
　　茅舍独饮
　　出身从吏役驱车渉穷山日落隂景晦天髙风气寒岂无斗酒资独酌谁为欢一杯且复醉百念中阑干
　　宿传舍见月
　　空堂寒夜月华清独宿凄凉梦不成欲向堦前舞凌乱手持杯酒为谁倾
　　寄诸同寮
　　把酒江头烟雨时遥知江树已芳菲应怜倦客荒茅里落尽梅花未得归
　　登罗汉峰
　　休暇曹事简登髙恣窥临徜徉偶此地旷望披尘襟落日瞰逺郊暮色生寒隂欢娱未云已更欲穷幽寻行披茂树尽豁见沧溟深恨无双飞翼徃诣蓬山岑
　　登面山亭【是日氛雾四塞独见双髻峰】
　　新亭夙所闻登眺遂兹日极目但苍茫前瞻如有失烟鬟稍呈露众岭方含郁长啸天风来云散空宇碧
　　双髻峰
　　絶壑藤萝贮翠烟水声幽咽乱峰前行人但説青山好肠断云间防髻仙
　　渉涧水作
　　幽谷溅溅小水通细穿危石认行踪囘头自爱晴岚好却立滩头数乱峯
　　试院即事【乙亥】
　　端居惜春晚庭树緑已深重门掩昼静髙馆正隂沈披衣歩前除悟物懐贞心澹泊方自适好鸟鸣髙林借王嘉叟所藏赵祖文画孙兴公天台赋凝思幽岩朗咏长川一幅有契于心因作此诗二首
　　翩然乘孤鹤徃至苍崖巅上有桂树林下有清冷渊洗心咏太素泛景窥灵诠栖身托歳暮毕此岩中縁山空四无人涧树生凉秋杖防忘所适水木娱清幽散髪尘外飚濯足清瑶流静歗长林内举翮仍丹丘
　　杂记草木九首
　　髙萝引蔓长挿楥垂碧丝西窓夜来雨无人领幽姿【天门冬】
　　弱植不自持芳根为谁好虽防九秋榦丹心中自保【红蕉】根节含露辛苕頴扶楥緑蛮中灵草多夏永清隂足【扶留】种竹官墙隂经年但憔悴故园新緑多宿榦转苍翠【竹】窈窕安榴花乃是西隣树坠蕚可怜人风吹落幽户【榴花】春条拥深翠夏花明夕隂北堂罕悴物独尔澹冲襟【萱草一】
　　西窓萱草藂昔是何人种移向北堂前诸孙时绕弄【萱草二】
　　端居春向残夏气已清穆睡起悄无人风惊满窓緑【独觉】晨起独行园花药发竒頴犹嫌坠露稀更汲寒泉井【浇花】
　　观黄德美延平春望两图为赋二首
　　川流汇南奔山豁类天辟层甍丽西崖朝旦羣峰碧【剑阁望南山】
　　方舟越大江凌风下飞阁仙子去不还苍屏倚寥廓【冷风望演山】
　　祠事斋居听雨呈刘子晋
　　刀笔常时箧笥盈斋祠今喜骨毛清与君此日俱无事共爱寒堦滴雨声







　　考异
　　虞帝庙词　沛皇【一作仰皇】　虞之【一作韶之】　漓之【一作武之】
　　一嘅【一作一慨】　功【一作元功】
　　感春赋　　怅佳【一作恨佳】　吾心【一作无心】
　　空同赋　　壁带【一作璧帯】
　　招隠操　　清商【一作商歌】
　　逺游篇　问子何所之行矣戒闗梁世路百险艰出门始忧伤东征忧旸谷西游畏羊肠南辕犯疠毒北驾风裂裳【一作愿子审所之行矣戒闗梁南辕犯疠毒北驾风裂裳东征忧旸谷西游畏羊肠世路百险艰出门始悲伤】
　　春日即事　縁原【一作縁源】
　　古意【一作俲古】　所依【一作所托】　月遒【一作月流】
　　春日言懐【一作春日书懐】
　　过武夷作　啓苍【一作起苍】
　　八月十七夜月　竹林【一作故园】
　　九日　湖海【一作江海】
　　督役城楼　感此【一作感兹】
　　寄黄子衡　重使【一作却使】
　　懐山田作　色澹【一作色霭】
　　安溪道中　忘倦【一作忘疲】　征鞅【一作归鞅】
　　安溪书事【一作晚望】　虚邑【一作井邑】　涵山日欲【一作山深日已】
　　窥阁【一作地逈】　极目【一作一目】
　　借王嘉叟所藏赵祖文画孙兴公天台长川一幅【一作借王嘉叟天台横卷】　洗心【一作凝神】　涧树【一作桂树】　长林【一作兹林】
　　观春望两图　朝旦【一作朝夕】






　　晦庵集卷一
　　钦定四库全书
　　晦庵集卷二　　　　　　　宋　朱子　撰诗
　　送王季山赴龙溪
　　故人千石令便道此之官契濶三秋永逢迎一笑懽田园知不逺谣俗问非难已想躬黙鸣弦亦罢弹
　　之德化宿剧头铺夜闻杜宇
　　王事贤劳祗自嗤一官今是五年期如何独宿荒山夜更拥寒衾听子规
　　次韵傅丈题吕少卫教授藏书阁
　　西楼谁与共闲居茂树婆娑清昼余大隠祗今同一壑行吟非昔似三闾揣摩心事惟黄卷料理家传亦素书更凿寒泉供潄石世纷不拟问焉如
　　次旬父韵
　　五字何人寄锵鸣满袖金剧知多暇日谁与共幽寻簿领淹穷海莺花绕故林功名终好在且莫负初心
　　次祝泽之表兄韵
　　裸裎相向但悠悠信道乾坤日夜浮此去安心知有法向来示病不难瘳优游静室闲牕底放浪东阡南陌头万事何由到懐抱夕阳芳草自春秋
　　次祝泽之表兄韵送刘子晋归省
　　之子真吾友心期到古人慇懃来讲学迢逓逺思亲黄卷工夫妙斑衣梦想频今朝首归路何处问知津
　　送祝泽之表兄还乡
　　首夏何来此清秋却复归应縁心未快岂是世相违落日空书馆凉风净客衣功名须努力别泪莫频挥知郡傅丈载酒幞被过熹于九日山夜泛小舟弄月剧饮二首
　　扁舟转空濶烟水浩将平月色中流满秋声两岸生杯深同醉极啸罢独魂惊归去空山黑西南河汉倾谁知方外客亦爱酒中仙共踏空林月来寻野渡船醉醒非各趣心迹两忘縁江海情何限秋生蓬髩邉
　　教思堂作示诸同志
　　吏局了无事横舍终日闲庭树秋风至凉气满窓间髙阁富文史诸生时徃还纵谈忽忘倦时观非云悭咏归同与防坐防庻希颜尘累日以销何必栖空山
　　再得古木
　　青山一何深上下尽云木中有千歳姿偃蹇卧寒谷明堂不征材大匠肯囘目樵斧莫漫寻从渠媚幽独
　　示诸同志
　　夏木已云暗时禽变新声林园草被径端居有余清端居亦何为日夕掩柴荆静有弦诵乐而无尘虑并良朋肯顾予尚有夙心倾深惭未闻道折衷非所宁眷焉抚流光中夜叹以惊髙山徒仰止逺道何由征
　　示四弟
　　十日一洗沐诸生各归休虚斋息群响兀坐心悠悠雨久苔径荒林深鸟啼幽阶前树萱草与子俱忘忧
　　还家即事
　　献歳事行役徂春始还归昔徃草未芳今来翠成帏扶踈满园隂时禽互翻飞丛萱亦已秀丹葩耀晨辉即事谁与娱淹留自忘机日暮复出门怅然心事违古人不可见独掩荒园扉
　　小盈道中
　　今朝行役是登临极目郊原快赏心却笑从前嫌俗事一春牢落闭门深
　　题囊山寺
　　晓发渔溪驿夜宿囊山寺云海近苍茫层岚拥深翠行役倦修途投归聊一憩不学塔中仙名涂定何事
　　题九日山石佛院乱峯轩二首
　　因依古佛居结屋寒林杪当户碧峰稠云烟自昬晓岩中老释子白发对青山不作看山想秋云时徃还
　　题可老所藏徐明叔画卷二首
　　羣峰相接连断处秋云起云起山更深咫尺愁一里流云绕空山絶壁上苍翠应有采芝人相期烟雨外
　　再至同安假民舍以居示诸生
　　端居托穷巷廪食守微官事少心虑怡吏休庭宇寛晨兴吟诵余体物随所安杜门不复出悠然得真欢良朋夙所敦精义时一殚壶餐虽牢落此亦非所难【许生不荤肉】
　　六月十五日诣水公庵雨作
　　云起欲为雨中川分晦明才惊横岭断已觉疎林鸣空际旱尘灭虚堂凉思生頽檐滴沥余忽作流泉倾况此髙人居地偏园景清芳馨杂悄蒨俯仰同鲜荣我来偶兹适中懐澹无营归路緑泱漭因之想岩畊
　　末利
　　旷然尘虑尽为对夕花明宻叶低层幄氷蕤乱玉英不因秋露湿讵识此香清预恐芳菲尽防吟绕砌行
　　谢人送兰
　　幽独尘事屏晼晚秋兰滋芳馨不自媚掩抑空相思晤对日方永披丛露未晞翛然发孤咏九畹陈悲诗
　　又
　　淹留阅歳序契濶心懐忧独卧寄僧阁一室空山秋徘徊起顾望俯仰谁为俦伊人远赠问孤根亦绸缪芳馨不我遗三载娱清幽愧无琼琚报厚意竟莫酬瞻彼南陔诗使我心悠悠
　　秋兰已悴以其根归学古
　　秋至百草晦寂寞寒露滋兰臯一以悴芜秽不能治端居念离索无以遗所思愿言托孤根歳晏以为期去歳蒙学古分惠兰花清赏既歇复以根丛归之故畹而学古预有今歳之约近闻颇已着花辄赋小诗以寻前约幸一笑
　　秋兰逓初馥芳意满冲襟想子空斋里凄凉楚客心夕风生逺思晨露洒中林颇忆孤根在幽期得重寻
　　秋夕二首
