<!-- { "loadSidebar": true } -->
大唐秦王词话

明 诸圣邻

《大唐秦王词话》澹圃主人(即诸圣邻)编次，约刊于明万历间。为现存最早的鼓词，一名《唐秦王本传》、《秦王演义》，八卷六十四回

      第１回　李公子晋阳兴义兵　唐国公关中受隋禅 
      第２回　唐高祖郊天颁大赦　王世充毁诏杀钦差 
      第３回　洛阳城世充被围　北邙山秦王受诱 
      第４回　唐秦王私看金墉地　程咬金斧劈老君堂 
      第５回　唐秦王失陷金墉　刘文靖亲赍软表 
      第６回　高祖试三仙斗术　李靖诱梁王起兵 
      第７回　金墉城玄成改伪赦　千秋岭叔宝送真龙 
      第８回　西秦伪霸主起兵　河南假周公显圣 
      第９回　飞鼠耗粮同天谴　美人困使亦人谋 
      第１０回　桓法嗣定计夺粮　李玄邃兴师伐郑 
      第１１回　桓军师大布神师计　李魏王兵败翠屏川 
      第１２回　李密计窘投唐　高祖宽恩赐爵 
      第１３回　李药师智降薛仁杲　邢国公愧接小秦王 
      第１４回　定巧计十羞李密　吟反诗三忤秦王 
      第１５回　桃林县李密反唐　盐冈岭建德中箭 
      第１６回　野猪坡李玄邃败兵　断密涧王伯当死节 
      第１７回　魏玄成抱竿哭主　徐世责力被说降唐 
      第１８回　桓军师初犯伊州　唐秦王二下河南 
      第１９回　朱灿醉蒸段学士　公瑾智破楚王兵 
      第２０回　楚朱灿穷投王世充　李药师计破郑仙妃 
      第２１回　李元吉私选晋阳女　刘武周明起朔州兵 
      第２２回　因借宿力伏铁妖　为投军智降水怪 
      第２３回　六丁神暗传战策　猛敬德明夺先锋 
      第２４回　尉迟恭夺郡县　李元吉求救兵 
      第２５回　赵郡王大统三军　尉迟恭力败八将 
      第２６回　唐高祖观图惧敬德　徐茂功忆友荐秦琼 
      第２７回　茂功智说秦叔宝　世民义释程咬金 
      第２８回　赴黎阳军师全孝道　战柏壁大将逞英雄 
      第２９回　唐秦王私窥柏壁关　秦叔宝夜战秋风岭 
      第３０回　龙畏虎三跳虹霓涧　臣救君大战落叶坡 
      第３１回　败西番世责力用奇谋　困樵水尉迟失大计 
      第３２回　纳番卒宋金刚丧地　假山王秦叔宝获粮 
      第３３回　秦叔宝兵困介休城　徐茂功文取太原府 
      第３４回　刘文靖用智杀武周　唐秦王施恩降敬德 
      第３５回　信谗言高祖杀忠臣　息众议秦王结义士 
      第３６回　徐军师招降罗士信　单驸马追逼小秦王 
      第３７回　魏宣陵刬马救秦王　榆窠园众雄服敬德 
      第３８回　徐茂功定计救敬德　李元吉比槊战尉迟 
      第３９回　南御园小交兵　寿山殿排总管 
      第４０回　桓法嗣再布神师计　王世充重借纳命军 
      第４１回　夺旗马二将逞英雄　祈大暑军师施法术 
      第４２回　李药师决水淹夏兵　刘黑闼造谶称汉帝 
      第４３回　献国玺萧后伏诛　囚五龙秦王奏凯 
      第４４回　造战船萧铣起兵　诓军情贾顺受戮 
      第４５回　秦琼活捉王洪党　无忌力斩伪越王 
      第４６回　烧战船李靖破强敌　败江陵萧铣降大唐 
      第４７回　杀忠臣元吉报私怨　救良将士信劫法场 
      第４８回　挂念牌秦王保家属　感神梦薛氏献中山 
      第４９回　叔宝征讨高开道　罗成战败苏定方 
      第５０回　淤泥河罗成死节　长安城秦府兴兵 
      第５１回　再显魂罗成雪恨　破饶州黑闼伏诛 
      第５２回　识天时贤母训子　全孝道义士降唐 
      第５３回　英齐练马咬秦王　敬德保驾救真主 
      第５４回　元吉披麻拷敬德　秦王设计救尉迟 
      第５５回　寇蒲关突厥猖狂　诏皇庄敬德诈病 
      第５６回　事嫔妃英齐合谋　害秦王张尹设计 
      第５７回　二妃殴死有功臣　敬德武请皇国丈 
      第５８回　二妃狐媚谮秦王　褚亮忠诚救太子 
      第５９回　裴文靖私换药酒　唐秦王明挂玉带 
      第６０回　烧夜香秦王明祷告　遣刺客元吉暗行谋 
      第６１回　唐太子赴筵中毒酒　孙真人降世献仙丹 
      第６２回　程咬金打散文学馆　尉迟恭大闹税课司 
      第６３回　玄武门太子交锋　显德殿秦王即位 
      第６４回　太宗渭桥立盟　药师阴山奏凯 


唐朝开国演义卷—

词：花开禁苑春光早，万紫千红斗新巧。
　　偷香粉蝶艳丛飞，酿蜜黄蜂芳径绕。
　　秋千蹴罢玉钗横，倦倚银屏午睡清。
　　芳草梦成谁唤醒，绿杨枝上一声莺。
　　紫薇正放红葵吐，金屋珠帘雏燕舞。
　　绿荷池内戏鸳鸯，白玉栏前语鹦鹉。
　　绣窗倦倚鬓云斜，几阵熏风透碧纱。
　　上苑日长无个事，笑将金剪剪榴花。
　　梧桐叶落秋风剪，宝鸭香清门昼掩。
　　石盆池养锦鳞鱼，氍毹毯卧金铃犬。
　　香飘庭院桂开时，起向妆台画翠眉。
　　为爱仙花簪绿鬓，下阶轻折月中枝。
　　长空四野彤云堵，碎剪琼瑶风乱舞。
　　阴凝玉箸傍檐垂，阳转寒梅迎腊吐。
　　香腾宝鸭瑞烟斜，绣幙珠帘户半遮。
　　坐向围炉看侍女，敲冰旋煮凤团茶。
　　晴窗煮茗谈经史，静夜挑灯阅简编。
　　要识古今兴废事，分明都在话中传。

第一回 李公子晋阳兴义兵 唐国公关中受隋禅

　　义兵严整起并州，四海烟尘一旦休。
　　唐为宽仁兴帝业，隋因政乱失金瓯。
　　龙姿日表山先定，天与人归岂妄谋。
　　创业洪基三百载，相承安享太平秋。
　　天地原从太极分，始生盘古立人伦。
　　有巢构屋民安业，钻火烹炮号燧人。
　　伏羲画卦通玄妙，始制文书代结绳。
　　圣德神农尝百草，耕耘五谷济饥贫。
　　轩辕济济衣冠盛，陆地行车舟渡津。
　　三皇始治蛮夷顺，五帝登基雨露均。
　　尧舜禹汤民快乐，夏商桀纣起刀兵。
　　后稷太王修圣德，文王渭水遇贤臣。
　　武王代纣朝歌破，一定周朝八百春。
　　三十六王承帝业，纷纷战国起征尘。
　　虎踞鲸吞十八国，七雄戈戟总如林。
　　始皇一统捐仁政，三世沦亡在子婴。
　　楚汉争锋逐秦鹿，高皇有谶定乾坤。
　　二十四帝相传位，汉末三分杂霸兴。
　　六朝社稷崇虚诞，大业当隋炀帝昏。
　　乱政荒淫天道灭，穷奢极欲害生灵。
　　扬州贪看琼花好，四十离宫接水滨。
　　江都县里身遭弑，三十余年社稷沉。
　　隋官禅位唐高祖，业创长安锦绣城。
　　这几句单表今古帝王相传之统，周秦休说，汉晋不题，按史实录，表一部唐秦王建国的故事。词话中褒善贬恶，贤否阐扬自词人；崇正逐邪，是非留传于今日。隋朝革命，天降列宿临凡：
    角木蛟唐高祖神尧治世，亢金龙窦皇后同掌乾坤。
　　氐土骆是建成英王太子，房日兔杜如晦足智多能。
　　心月狐张贵妃唐王宠玉，尾火虎程制节勇冠三军。
　　箕水豹殷开山初兴唐室，斗木獬名唐俭善武能文。
　　牛金牛王伯当金墉虎将，女土蝠长孙后贤德夫人。
　　虚日鼠是尹妃西宫领袖，危月燕薛万澈驸马皇亲。
　　室火猪号霸王西秦薛举，壁木 名萧铣称帝江陵。
　　奎木狼三太子齐王元吉，娄金狗名李密巩县屯军。
　　胃土雉号梁王名为李轨，昂日鸡刘式周山后胡人。
　　毕月乌沈法兴毗陵霸业，嘴火猴名朱灿楚国屯兵。
　　参水猿房玄龄包藏谋略，井木犴窦建德河北称君。
　　鬼金羊刘黑闼汉东王号，柳土獐长孙氏无忌元勋。
　　星日马刘守光燕王僭号，张月鹿高谈圣混世相争。
　　翼火蛇梁师都延安称帝，转水蚓王世充僭国西京。
　　天蓬星秦叔宝开疆展土，黑杀神尉迟恭绝灭烟尘。
　　破军星并武曲天罡李靖，李淳风称文曲定数如神。
    禄存星是魏徵忠良善谏，天机星徐世勣精晓兵文。
    左辅星褚遂良托孤宰相，右弼星为萧瑀位列麒麟。
　　紫薇星小秦王神尧仲子，九州曜天降下济世安民。
　　驱士马灭烟尘一十八处，剪强染除草寇一统乾坤。
　　隋室颠危不可支，李渊倡义起雄师。
　　干戈指处烽烟息，六载功成创帝基。
　　大业十二年，隋炀帝荒淫失政，亲信谗邪，疏弃忠直，大兴宫室，取天下名花异卉，奇兽珍禽，充满苑囿。至秋冬，以五色绫锦，剪成花叶，缀于枝条，常如阳春之艳丽。沼内亦剪彩为菱荷。每遇月明之夕，从宫女数千骑，游玩西苑，作清夜之曲，于马上奏之。自长安至江都，置离宫四十余所，造龙舟往来游幸。酣歌宴乐，殆无虚日。胡会诗云：
    千里长河一旦开，亡隋波浪九天来。
　　锦帆未落干戈起，惆怅龙舟便不回。
　　炀帝奢费无穷，民贫财尽，天下倒悬，盗贼蜂起。一十八家擅改年号。
　　是哪十八家？
　　窦建德称夏王于漳南（五凤元年），李轨称凉王于河西（安乐元年），粱师都称帝于延安（永隆元年），萧铣称帝于江陵（鸣凤元年），薛举称西楚霸王于陇西（泰兴元年），李密称魏王于巩县，沈法兴称上梁王于毗陵（延康元年），林士弘称楚王于江南，李子通称吴王于江都（明政元年），朱灿称楚王于南阳（昌达元年），刘武周称定阳王于马邑（天兴元年），高谈圣称湘王，刘守光称燕王，郭子和称永平王起榆林，王项拔称漫天王于恒定，王世充据河南后称王（开明元年），张大安称靖江王，字文化及称帝于扬州。
　　其余薛万澈、杜伏威、辅公拓、高开道、徐元朗、孟海公等，共六十四处刀兵，各占郡邑。天下鼎沸，民遭涂炭，各处表章，雪片相似，申奏炀帝。大业十二年十二月，炀帝诏以唐公李渊为太原留守，以王威、高君雅为副留守，关右十三郡兵马皆从调遣，征讨各处贼寇。
