<!-- { "loadSidebar": true } -->
　　山隂
　　山阳明湖山隂溪一舟宛转通廻堤栁绿桃红艶争媚淡霭轻烟黯欲迷虽无日渉原成趣片时揽结催归去知然构筑复何为是我自心知赧处
　　嘉防轩
　　天籁时闻飒沓鸣茏葱秀木鬰南荣两山台榭平分翠一水舳舻相对清椰叶定无何足拟【见呉都赋】枣花未落底须争【李颀诗枣花未落桐隂长】细莎异草纷縁被彷佛华连舍卫城
　　澹宁堂
　　开牕常靣山山体恒宁静俯槛亦临水水态澹泊永明志既可托致逺还因省武侯材徳兼其言实堪领未能践诸躬且以质之境
　　文徴明倚树观泉
　　石桥好是隔红尘古树槎枒涧水濵肯向世间留姓氏白衣祗合号山人
　　玉兰花开
　　春泽春阳着意加玉兰今嵗早开花隃糜江砚胥供奉风韵原来本一家
　　赐休致大学士陈世倌归里诗以饯之
　　夙夜勤劳言行醇多年黄阁赞丝纶陈情无那俞孔纬食禄应教例郑均自是江湖忧未忘原非桑梓隐而沦老成归告能无惜
　　皇祖朝臣有防人











　　御制诗二集巻七十六
　　钦定四库全书
　　御制诗二集巻七十七
　　古今体八十一首【戊寅三】
　　题倪瓒龙门独步图即用所书张雨诗韵
　　松石间无尘世意上人独歩曵方袍声名何必龙门托三士由来费二桃
　　题玉兰堂
　　依花老屋署题新便觉花开早别春何必斋堂独文壁【文徴明所居有玉兰堂】定知圗画有唐寅香如檐卜惟余静质是琳琅了不尘设使选仙编姓氏佩阿证果即前身
　　志过
　　延夀仿六和【万夀山延夀寺后曽拟建六和塔】将成自頺堕梵寺肖报恩【大西天明时所有梵刹也其北欲效江寜为报恩塔】复不戒于火初意縁祝厘佛力资善果虽弗事徭役【本朝几百工役皆发帑和雇从不加派闾阎】防属勤工作【叶】
　　慈夀天地同寜借象教伙此非九仞亏
　　天意明示我一念敬怠间圣狂分右左无逸否转泰自满福召祸南北况异宜窣堵建未妥惟是囬禄延遗迹春明颇聊将剔灰烬率与除堁苟完仍旧观地因邻馺娑罢塔永弗为遂非益増过【叶】志兹能改心讵云君子可
　　赵孟頫双骏图
　　双骏昻蔵卧草陂骨虽硉兀气难羁骊黄伯乐犹艰辨知复王孙寓意谁
　　丰泽园演耕作
　　丰泽春犂习良规
　　圣考留那忘随种日忽作教耕秋【雍正年间　　皇考演耕常敬随布种是日命皇子等随行礼因而有感】无逸聪聼
　　训知艰慎率猷陇头偶廻顾殊似服先畴
　　蕉雨轩
　　十笏幽居益洒然轴蕉簮石小庭前临恰称聼春雨万琲骊珠摐緑天
　　交芦馆
　　蜃恰对玲珑壁游目通明俯碧湖鸥鹭菰蒲都自在便因相见悟交芦
　　王防太白林峦
　　太白何苍然羣蔚翠烟去天三百里镇地亿千年境岂俗能写神惟契故传黄眉如蓦遇应觧説其縁
　　清明日拜谒
　　夀皇殿
　　紫殿彤闱
　　神御慿清明肃拜典相仍【雍正年间逄清明节常随　　皇考行礼于此】羮墙有慕何嗟及堂构非遥此敬承旧礼漫传粳粥荐新烟还防桞丝凝那堪子厚书重展指日吾将谒
　　二陵
　　镜清斋即目
　　依依冷节过藏烟咫尺
　　夀皇展谒旋景物虽慿有余慕色空都幻若为縁底湏遂过修穹塔拟向知非种福田【是处近大西天佛宇向建报恩塔近燬于火因罢勿为而有志过之作】流水行云何住着犂然澄动防当前
　　蟠青室
　　落落庭前千嵗松之而蟠屈俨青龙荆凡阅尽元明世依旧叅天翠色浓
　　交翠庭
　　择向开庭更向山萦青攅黛鎻孱顔春隂琼岛疑迷路只在碧琳天地间
　　看画廊
　　长廊时屧步活画毎迎人那论黄和范雅宜秋复春五言拈气韵六法失精神寄语丹青客于斯可问津
　　赋得一房山
　　架楹玲峯上歩磴嵌岩底夤縁陟其巅仍在一房里开眄羣岭攅簇参席几秀色互暎带妙趣无彼此炙毂辨难穷转物理若是
　　莲华室
　　玉芙蓉上置精舍櫺様都摹君子花偶至不妨结清习炷香阅妙法莲华
　　题赵雍山水
　　漪漪漾新水蓬蓬泛逺春緑蒲将白芷举目清无尘挐音发前浦余韵来江濵傲睨天地寛何期理钓纶
　　三月朔日躬祭
　　先农坛
　　于耤将修礼曰祈预致禋崇功播百糓厚徳立烝民松栢笼恒古坛壝构鼎新　【先农坛及各坛宇俱于数年内次第修整完竣内外垣间向日圃畦令易植嘉树与垣内苍松蔚为茂防】粢盛供
　　上帝淳濯倍増寅
　　耕耤礼成述事
　　两嵗躬耕稽省春劭农寜敢重逡廵青箱黛耜陈依旧防缀华棚罢以新【向时耤亩之上设棚悬防以蔽风雨今嵗二月始勅所司除之】已慰润泉啓蚓户更希继泽见鱼鳞禾词卅六分明聼八政心钦倡万民
　　谢时臣山水
　　茅斋商共追陪更有髙人杖防来三友设教寻姓氏孰为松竹孰为梅
　　雨【三月初二日】
　　云容迩日浓起予希泽意春膏实润渥望蜀谁能置昨从千畮廻午晴惜且惴夜半闻复阴将晓遂大霈濯枝更润叶三寸余霑暨或云利麦田或云滋耤地我惟感鸿恩尔漫颂上瑞并慰不敢言慰即虞心肆
　　雨中西直门外
　　耕耤初过近上
　　陵御园返跸
　　居兴杏花村外纷纷雨絶胜寻常翠辇慿
　　耤田昨日罢张棚雨笠今朝见耦耕辛苦未能劳者共愧聼袯襫叱牛声
　　御园雨泛
　　禁烟才过恵风柔酥雨偏先禊事修展
　　谒明将启春跸
　　起居便偶事清游骋懐毎凛所无逸寓意由来贵不留大似昨年圣湖上沿堤红润度芳舟
　　赋得佳防领其要
　　已爱韶光鬯还欣灵雨霏山凝黛如濯水涨影添肥望麦绿千顷坐花芳四围玉骢称小步防燕必双飞寜待髙楼凭偏宜弱翰挥设询亲切句物物乐生机
　　上巳日悦心殿
　　桥山钦奠爵皇都将发轫驾言御园返东道取路顺青郊宿雨晴琼岛含芳润良辰逢禊节驻辇聊因近古贵祈介祉用三自魏晋是日适元已巧值乃偶仅马射既罢陈羽觞底湏进时和切深惧保泰凛明训信乐知彼曽先忧审吾分
　　道寜斋【三月三日】
　　祓禊流觞两不湏湖山趁便小游纡对时真惬农桑庆寜道非闗视聼娱风软栁条皆绾玉雨余花树尚贯【平声】珠牕前拟谢芳菲节一巻言经静味腴
　　三月四日谒
　　陵起程是日复雨途中得句
　　拜
　　寝平明始发镳祁祁嘉霔继前朝疑将信半有如是愓与慰深转不聊陇首红鲜杏濯蕊町邉绿润麦抽苖烟中塔影浑难辨潞水当前忽见桥
　　烟郊行宫雨中即景
　　雨启行旌雨驻跸一犂近逺喜均霑寻常那识烟郊趣佳处今才亲切拈
　　烟丝雭复空蒙郊野春光逈不同更上小楼聊极目笠云蓑雨遍南东
　　歌舞农夫怨行路东坡此语未云然试看布帐渐淋者谁不心欣利大田
　　蓟州道中览古
　　宿润罨林岚兰衢好防骖风光过上已郊墅似江南戍守今堪指【渔阳为胜国镇守疆】邮程向所谙王公虽设险在徳有名谈
　　憩独乐寺
　　祗园路必经春跸小延停僧野罢禅戒佛空泯色形少年频此宿古栢镇前庭似向髙斋话鬓霜添防星
　　半岩庐对月【即翠云山房别室名也】
　　得地翠云问结宇花宫侧时旸春气暄散歩聊攀陟举头见新月苍然亦入夕衣袂复防凉岩庐归静侐种松已长成玉盘挂寒色淰淰流入懐万籁一时寂此景自太古傥然斯偶值明当谒
　　珠丘予懐曷有极
　　恭谒
　　孝陵
　　追逺钦
　　神烈匪遥展黙思毎因羁庶政又觉隔多时松栢守宫阙星辰侍礼仪
　　鼎湖
　　亲卜吉【昌瑞山乃我　　世祖行围至此亲定者初未用堪舆家也】昌瑞万年基
　　恭谒
　　景陵
　　绕
　　膝众孙侍独蒙
　　恩遇多分明及今日扬觐应【去声】如何近地无干土流隂叹逝波
　　羮墙晨夕里三十六年过
　　孝贤皇后陵寝酹酒
　　未可漠然去酹临取便中十年拟荘蝶【戊辰至今葢十年矣】百嵗咏唐风彤管芳犹在椒涂颂莫穷朱华山咫只【端慧皇太子及悼恵皇子等园寝】埋恨我心同
　　桃花寺行宫即目
　　地近青莲逈絶尘朅来兴防又从新牕含逺景正无尽笔防诸峯自有神緑野润霑三月雨綉岩芳鬬一天春花源不着通溪水那虑渔郎忽问津
　　望盘山未至
　　东陵祗谒自东还西望
　　西陵缥缈间按日邮程犹觉久盘山那敢暂游山雨后诸峯致益佳红鲜绿润绣屏排飞来逸兴轻舆上何异搜吟阿那斋
　　诡石危松总出竒真佳曽未住多时别来又早二年度自问经营竟若为
　　白涧行宫晚坐
　　春月出林明春宵澹复清砌花经雨发檐鸟向人鸣何必较今昔都堪悦性情翻书思汲古惟是慙【去声】躬行
　　烟郊
　　杏村栁墅澹烟光别馆虚明向逺冈悦目岂縁萃景处怡情兼有读书堂郊原通望都含润花草当春自觧芳五日往来何所异麦苗被陇较前长
　　碧桃花
　　露井碧桃开满枝叶蓁华灼特丰姿若非停跸无端值一嵗春光竟付谁
　　神木謡
　　都城东有巨木焉其长六十余尺卧于地骑者隔木立弗相见也相传前明时所置以应甲乙生气云作神木謡
　　天三巽一含精腴深山大泽连林扶夀突灵椿忘荣枯所乐不存屣弃渠逺辞南海来燕都甲乙青气镇权舆是称神木众木殊春明旧迹久闻子便中一览城东隅长六丈余卧通衢围乃不可规矩模岿然骑者能蔽诸四百春秋一瞬夫雨淋日炙风吹敷枝干剥落摧皮肤隙孔瞠菌鬰缪纡为想懐材昔奥区凌云槩日垂扶疎翩集不胫曰人乎天也将以为贞符试看虚中巨查如尧年贯月歴刼余生育盛徳厘皇图
　　谒元灵宫
　　穹宇建
　　先朝延庥奕禩昭便途登玉级屏息礼云寮桃李春荏苒松槐古寂寥求仙非我事不必问韩箫
　　永佑庙
　　永佑于何创
　　仁皇祝
　　太任经翻花落昼寺古树连隂雨足滋忍草春深多语禽欲寻少年迹无防覔三心
　　行围三首
　　春郊取便命春搜弓燥偏欣手更柔緑野平铺天鹿锦好教亲试佶闲骝【所御马名】
　　正谏相如信不诬习劳亦欲示烝徒若云今古非殊致封建井田行得无
　　小豝大兕曽何必四兎一麞适可哉【是日亲射中者】顾语侍臣今较劣有人曽见少年来
　　旧衙门行宫小憩
　　别馆向阳开収围系玉騋非闗问花栁率欲憩舆儓春雨全滋藓北寒始放梅【是处书室前种梅竹苍松北方寒向无植梅于地者近始有之虽成活而开花必在二三月云】小停旋移跸匪为豫游来
　　阚虎骝叹
　　我之十骏皆权竒其九敝帷一已老老者其名阚虎骝十里巨擘匹者少齿长休飬又多年硕果不食犹英矫毎来南苑必牵视顾我长呜意如恼承平致力无过猎何由却出古北道马乎马乎尚若斯固宜人中有结草
　　射兎
　　兎之大也不逾尺十或五中已称贤鹿之大也十倍兎十亦不过五中焉以鹿例兎其的易应无虚发奚犹难乃知难易在射者的大心大失固然虱如车轮理若是御防竒语传精诠僚丸秋奕匠石斵皆其见鍼不见天素位各有应尽事唐虞未臻吾愧防
　　佶闲骝歌
