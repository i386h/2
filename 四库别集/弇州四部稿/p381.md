<!-- { "loadSidebar": true } -->
　　送成伯詹録颁两宫徽号诏于闽中
　　使者衔书下七闽马头能散万家春来时紫殿椒花发到日雕盘茘子新盛际两宫俱圣母清朝列国让王人欲知问寝龙楼事争访含香鹤禁臣
　　夀莫方伯先生子良七十时诞辰为四月七日也
　　抽簪已是十年余金紫依然山泽癯过海鸡林争购禁当朝鹓侣却无书康成表后初称里贡禹徴来不卖车正是清和好时候能容小友问郊居
　　其二
　　萧然海鹤出风尘谁识三朝旧省臣十八年前书已就五千言后事方新生当文佛将临日老作羲皇以上人可道汉庭偏贵少只今明主下蒲轮
　　兰谿司谕彭稚修中谗移疾请告轻舟过我山园有赠
　　悠然便襆广文氊借我只林片石眠立骨总看销不尽病心犹妬捧时妍一官空傍成羊地万事今为失马年若过严滩应有合古来元自客星偏
　　王司训超拜和平令赋此送之
　　萧萧苜蓿广文多忽作潘家花满柯乆矣上书新礼乐【君有疏定大乐】可能为政倦弦歌丹砂不必寻勾漏桂酒还闻近博罗自是君身有仙骨双鳬非逺问明河
　　陈玉叔大叅自淮以蜀中新诗见示有答
　　双鲤何妨识面迟沾沾同调复同时争传正字初年句近得夔州以后诗三峡风涛从此壮九河云物待君竒只园一壑差无恙未遣干旄使者知
　　寄赠武林施翁施名经故将军也
　　隠囊班几恣清游最讳人间说故侯菊胜东陵五色家输荆楚橘千头降心只傍禅僧语信足那妨醉尉留若问弇园何所似六桥西去藕花洲
　　题畵寄夀黄都督
　　一劒仍霜十四州鹳鵞千队肃清秋毋烦更借君王箸见说新添海屋筹飞去尺书为属国颁来斗印是通侯还闻幕府风流事白袷单褣狎钓钩
　　自昆城还茂俭携尊同伯龙无羙见送
　　秋山隠隠别归桡頼尔诸贤破寂寥未必林宗多似许还应茂世兴偏饶行厨浣露青丝润小榼倾霞紫珀骄不为野夫眠思发乗潮还向玉龙桥
　　张助甫自陜西叅议迁按察开府于池乆之不至乃闻仍移陜西按察赋此寄之
　　候吏江头黯尽还依然真气向函关自来河内无如宼又道征西祗一班露冕再行三辅雨除书虚摄九华山只愁沙塞黄尘色渐入麒麟畵里顔
　　看仲徳与张子予轰饮作
　　小阮时时酒债多况逢江左歩兵过相看只解呼红友半醉犹能卷白波百斛从倾银凿落两山旋对玉傀俄欲投客辖翻愁住将耻吾罍柰若何
　　屠长卿使君见过弇园与曹子念同登缥缈楼分韵得云楼字
　　促膝相夸惬所闻不须呼酒便能醺髙情已是倾中散竒字那能敌子云谈到湖山如得色坐来天地尽成文还怜解媾西京逺牛耳于今渐属君
　　其二
　　倚酒仍登百尺楼欲将风物供吟眸未规虞岭披云出如练娄江抱郭流八咏汝应推沈约一觞吾可废曹丘莫疑三老催呼棹恐有精光犯女牛【君于诗甚推沈嘉则故云】
　　夀陈封君提学乆升父也
　　鹇袍鹤发雅相当况有黄鸡谱夀章谢院芝兰时自好鲤庭桃李更谁强身偏四圣舒长日地是三吴快乐乡一盏一筹应莫厌与君还醉十千塲
　　故将李弃官学道垂九十矣而叅方不休赋此赠之
　　垂杨左肘莫生悲老树新荑也未迟塞外只知摧万骑身中可晓杀三尸五千文是君家祖八百名元李氏儿防得黄庭一句意不须天际觅钟期













　　弇州续稿巻十四
　　钦定四库全书
　　弇州续稿巻十五
　　明　王世贞撰
　　诗部
　　七言律
　　读于泽州致于鳞所着诗选遗珠有感
　　歴下孤坟已黯然郢中髙倡世争传犹疑紫气占难尽更得青箱手自编一梦可能忘李白诸生真见守杨空斋欲读先挥泪为忆论文倚树年
　　子厚宗侯贻书及诗见赠赋此奉答
　　结得双缄学鲤形商歌欲读更愁聼龙当倦雨须名伏鸿不髙空可字防纵许平原求自试寜如中垒罢传经当年却悔无休汝谁似君家眼代青
　　李先生【阙】　以诗集见委序草次奉答
　　徴君亭馆傍嵩丘一字吟安傲五侯不向汝南夸月旦还从江左问阳秋骥能伏枥寜嗟老蚌始成珠可暗投莫倚阳春轻索和千年孤调使人愁
　　孙状元册封南阳便道还里索赠
　　金吾小队出天阊为拥文星指豫方桐栢水廻龙是节毘陵花发锦为乡香同奉倩余鸡舌赋似相如有鹔鹴试问词坛诸大将江东谁不怕孙郎
　　奉和大宗伯董公返棹之作
　　初疑兴尽子猷还咫尺清苕未可攀日暮碧云离合际江秋紫气有无间劳公郢里歌中雪念我祗园梦里山莫笑野人虚拥篲至今犹自扫柴关
　　陈子吉应东阁之辟蜚声燕中乆矣今年遇余娄水知尚困公车出徐李二相公林尚书诗见示因继其后
　　握手江湖意悄然辟书羔鴈记游燕宫花可自翘才馆袖草犹余应制篇丞相总知还有命公车虽晚不论年却怜吾似邹长倩扑满投君贮几钱
　　董徐二进士见访山园守公留晏而余以扫墓东归不复称主人赋此志愧且订后期
　　攀栢秋原一恸廻如闻车马破苍苔亦知凡鸟题犹湿翻为求羊径不开下榻仍慙豫章守窥园谁更广川才相期倘在梅花发防谱双龙笛里催
　　初闻应天尹命述懐
　　纳得郧襄使节归忽闻新命领留畿纵令丘壑谁论是若语岩廊转更非一叟徘徊吟竹径羣儿顚倒换萝衣莫言清切丹阳尹何似山人傍少防
　　乞休疏上闻见阻公车志恨
　　麋性虽驯尚畏人苍浪衰鬓已如银陈情表上虚何益归去辞成恐未真造化岂应私长物风尘元自妬闲身弇园何限相留态松竹依依更几旬
　　将赴留尹出门作
　　叠鼓鸣榔试晓风倦游心事寄防鸿已拚车畔闻歌鳯何必幡头有畵熊游客似夸轻薄尹居人应唤冶城公离筵欲向清洋尽依旧三弇醉梦中
　　抵丹阳闻南中有流言即返棹
　　幸不将身与念违艖符转首便成归紫衫频着难长是白简虽烦未尽非耳惯酒酣元不热心安食少也能肥江东尽有容人处水石中间一钓矶
　　投劾南归抵家作
　　剥啄应令稚子疑雀门风雨昼凄其能如五日张京兆又作当年桞士师瓮底尚残斟别酒尊前能咏解嘲诗祗嫌三老来催直不及山隂兴尽时
　　归后呈元驭宗伯
　　不为氷霜哭路穷将从里社逐春风一官鸡肋毋怜我万事龙头尽属公习静稍知前日短避言那望故人同采芳倘有褰裳兴未少莲花浊水中
　　已夘元日雪中小饮试笔时以除夕立春
　　柴门爆竹不须催病怯流年又一廻已遣黄鸡驱腊去真成白雪和春来盘中传菜犹疑栢庭际封条总是梅任使防官傅酒诰可能兹日废防杯
　　得在籍听用之命有感
　　才防不合咏乌乌试看南牀白简无岂有防埃禆海岳仍劳约束到江湖君恩浩荡留通籍嵗计萧条只饭蔬览镜自然成一笑可容衰鬓脱菰芦
　　东泉丈解太仆归从少春兄游有寄
　　肯为浮荣拟是非嵗寒髙谊见来稀空劳贡禹弹冠在但好虞卿解绶归疏草尚寒千古色纕荷差胜五时衣芝苓满地防堪斸莫向东山咏采薇
　　寄少春丈时刻余所赠诗文于石置迟鸿防
　　防畔鸿防成古今台邉龙卧转沈深无妨宦拙闲居赋可怪时清梁甫吟我自余生安木石谁从众毁出兰金劳君不浅相怜意解向王筠句里寻【沈休文书王筠诗句于壁故云】
　　哭子与方伯五首
　　楼船叠鼓出吴关坐见萧萧短旐还化劒丰城余紫气藏书天目是名山官从几命头先白语到千秋管自斑惟有寸心犹未了可能挥手厌人间
　　其二
　　豫章题字墨犹新南浦招魂事已真未老江东徐仆射仍为天上石麒麟虚疑欲界无长日但是词林不利人四壁图书山百畮向来吾岂念君贫
　　其三
　　慈乌别宿旧林枝寡鹄啼霜听转悲论比伟长差有位年齐摩诘总无儿吴云欲散青箩馆滇海虚传白雪辞从此箬溪西去路的应难似旧游时
　　其四
　　愁将舴艋入菰芦未到吴兴泪已枯矫首乾坤诸子尽断弦山水一身孤书贻王粲能传否劒许延陵再挂无不少溪苕堪作供用君家法荐生刍
　　其五
　　当年西省业西京散入诸侯狎主盟握管仅残吴下叟修文今嗣济南生里存鱼舍谁留食天拆龙门可借名但遇江湖羣潦倒岂应无泪向菰城
　　送莫廷韩应北都试
　　社酒虽漓离思浓鉴然匣底响霜锋华亭不是羊公鹤洛下还惊陆士龙见说燕金贪騕防肎教秋水怨芙蓉賔歌莫动思归念春晓须听长乐钟
　　夀大司防钱公八十
　　三朝一纪遂闲居矍铄精神钓渭初国老夀齐钱尚父耆英官是白尚书瑶池醉色桃堪并圃仙姿鹤不如闻道辟雍修盛事吴阊早晩见安车
　　于弇园饯冯使君之楚右辖
　　别墅留听黄鸟啼暂浮单舫当分携泝沿须缓愁源尽歌舞频挥思日低小坐可移醒酒石元戎合记浣花溪笼纱未是山人事白板纵横信醉题【时公有留题诗】
　　其二
　　毋论泉石殢夫君草木恩深惜离羣但是甘棠称召伯还从大树识将军峰如衡岳低多尺水比湘江让几分了得逍遥鹏鷃意应登楚阁赋吴云
　　大司马刘公六十
　　八座归来鬓尚三朝名徳许谁先寜因水镜繁桃李不为风尘损蕙荃白璧转看蝇后莹明珠初吐蚌中圆莫疑少选安车下犹去悬时一十年
　　答和魏太学见慰之作
　　倦飞谁不爱林萝况有新诗慰藉多身是王生寜结袜【君诗语云云】门如翟尉任张罗蠹鱼渐老犹飱字蛙黾何能且和歌奉帚主恩吾岂薄西施其柰浣纱何【末语谓魏也】寄王大叅阳徳时公初归永嘉以黄柑见贻
　　但作归人事事堪永嘉名胜擅东南吹笙雅称王乔岭着屐偏宜谢监岩客至风前饶白苎书来霜后有黄柑祗愁行乐燕京妬不怕中山谤一函
　　感懐寄王大叅阳徳
　　六代三山妬客踪犹余五岳可扶笻应来我马元非马悟得人龙有似龙祭酒偶叨诗社长通侯仍傍醉乡封烦君寄与何曽道到老还输阮嗣宗
　　刘司諌君同时举二丈夫子然二母也其父宪副公以吉兆命名遣乳媪先期而至邑大夫士竒之为诗纪其事而命贞次焉
　　少府斋头栁更青蔼然佳气欲充庭昆冈乍吐双良璧【君治昆山而宪副命名从昆其下字左从土】楚部先占二小星【君楚人也小星用荀文若事】共道龙门饶续史雅闻麟笔有传经啼声不断皆英物试防还应讶宁馨
　　其二
　　见说仙游梦更竒县衙西北状元祠【君尝梦谒顾文康公祠既至治临祭宛然无何而有兹庆】麒麟天上传双趾兰玉庭前长竝枝读到父书应自易防来祖武定非迟二雏虚道徐卿好谁似君家在一时
　　送顔司理之任平乐
　　官好那愁度岭难年青不怕瘴烟干山逢仙吏夸丹灶涧向明时愧考槃绘阁风帘排秀入讼庭霜笔到春寒从他筯竹衫蕉好只作浮云过眼看
　　自长兴还抵岘山遇李使君冒雨邀酌屈指郢中之防忽五载矣归成二章奉寄
　　小轝依防指白云老僧初见怯相闻当年知识羊开府今日翻陪桞使君藂蓧雨来珠作供野苹风起縠成文不应呵殿松间别为恐青油扰鹭羣
　　其二
　　出霅溪山暂缓愁仍从地主见风流长劳郢里阳春忆少为吴兴夜雨留浮玉岛惊新窣堵市金人指旧优娄明朝舴艋烟波去物色知君未可求
　　为吴侍御赠广西钟提学
