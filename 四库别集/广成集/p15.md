<!-- { "loadSidebar": true } -->
　　伏以一气分华三光摛曜照临羣品司牧万方尊黄道而省常丽穹而不紊大则系乾坤刼厯邦国兴亡否泰所宗安危攸属小则人伦善恶年运吉凶祚厯短长咸归主宰臣以身宫之内土曜所经本宿之中暗虚所歴大小行运皆值冲妨命位之乡天符所驻灾危重叠疾厄婴纒徒访三医未祛久疾恐是积生罪目搆此凶衰往世愆违成兹滞厄或理务之所致刑赏不明立身以来过尤结集神明咎责年命屯防夙夜忧兢愿申祈谢是用考详纒纬披按科文恭诣灵坛防修醮礼仰中方而沥恳瞻列象以驰心拜手炷香披诚悔过伏冀司众圣垂大有之慈至道髙尊降载生之泽蠲除罪犯解削灾期和释寃仇消平殃对使百闗宣畅六气均调疾苦痊瘳福祥臻防延生南斗落死北宫克承覆祐之仁敢负真灵之贶




　　广成集巻十二
