<!-- { "loadSidebar": true } -->
　　揆之人情却似可行然以为不忍一日未有所归【云云】若复主于灵坐庶几人子得尽其朝夕哀奉之意则文似不须先设祭以为祔之之名不知书仪之意如何续观麻沙所印先生文集中有复陆敎授书大槩云吉凶之礼其变有渐先生制礼葢本人情卒哭而祔者渐以神事之复主于寝者犹未忍尽以事死之礼事之也窃意文集所説固是深察乎仁人孝子之情然礼记言祔亦别有指又且仪礼始虞之下【云云】如此【下作】
　　则几筵虽在朝夕哭之外全然无事文集以先王制礼为言者但以朝夕哭为犹有事生之意别有所据【云云】
　　按仪礼居丧不吊【一本作】某自执丧之后营坟外凡干皆不敢出直至塟后方出谢人虽知七丧服有成服拜賔之文然终疑惑不敢循用不知缓出可否又既出之后亲旧有防事在乡俗常礼必须往吊且往送丧按礼居丧不吊其送塟虽无明文然执绋即是执事在礼亦有所妨据乡俗不特往吊送塟凡亲旧有吉防之事皆有所遗防事送遗固已悖礼吉礼尤觉不不安不知处此二事当如何
　　居丧月朔殷奠【一本作】某居父丧时遇月朔先行殷奠次入影堂荐新虽于常事颇能不废第先后之序似乎紊乱又既奠之余哀情未尽便荐献疑未为安李丈云莫若先荐新而后朔奠然亦觉不安遇冬至歳节虽知礼有丧不祭之文然未敢轻废影堂之祀但行礼之际稍从简畧周丈云既居重丧何暇如此不知居重丧者歳时常祀合与不合举行殷奠荐新可与不可并举伏乞裁诲
　　居丧贫穷多事【一本作】居父母之丧既塟之后哀思不能【云云】
　　某居丧读礼【一本作】某自居丧以来于哭泣之余家事之隙与诸弟日读丧礼今妄意拟随所看见逐项编次如书仪送终礼之篇目而更加详焉取仪礼礼记朝制条法政和仪畧之类及先儒议论以次编入固知僭越妄易不应为此然区区哀诚止欲与弟辈尽心考礼庶防得以维持哀思不知如何
　　某始成服时【下一作以荒迷中无所考据乡俗之制用麄布作襴衫及三梁冠麻为腰防续觉不安遂用一梁冠麻为腰防续觉不安遂用三礼图云云】送终礼【下一本有】麻沙所印心声啓所画格式质之周丈参酌为冠绖衰裳腰绖绞带粗已了辨第其间尚多有未安敢以就正按礼衰麻合皆用生麻布【云云】之
　　缌异【下一本作】不知要得当礼时合当别造生布为之或只随俗用常时麻布为之【云云】




　　晦庵集卷六十三
　　钦定四库全书
　　晦庵集卷六十四　　　　　宋　朱子　撰书【知旧门人问答】
　　答巩仲至【丰】
　　闻名愿见为日久矣兹辱枉顾乃遂夙心慰幸可量别后又承惠问并示武夷佳句获闻于役之暇不废山水之娯赋咏从容曲尽佳致尤以为喜比想已还官次久矣霜寒之后继以暄暖谅惟幕府有相起处多福熹衰病益甚最苦拘挛不能信诎起居动作皆有所妨枢帅经由以此不得敬谒然闻其寛和尽下想于贤佐必知所敬礼也昌父入城未归计必还此度岁矣偶便寓此病躯惮于凭几口舌不谨幸深原照
　　答巩仲至
　　掌丞转致近问获闻比日春序浸暄幕府优游起处佳福足以为慰熹衰病拘挛日甚一日死生长短本所不计但未死之前转动不得亦令人无况耳告老之章州郡未肻腾奏虽荷其见怜不欲使触祸机然鄙意已决无所复顾为此宿留令人腹烦耳枢帅经由不及一见荷其答书之意甚勤继此未敢为问往来多能道其政事之美而来书之所发明尤足起人意也子约子弟近得书云岁前明招大火其柩几不免幸而获全却不知其厚塟之説但得汪时发书似颇有所不快意不知曲折如何也叔昌老不长进亦是前日向外意多脚根不牢实耳轻弃箪瓢之句令人深省顾未知真乐所在则虽欲不弃而不可得此湏别有个着力处乃足恃耳武夷续诗读之无非向来经行所歴景物宛然益叹摹写之妙诗序纵横放肆多出前人未发之袐但诋江西而进宛陵不能不骇俗听耳少时尝读梅诗亦知爱之而于一时诸公所称道如河豚等篇有所未喻用此颇疑张徐之论亦未为过至于寂寥短章闲暇萧散犹有魏晋以前高风余韵而不极力于当世之轨辙者则恐论者有未尽察也不审贤者雅意谓何所录警防二卷者亦可使得一见耶此人还日幸望录寄千万之望贵眷郎娘一一佳裕儿辈蒙问感感昌父昨日得书已到家矣寄诗甚富孤瘦亦益甚矣宪台王干前日过此尝托致区区今有一书与之烦为转达书中嘱渠一二事幸为叩其可否以语直卿也
　　答巩仲至
　　稍不闻问已剧驰情昨日递中奉告之辱获审比日春和蕃府多余体履佳适良以为慰录寄旧诗得以快读雅丽精切叹服深矣箪瓢之句得其全篇又深感慨也但梅诗之评未能尽解当俟得所集録始敢扣也张巨山乃学魏晋六朝之作非宗江西者其诗闲澹高逺恐亦未可谓不深于诗者也坡公病李杜而推韦柳盖亦自悔其平时之作而未能自防者其言似亦有味不审明者视之以为如何也无由面论临风快想因来更望切磋究之老病久已无复此梦亦聊以暇日销忧耳告老之章已上但已差晚为可恨故旧诸贤不得不任其责也留徐方脱囚拘彭曾几堕补处世途艰险吁可畏哉然亦何可避也
　　答巩仲至
　　病中两辱惠书并有诗筒之况荷意勤矣又知小侄刘亲皆以垂念之故得以窃食益深感愧信后清和恭惟幕府有相起处佳福所需恶语尤荷不鄙此于吾人岂有所爱但近年此等一切废置向已许为放翁作老学斋铭后亦不复敢着语高明应已黙解不待缕缕自辨数也抑又闻之古之圣贤所以教人不过使之讲明天下之义理以开发其心之知识然后力行固守以终其身而凡其见之言论措之事业者莫不由是以出初非此外别有岐路可施功力以致文字之华靡事业之恢宏也故易之文言于干九三实明学之始终而其所谓忠信所以进徳者欲吾之心实明是理而真好恶之若其好好色而恶恶臭也所谓脩辞立诚以居业者欲吾之谨夫所发以致其实而尤先于言语之易放而难收也其曰修辞岂作文之谓哉今或者以修辞名左右之斋吾固未知其所谓然设若尽如文言之本指则犹恐此事当在忠信进徳之后而未可以遽及若如或者赋诗之所咏叹则恐其于干干夕惕之意又益逺而不相似也鄙意于此深有所不能无疑者今虽不敢承命以为记然念此事于人所闗不细有不可以不之讲者故敢私以为请幸试思之而还以一言判其是非焉至于佳篇之贶则意益厚矣顾惟顿拙于此岂敢有所与三复以还但知賛叹而已然因此偶记顷年学道未能専一之时亦尝间考诗之原委因知古今之诗凡有三变盖自书传所记虞夏以来下及魏晋自为一等自晋宋间顔谢以后下及唐初自为一等自沈宋以后定着律诗下及今日又为一等然自唐初以前其为诗者固有高下而法犹未变至律诗出而后诗之与法始皆大变以至今日益巧益密而无复古人之风矣故尝妄欲抄取经史诸书所载韵语下及文选汉魏古词以尽乎郭景纯陶渊明之所作自为一编而附于三百篇楚辞之后以为诗之根本凖则又于其下二等之中择其近于古者各为一编以为之羽翼舆卫【且以李杜言之则如李之古风五十首杜之秦蜀纪行遣兴出塞潼闗石濠夏日夏夜诸篇律诗则如王维韦应物辈亦自有萧散之趣未至如今日之细碎卑冗无余味也】其不合者则悉去之不使其接于吾之耳目而入于吾之胸次要使方寸之中无一字世俗言语意思则其为诗不期于高逺而自高逺矣然顾为学之务有急于此者亦复自知材力短弱决不能追古人而与之并遂悉弃去不能复为况今老病百念休歇宁尚复语此乎然感左右见顾之重若以为可语此者故聊复言之恐或可以少助百尺竿头更进一步之势也来喻所云潄六艺之芳润以求真澹此诚极至之论然恐亦湏先识得古今体制雅俗乡背仍更洗涤得尽肠胃间夙生荤血脂膏然后此语方有所措如其未然窃恐秽浊为主芳润入不得也近世诗人正缘不曾透得此闗而规规于近局故其所就皆不满人意无足深论然就其中而论之则又互有短长不可一槩抑此伸彼况权度未审其所去取又或未能尽合天下之公也此説甚长非书可究他时或得面论庶几可尽但恐彼时且要结絶修辞公案无暇可及此耳记文甚健説尽事理但恐亦当更考欧曾遗法料简刮摩使其清明峻洁之中自有雍容俯仰之态则其传当愈逺而使人愈无遗憾矣僣易并反愧悚之深不审明者于意云何亦幸有以反覆之也长溪王君之诗竟如何此有一黄子厚者其诗自楚汉诸作中来絶不类世人语人亦少能知之近以社仓出内讥察不谨狼狈忧郁以至于死甚可伤也放翁诗书录寄幸甚此亦得其近书笔力愈精健顷尝忧其迹太近能太高或为有力者所牵挽不得全此晚节计今决可免矣此亦非细事也仙游之政无人肻为推出此理势之常无足怪者况在渠家法又自不当计此耶偶得浙漕去秋防问谩录去不知曾见之否清议固知不可泯灭然能出此亦不易也熹病益甚跬步不能自致而神昏气痞支体酸痛殆非久作人间客者矣休致之请前月初间附便以行至今寂然未闻可报恐所附人迟滞不达设更淹留当自有台劾施行不待催督矣
　　答巩仲至
