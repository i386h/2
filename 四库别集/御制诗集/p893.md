<!-- { "loadSidebar": true } -->
　　捐监甘凉弊去尤【甘肃王亶望等上下通同作弊冒赈侵蚀为从来所未有不得不严办以惩贪墨而肃吏治】数年幸未重灾投【自大加惩治之后数年以来尚获有收虽间有一隅偏被雹旱之处不似从前每嵗报灾矣】究因地瘠民贫处常切思艰图易求吏蚀官侵诚已鲜缓征借欠积犹稠问知方伯不宿诺【甘省地瘠民贫向多积欠从前蠲免后又有年所兹勒保来觐询知近日情形即降防将甘肃民欠地丁正耗银二十三万余两粮八十万四千余石草一千一百余万束又籽粮折色银四万余两粮一百二十余万石并陕西延榆绥三属未完谷三十六万余石加恩普免以示恩防】普与蠲除霈泽流
　　喜霁
　　轻隂已阁雪【用王维意】暖日朗开晴瓦素消冷气土黄含润情有薫栁条嫩无碍麦芽萌春仲吟喜霁足知膏泽盈
　　西直门外
　　趂强
　　中祭欲躬亲【明年予八旬欲及精力尚健扵二三年内凡　中祀皆亲祭一周自后非　　郊庙大祀即可依例遣官矣】
　　景徳
　　先农祀暮春斋戒还宫厯郊外原田所喜雪消银位为
　　天位职天职主祭惟吾敢弗寅次第及能毕陈悃祈年莫匪为【去声】勤民
　　养心殿斋居
　　中祀弗迁坐斋居一例诚食非戒辛辣乐定彻音声【常斋虽弗居斋宫弗忌辛辣然一例不饮酒不作乐也】半夜闻霏雪逮辰幸放晴慰和虞并集总是为春耕【今春得雪甚优又虑春寒有妨耕作昨夜半复得雪而辰刻旋即晴霁实堪欣慰】
　　季春祭
　　厯代帝王庙礼成述事
　　恭承
　　祖训示千古增入
　　庙曽躬祭临【康熈六十一年廷臣遵奉　　皇祖谕防议増　厯代帝王庙祀一百四十三位尔时议者不能仰体　　圣意且疏奏在　　大事前数日讨论多疎如汉则阑入桓灵而扵前后五代并未议及出入颇觉不伦予扵甲辰嵗阅大清通礼见崇祀位号弗惬扵懐乃勑大学士九卿等更议増祀晋元帝以来二十五帝而扵桓灵则彻出之以彰千秋公论次年仲春入祀　神主扵庙因即躬礼告防用申妥侑】乙已至今三载阅季春将事一心忱述之七字义斯着记以长篇意更深【乙巳礼成述事一律既已详着増祀之义复念此入庙与不入庙之分俨寓旌别彰瘅之意我后世子子孙孙祈　　天永命将以绵万禩无疆之庥胥当憬然而思惕然而惧因更为记一篇其所以凛难谌之戒者意更深矣】五十四年亲祀七及能执礼致予钦会典载
　　中祀皆遣官
　　厯代帝王庙等是也惟始即位应一亲行余皆防朕凡亲行者六次矣念明年即八旬夙愿扵致政以前
　　郊
　　庙大祀朂必躬亲其能与否敬俟
　　天贶若
　　中祀则应依例遣官欲扵今后年间及此身体尚健扵凡
　　中祀皆亲祭一周以尽负扆抱蜀之职用识縁起如右
　　细雨【三月初三日】
　　细雨复三寸明知利耤耕【将以初六日行耕耤礼】但因渥春泽【北地春间每多望泽兹因入春后连次得雪土膏极为霑润转盼晴和俾麦苗得资畅发】却望及时晴闲览雭势不禁展转情期全弗知足自合致多怦
　　喜晴【三月初五日】
　　春月难逢是喜晴喜晴足识渥霑诚风蓑雨笠同彼愿【月初以来连日隂雨诸臣恐耤田土泞欲请不行三推之典因谕以小民终嵗力田沾体涂足何甞能免予既倡率民先年近八旬尚能履畆即使是日有雨与老农风蓑雨笠亦所不辞今果防　　昊苍鉴此诚衷豁然霁朗俾明朝得以从容成礼欣庆之余倍深寅感】日朗云徂惬众情昨午犹看留霭淡今朝快覩放曦晶明当耤典増防慰近八旬仍劝力耕
　　耕耤日恭祭
　　先农坛礼成述事
　　廿七承
　　明祀【五十四年之间已亲祀廿七次】八旬近次年及兹能执礼扵是尽心防【年近八旬欲扵今后年间凡　中祀皆亲祭一周自后即可依例遣官详见祭　厯代帝王庙诗识语】兴谷功垂古
　　绥丰恵助
　　天礼成逮观瘗欲退意巻然
　　太嵗坛瞻拜
　　先农祭罢恭瞻拜
　　皇考躬行成例尊
　　雍正孟春乙夘祀【祭毕　先农坛就近诣　太嵗坛瞻拜　　皇考时所行例也予毎逢耕耤敬谨奉行盖孟春嵗暮例遣官祀　太嵗坛而无亲行之礼雍正十三年孟春　　皇考适　　命予恭祀孰知八月即遭大事嗣位次年丙辰为乾隆元年有不可思议者】乾隆继嵗丙辰元钦防顾諟惟
　　天命久矣率时溯
　　祖恩锡嵗安民深致恳万年
　　垂佑永希存
　　耕耤禾词
　　午未申仍三载违甸师申命此清畿七旬有九勤耕耤自审庶无负古稀
　　六十一禾词昔咏补今三什册书中【向扵耕耤日祀先农礼成述事外复有禾词或三四首或五六首至八首不等皆彚书扵册厯年已得六十一首今又为三首补书册内数符羲卦义兆生生冀协屡丰之象】数【去声】成上下经羲卦占吉惟殷吁屡丰中祀一周行合当【予立愿归政以前　　郊　　庙大祀嵗必躬承近思　中祀亦欲扵两三年内皆亲祭一周盖自揣八旬之年防　　天眷佑精力尚强勉尽恪防以尽为君之职此后则当依例遣官矣】及兹身体尚康强尽予恳欵抱蜀职能此都縁天赐祥
　　耕耤礼成回驻御园凭舆有作
　　春雨频霑喜快晴三推耤典畅躬行
　　天恩锡我应敷锡叙赉等差惬众情【今嵗仰荷　　天恩春膏优渥又以快晴躬行耤典步履裕如益深防慰因降防将执事之大臣官员等交部议叙蒋赐赏戴花翎复与府尹吴省钦以下各属贠从优议叙其御前侍卫官员人等下及老农人役分别赏赉有差以溥恩泽】
　　廿年前者老农无【予御极初躬举耤典计乾隆二十年以来从耕之老农至今皆已在九旬百嵗之上不复能执役趋事矣】队里称雄一可呼【今日老农队中有刘荣者年齿最长呼至御前询之据奏年八十有一嘉其精力矍铄赏以七品顶带加赐布帛以示优恤耆年至意】较我春秋才长【上声】二优加恩以奬勤趋
　　跸旋郊外凭舆看积雪全消了不寒冬麦青青才出土昨忧苗冻此心寛【前以雪多春寒恐已出麦苗或致受冻兹途中厯揽雪融气暖青青始茁缱念为之畧释】
　　栁丝桃蕾渐昌怡万物由来不让时却先【去声】清明得甘雨【初九日始清明节】青郊春色倍含滋
　　宴坐斋中肃然成咏
　　景徳
　　先农述职连勤民【祭　先农耕耤】鉴已【祭　厯代帝王庙】幸无愆坛余朝【日】夕【月】及
　　文庙
　　陵峙东西待次年【近思扵归政以前凡　中祀皆亲祭一周以尽予职兹　厯代帝王庙先农坛已躬祭成礼明嵗予年届八旬诣岱岳阙里唘銮在祭　朝日坛　文庙之后皆可躬亲将事而八月以正夀庆典自山庄回京即当躬祀　夕月并扵春巡唘跸先谒　　东　　西二陵敬叩八旬之夀】渥雨快晴覃意惬若时逢运励心防更希
　　丘泽宗社祀
　　鸿佑躬承乙夘全【予现在精神步履尚能强固裕如是以立愿自明年以至乾隆六十年乙夘凡恭遇　　圜丘　　方泽　　太庙　　社稷大祀嵗必躬承若果如所愿则　　昊苍春佑万全实为自古所罕觏予忍不益加孜勉以期仰承　　隆贶有加无已耶】
　　赋得草色遥看近却无【得夫字八韵会试题】
　　弗借诗鸣者仍从文会夫即看吟草色总以示神模一二二而一殊同同岂殊嫩青遥望有浓緑近搴无醖酿化呈彼辟【门】明【目】蔽戒吾【谓蔽扵近】蝇传真是诞【见异苑谓露中禁消息】蚓出冀如酥育物穷万理对时协六符漫将拟书带尺寸较长乎
　　清明
　　南雨北为风清明弗同【清明时节雨纷纷此南方清明之况也风刮上坟土连连四十五此北方清明之谚也今年二三月间雨雪太勤以近景论之实愿作风而晴又恐清明日风致三四月雨少致旱耳】春膏沃农愿午过动王雄傍晚势全歇祈年虑不穷惧欣难措意莫匪为民衷【今早晴和实惬所愿过午风作至暮而息一日之间惧欣展转莫知所措此为君之难也】








　　御制诗五集巻四十五
　　钦定四库全书
　　御制诗五集巻四十六
　　古今体一百二十一首【己酉四】
　　幸盘山启跸之作
　　春日行时动养和宜老年盘山送佳气御苑发华旃润野无尘坌连阡看麦芊东门仍跨马【上年五月幸避暑山庄启跸日上驷院将御马迟悮因乗舆而行非意图安逸也今日仍乗马一时扈从及送驾诸臣无不同深庆忭】万众意欣然
　　汤泉行宫八咏
　　温泉
　　地下硫磺釡底薪一般能热用殊陈汤常熟物泉则否假借由来不及真【温泉虽热如汤然不能熟物假不及真事理可悟矣】
　　栁色
　　今嵗春寒殊异常闰前迟暖故应当【今嵗遇闰立春在正月初九日是以三月初句方觉向暖】此间物先他处【近温泉处物发生皆早兹来栁初染黄足騐节气之迟】栁色犹然才染黄
　　池塘
　　架木为堂下覆池引泉备浴避风吹十年前或来一试耄耋非宜久不为
　　玉兰
　　往年来此花常谢今嵗斯花正待看问孰为之权巧术女夷方便遇春寒
　　山亭
　　孤峯突出俯澄渟岰防顶平上有亭莫讶飞来无所据太行分得一棱青
　　逰鱼
　　泉为汤即釡为池个里逰鱼不自知善譬张纲化顽梗柔因刚得可思之【按后汉张网降张婴事单车造婴垒开譬大义婴感悟自谓如鱼逰釡中今幸更生云云网似以柔道化顽梗然亦因刚直素着乃能令人输諴听命也】
　　书室
　　驻辇原欣清暇多书斋到处缥缃罗抽开一巻便有益益自因心可防麽
　　官鹤
　　翦翎岂不九臯懐隔嶂声闻亦自佳却笑羽衣潇洒客林间今日应【去声】官差
　　顺义道中作
　　义必由仁义乃正顺惟遵义顺无差修身察吏安民备师保如临实不遐
　　雪雨优霑胜往春竟逢泥泞碍行人虽云除道劳羣吏【今春雨雪优渥防胜常年跸途所经竟有泥泞之处地方官已修治平整因谕部议叙以奨其劳然农田得此膏泽大有利益为之欣慰】却喜农田利万民
　　农田亦有艰耕者【今日见道傍低洼之地间有积水恐不能种春麦止可少迟翻犁播种大田展转萦怀莫非为小民生计耳】待种大田正岂妨展转莫非筹穑事孜孜犹日敬无遑
　　驻跸盘山静寄山庄即事二律
　　蓟野风和晓日晴欣看举趾利春耕堵波已自凌云见大岭仍教防马行杏蕾微红随节松鍼恒翠识坚贞无须冀霈祗须霁今已前丁迥异情【前嵗丁未春廵驻此正值盼雨有英英卓午低峯岭冀霈当春七字诗之句今春雨雪极为霑足目前惟盼晴霁庶已茁麦苗得以长发并可播种春麦耳】
　　静者山庄复驻兹寄乎前嵗去如驰峯姿泉韵自千古暮揽朝吟又一时然岂敢因懈勤政却无妨亦每成诗阅年事已纷多矣静寄由来付不知
　　题延春堂
　　堂以延春额延春亦此堂谁賔复谁主如幻实如常乗暇亲书史随时乐景光咄哉言近失无逸合犹蘉
　　韵松轩
　　韵松松韵防多年究未明其所以然只有书轩泯鱼此中却孰是蹄筌
　　谓松非韵松无韵云韵是松韵有松置却是非有无论偶然乐此偶然逢
　　接要楼有防
