<!-- { "loadSidebar": true } -->
　　佳胜固无穷亦惟求其允杏芳全绽苞竹嫩方抽笋季春如仲春山中节准含蓄以为佳烂漫亦易尽本欲静为寄其奈纷吾引
　　接要楼
　　万景自纷投岩楼称接要事理毎如斯宜惟中【去声】窽窍鸿钧私覆无日月容光照切已有进焉毋作聪明耀子曰为君难一语中心劭
　　静夜吟七叠旧作韵
　　松间月入深风与幻晴隂静夜吟七叠七弦似张琴弹或不成调置乃如有音托此神明境忘彼来徃心
　　晓
　　古寺罢踈钟山斋噪野鸟披衣倚闲楹昒昕渐已晓静騐夜气清梏戒昼物扰明澄千嶂开沧凉一轮皛忘机引谧思即境契幽抱
　　逰天成寺
　　平明步辇出荘门歴歴松冈复杏村吞吐山溪遵彼仄回环涧水溯其源因穷叠石灵明境遂造布金毘奈园小坐寺楼聊纵目天成妙趣静堪论
　　万松寺二首
　　向北入深还造迥栈溪一转一神竒庵罗至此因成憩昔日今时静騐之
　　万松都作菩提树青翠经冬总不凋梵志未忘生灭相却称毎落湼槃朝
　　西甘涧
　　适自万松回栈径降迤逦登消四刻乆降祗片时耳因思难易理似此者多矣野寺隠荦嶨觌靣清无比而弗以山称却以涧传羙遐想千古间几人曾甘此
　　东甘涧
　　西甘一岭隔东甘到此仍参古佛龛歴阅吟诗镌四壁那论前后彼三三
　　山楼小憩坐匡牀一树松隂满院凉本分野僧饱粥饭祗知念佛与烧香
　　千尺雪
　　石墙门设盘之阿乱溪滙流桥下过逰回入门有精舍观澜憩此供清哦飞泉落涧雪其色脱莫御难为波比拟寒山号千尺【此间千尺雪仿吴中寒山景为之】无须缩地真同科因思名象总假借泉乎雪乎曽知麽苟以太古计长短万倍千尺过犹多
　　朶山亭
　　自逺视之山似朶及近山则朶藏亭因悟放弥与巻宻徃徃随步迁其形山乎亭乎两不知永峙万古芙蓉青
　　登半天楼作歌
　　少林【寺名】俯望半天楼不啻眼下与足底山荘内则斯最髙故有半天之比拟山脉本从西北来逰归入门近尺咫事半功倍实在斯遂以肩舆陟嵔十步一憩行且止岂以已逸劳忘彼絜矩宁渠逰豫间世间万事该一理
　　效深室
　　别室岩楼侧蜃窓具四临都因据斯迥无不效其深讵祗谋乎目犹欣澄以心心澄何所事兴至便摛吟
　　泠然阁二首一韵
　　西升东降率从例【由西而升至半天楼又自楼东降乃至阁】山半层楼可憩停太古个中殊节惠风到此祗泠泠
　　升降虽如殊日月试思磨靣蚁行停【人知日月东升西降其实则附天右旋行速日月左旋行迟昔人蚁行磨之喻理无爽也】清风飒沓松间落那识虗传列子泠
　　云林石室
　　复降穿云林穷深得石室竒峯锁窅窱朴屋守静谧生白缅徃言止止来祥吉有懐无可澄空非色岂匹似擕田先生与入寥天一
　　雨花室口号
　　雨花名室偶然耳岂曰诚真有是哉摩诘曼殊已糟粕云光梁武笑重儓
　　咏梅
　　盆梅惜废弃向命植庭中成树五尺长【上声】开花几朶红地灵资善气春暮受和风迟速何须较暗香无不同
　　婉娈草堂
　　境早以田芗堂仍借董扬【堂中悬董其昌婉娈草堂图因以名之】祗因事师古越得趣殊常泉出石惟冷松虽春亦苍是真婉娈者时世岂希装
　　对瀑
　　婉娈草堂盘之阿両间朴斲清无过玻瓈窓对琳琅壁上有飞瀑喷云窝五音六律一以防轩庭虞陛原同科両字垂绅向所泐阅嵗石上生烟萝因思正笏魏公者祗今其人何不多
　　题张宗苍画
　　婉娈依然坐草堂恰防屏画展宗苍董家相对真无忝【董其昌婉娈草堂图恰张室中室亦以此得名】田氏于斯益有光山峙水流诚不改今来昔徃竟何常知兹那未忘结习摛藻捜竒自惹忙
　　写音书屋
　　两间书屋十笏余山小而鋭其巅据清泉宛转别峯来到此擘石为飞注细聆非丝亦非竹黙防中韶还中防不得其平鸣固然却讶有何不平处
　　泉香亭
　　盘固富于泉艰致在成池叠石为崖畧居然可贮斯来源既弗穷去流仍有酾不亏复不盈小亭日俯之声实与耳谋色亦供目披其香在虗无静惟鼻观宜
　　王谷祥梅雀巻
　　泉香亭合弆佳图酉室雀梅恰当【去声】夫莫谓南枝阙北地【向以盆梅植之于庭今竟成树作花矣别有诗纪事】试观防影与呼雏曰真曰幻浑难辨是异是同都可娱何必纥干羣怨冷即防龙井傍西湖【泉香亭盖写龙井一曲为之】
　　养虚斋
　　斋在太虚中虚亦斋内有别乆偶至斋依然此虚守内外本一如夫何分暂乆是盖斋之长而亦虚所受自问据牀者其养若斯否
　　题董邦逹山水小册
　　桞渚悬罾
　　鳞戢轻鯈春水新不为网罟不竿纶悬罾特置桞渚傍【去声】也匪临渊徒羡人
　　烟岚萧寺
　　雁塔蜃楼时隠现钟声却落半空闻问谁题牓寺门者应是南朝萧子云
　　荻浦维舟
　　伊人不见见维舟虽系芦丛亦自浮讵必招招询姓氏了知应是志和流
　　水木明瑟
　　不郭而成水木园亲人鱼鸟化机存飒然明瑟意无尽信是知言惟道元
　　岩阿溪阁
　　岩阿有阁俯清溪山色波光互筦倪所乐未须殊动静此间防得智仁齐
　　秋林野屋
　　薖轴何人此乐饥秋林萧瑟欲稀时客来蓦向茅檐呼【去声】应出蓬头王覇儿
　　云锦淙泉
　　万叶纷飞落石泉锦江是否意疑然征袍设问归何处原在唐王晾甲邉
　　踈树茒亭
　　扈来小册写方方【董邦逹昔年扈跸山荘写此册以进乆陈案头兹驻跸田盘几余临憩偶检及之因各题句仍合装留贮于此】研左于斯乆弆藏乗暇拈毫重题句西清朅忆旧香光
　　题清啸堂
　　天籁落空地籁应气求于此理原彰至音盖莫愈乎此何必区区学啸章
　　得槩轩有警
　　偶临得槩轩因玩得槩防山色与泉声其槩信得矣然予有进焉讵宁言逰止徃古及来今人情共物理其境不易穷其情实难揣率曰槩斯得是愚而已耳
　　逰古中盘慧因寺
　　中盘已自佳山僧谓无名跪求寺之额遂与慧因称【寺旧无名乙未春巡憩此寺僧乞额因书慧因字赐之】兹来偶重逰漆扁早悬楹我犹以为恧僧殊觉其荣嗟嗟有是哉何由朗法灯慧讵有其所因亦无厥能名与弗名间何殊彼化城
　　再题慧因寺
　　慧非因幻慧因是慧真因扫却因和慧问谁幻与真仍来得句日不记赐名春像设拈花坐傍无防笑人【寺中像设如此】
　　坐槃阿精舍即事
　　古中盘今慧因寺其傍精舍名槃阿六年一瞬坐十笏光隂石火真无何果然中盘胜以石攅簇硱磳窓前罗萧谡虬龙声偃盖漻戾琴瑟响荅歌上松下水各享帚【上盘胜以松中盘胜以石下盘胜以水见四正山居志】防于此实致中和天地位焉万物育在此在彼孰知麽
　　少林寺
　　屡降复频登招提处处凭不过付一览谁与问相应法界本无异嵩阳底借称偶思面壁石摹像我犹曽【嵩山少林寺有逹摩靣壁石向曽摩写】
　　再题千尺雪
　　雪从天落千尺多瀑拟千尺雪已羙乃知大言与小言炎炎詹詹殊若是虽然斯仅千尺乎山中源逺数十里以论墙内及轩前名曰如是而已矣容容防防实壮观坐石临流契妙防妙防亦岂易契哉自哂拘墟尚如此
　　题唐寅品茶图
　　伯虎品茶事欲仙朅来逸韵仿依前中人茗椀安排就双手髙擎俗已然
　　饍榆
　　榆榆饼备尝新尚饍调和拟八珍惭愧灾区济饥物难言一饭不忘民
　　钱维城松下防泉
　　忆昔盘阿盘涧濵翰臣土画命传真松声泉韵都依旧岂意伊人作古人
　　题清音斋
　　庭前二友【谓古柏二株】结交深嵗月千年以上寻那为【去声】春来有改貎惟因风度送清音瓯香研浄浑如昨翰染藻摛恰值今一片闲云任舒巻其间似获豫逰心
　　澹懐堂
　　朴屋搆盘凹种松嘉防交傥然暮春到倐已六年抛引兴云峦巻拂尘风竹敲澹懐何所事析理欲无淆
　　撷翠楼
　　几架岩楼栖崛崎乔柯低叶座中披漫嫌翠色未张王【二字皆去声】好是千林醖醸时
　　题画
　　写真世宁擅【郎世宁西洋人写真无过其右者】缋我少年时入室皤然者不知此是谁
　　咏汉玉螭文璧
　　古改后人为【是璧似以旧璧改为者】改仍古若斯如豺则已贬【史记周本纪如豺如离离即螭也】无角故云雌究亦非今制何当作雨施寳之縁庇防楚客有佳辞
　　石林精舍
　　已据林之深复栖山之曲怪石披崄忽敞岩扉屋禽讶客来生栈忘径行熟于焉斯小憩澹懐仍畅目既静益佳哉耽静属有欲宜付云水僧恒此消清福
　　董其昌青山倚艇
　　何人倚艇望青山烟树云峯缥缈间婉娈虽然得佳伴疑黂犹欲辨茅菅
　　按山荘弆古画不多惟香光婉娈草堂为巨擘此幅虽署元宰而笔力较弱并漫识之
　　题心镜斋
　　池上书斋清絶尘平铺监水弗涟沦名宁无谓耽他景实亦有因切已身上下古今治与乱纵横中外吏兮民莫非心镜所宜照毎以凭观惕以频
　　潆文榭
　　静为渟澈动而潺韵匪宫商象以闲试看因风文自潆岂诚有意设其间
　　题崔彦辅溪山烟霭图五叠前韵
　　一方素纸本来空几笔溪山真者同频叠偶如蘓玉局要当吟以不工工
　　留云室
　　屋中贮竒石厥石本云根石固不必移云固常如存写楹乃其余作霖斯为恩东郊正需泽吾岂托空言
　　池上居
　　幽居构池上池上趣如何秋月静中印春风动处和岂能恒此对惟是偶为过用遣一时兴还成五字哦
　　琴峡亭
　　分宁曽欲洗筝琶【黄庭坚聴琴诗满堂洗尽筝琶耳】使聴斯音定不差万古髙山与流水那知世上有期牙
　　题陈书仿王防夏日山居图
　　诗册书来图并陈【陈书乃钱陈羣之母陈羣呈进诗册并进是图】王家荷叶宛同皴盘中此画得其所却我无端忆故人
　　题仇英松风水阁图
　　十洲笔向失纎秾此独神传澹泊宗山则似盘湖弗似伊人共我聴涛松
　　东竺庵
　　东竺最深幽岩径跋几曲寺弗事荘严三间架古屋调御坐中间林泉对清淑是诚竺家风本来真靣目小憩坐精舍盆花红防防昔春与今日今昔蕉还鹿名言则且置好山如画读
　　写东竺庵慈柏仿沈周慈竹图法
　　慈竹向曾图【辛未嵗曾仿沈周慈竹图缋帧献　　圣母此柏实似之向未曽见也因写其形并题句】慈柏图兹始东竺所剏见不可无言纪山僧巧种植于恒未覩此百柯共一根栉栉复薿薿张如龙尾舒覆似凤翼纚陡思前所吟即今无用矣而僧颇炫竒自谓胜常耳争能郭槖駞减价柏树子【僧问赵州如何是祖师西来意对曰庭前柏树子】
　　云浄寺口号
　　横盘松岭降还升恰有招提倚翠崚山寺副名诚善矣岂知我正望云兴
　　千相寺
　　调御丈夫具三身圆满报身及法【清浄法身】化【百千万亿化身】万亿无央数众哉举千概见兹假借而此寺实祗一相一即千耳无须讶平明步辇出园门乗兴来逰万几暇防岏仄径穿石林防鳞丛出松架精蓝揽景固云佳却怜仆从汗雨下云罩塔影霄汉间不必更前适可罢
　　寄题云罩寺
　　本欲髙峯试畅吟【近于玉泉山丽曯轩有晴朗盘山遥在望言捋摛句最髙峯之句】中盘一带胜粗寻乗舆已惜勤人力罢马终教愧我心佳景况宜留不尽好山且慢效其深岧嶤阿那云中寺敲句应须待重【去声】临
　　即事
