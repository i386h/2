<!-- { "loadSidebar": true } -->
　　每以不恒到当前景似新落花浮水靣宻叶防檐唇有触皆含理无缘弗契神如云抒藻思亦欲粹而纯
　　金廷标溪彴扶笻
　　缚竹为桥架岸长扶笻缓过意徬徨草堂若展葩经读应在小旻第六章
　　白鹦鹉
　　白鹦鹉不觧语金架栖其身金鎻绊其距曳尾涂中空羡龟虽饱稻粱心困苦曲躬就爪日啄鎻图啄鎻断飞轻举精衞有志那信然尔口卒瘏益凄楚白鹦鹉尔何不悔始之炫毛羽以致被人虏
　　山东廵抚崔应阶奏报得雨
　　今年山陕西春泽实优被河南北畿辅望膏继霑暨南邦乃愁多旋幸报晴霁缱念独齐东为之忧弗置何期月既望同沐
　　天恩赐【昨由驿逓降防询问东省雨泽情形兹据崔应阶奏到四月十六十九等日济南各府属连沛甘霖较前月所霑倍加普遍深透矣】越三日更雨渥较此尤异昨嵗遇灾区实赖麦收济因兹庆逾常思艰慎图易
　　讨源书屋
　　松下书斋靣水开清和又值问
　　安来山云布宇时疎宻昂首因之望几廻
　　昆明湖上作
　　望泽津门忆往廻雨霑湖上试游才三春趣付不知过首夏景看有脚来那惜埭旁花片谢却欣塍里稲秧栽云容聚散浑无定复雨应佳复冀哉
　　寄澜亭
　　弓样游廊耸八柱防风练影靣前披如诚亭寄波澜者欲问波澜更寄谁
　　题飬云轩
　　维舟歩兰椒文轩构山半逾月未经到清和景堪玩巗云接浦烟时聚时复散养之付虚室滃然浥书案蓄极发必盛为霖愿一旦
　　乐夀堂
　　为堂山水间乐夀乆名顔静协仁之趣动惟知者闲好花开扣砌宻叶鎻林闗思义扩充愿同然企宇寰
　　含新亭
　　澷惜飞花减故林且看接叶宻新隂虗亭祗以不知付那似人生分别心
　　味闲斋口号
　　又见浓隂暗逺山便思膏雨沛田间谁能识得个中味念廑农功卒未闲
　　清可轩题壁
　　疏轩倚半巗山隂最佳处入室衣袂寒绣壁莓苔护含露多润意摇风有生趣九夏足延憇况始清和遇掞毫促得句笋舆便可去
　　翠籁亭
　　乔栢丛中一小亭隔窓籁想翠泠泠设云般若无声色何必广长更说经
　　雨【四月廿六日】
　　傍晩甘膏霈檐牙滴溜频润来不计寸数去正依旬幸矣过【平声】所望庆哉惕更谆乗时种已遍出土渥苗新
　　首夏玉泉山
　　雨余一揽玉山容实欲因之歴阅农麦吐穂含风气爽稲舒秧泛露华浓令惟首夏真相称【去声】景是常年希所逢适可霁光清满目塔尖云复罩髙峯
　　竹鑪山房
　　每到玉泉所必临为他山水萃清音防佳处欲畧延坐火茶香细酌斟
　　静縁书屋
　　萦纡入石洞洞里有云斋抚壁萝绅润隔窓鸟瑟谐聊舒即景兴幸逭望膏懐今日诸缘静原因时雨佳
　　乐景阁
　　湖中髙阁耸纳景四时全春丽花开日夏凉荷净天月波祗秋洁雪岫益冬妍问我乐何若绥丰始信然
　　虗受堂有防因以成什
　　盎水覆诸椀知有必溢理缾水屡告罄亦曰罍之耻量小受斯小不穷复何俟江海纳百川然尚有涯涘虚空乃无量夫更谁能拟
　　霞起楼
　　真山西首假山东真假之间景执中梁栋不教施藻缋流丹自足晓霞红
　　戯题冠峯亭
　　翼然峯顶秀还雄近概遐竒一揽中比似栖霞玉而冠【栖霞有纱防峯丁丑南廵过之以其名不雅驯易之曰玉冠并记以诗】南朝纱防敢相同
　　云鹤岑
　　一片白云飞讶似孤鹤去翩然孤鹤来又若白云住云兮鹤兮两不知胡为于此生然疑惟有髙岑防其理强分别者终弗能享此
　　清贮斋
　　山清水复清虗受以三楹设曰有所贮犹为顿置生防心归静寂触目冺将迎适可肩舆返片时五字成
　　华滋馆
　　华滋今日信华滋林馆清和过雨时峯有精神如出沐湖增波浪不愁亏杂花锦绣都舒色新笋琳琅更濯姿此际问谁宜入听一声莺啭桞隂迟
　　翠云堂
　　满院翠隂浓书堂喜乍逢树张青伞盖峯隠玉芙蓉舞态看无定翻声聼镇舂如云云可拟了识善从龙
　　自玉河泛舟至昆明湖即景襍咏
　　去就轻舆归泛船往来水陆路俱便清吟数首足酬兴佳处吾原戒逗连
　　玉泉流注玉河溪画舫轻移桞转隄隄外稻塍分左右爱看一例緑芃齐
　　耕织图中阅耕织緑秧插就白丝成心闲赢得延清聼轧轧机声答棹声
　　山容水态绘成图沿揽瞿然乍惕吾却是卑宫慙北阙那更十景拟西湖
　　题袁瑛携尊问事
　　偃息草堂古帙开携尊佳客过桥来相商不外幽居事渉世尘应罚緑醅
　　题和阗玉狻猊
　　何必献生致安息试防写象贡和阗若论【平声】不胫还善走计里宁惟五百然
　　赋得为君难
　　子曰为君难难不可悉数综要有二端用人及旸雨春暵祈雨霈夏涝望旸煦祈雨日愈烈望旸云更吐露立那安眠玉食或忘举及幸酬所冀慰仍不遑处所以者云何恐即怠生侮至于用人际知之良独苦惟帝其难之言曾着大禹人心有醇漓醇必推上古其时已若斯况在千载下【叶】国人皆曰贤缓待将谁补项羽亦重瞳仲尼似阳虎蒿目复劳心吾忧向谁语
　　端阳日恭奉
　　皇太后御园观龙舟即景成咏
　　去嵗端阳望雨停端阳今歳雨霑灵应陈莭事酬时序又见云容合窈防五福中天绵
　　万福康宁特地悦
　　慈宁九龙舟更不相竞同向瑶台祝
　　亿龄【蓬岛瑶台为圆明园四十景之一每奉　　皇太后观龙舟于此】
　　雨中泛舟
　　端阳即事罢卓午织空烟既不妨华舸还宜泛素船岸将林若失天与水相连是欣飒景所欣在大田
　　题董邦达仿古山水
　　春岩茅屋
　　树未成隂花未芬层岩霭霭欲生云底知茅屋春来新水横桥涨几分
　　栁塘放鸭
　　水暖春江放鸭游素缨左右不离舟个中亦自饶清趣何必髙谈狎海鸥
　　林峦烟雨
　　两岸风声树萧飒一溪烟意水萦廻沙汀底是扁舟繋冷送前山飞雨来
　　春岚瀑泉
　　春山蒸润霭晴和幽处茅庵隠薜萝欲识传神工别撰千岩万壑瀑增多
　　夏山深樾
　　夏林觧令夏山深更有层云鎻碧岑设使此中卜小隠蒲轮束帛定难寻
　　莲塘晩棹
　　莲叶东西望不见并舟小语住吴娥若教蓦遇天随子定可谱为子夜歌
　　林壑幽居
　　荦嶨崇山谷蕴虚鉏茅谁氏此幽居栖霞春雨林如沐即景无端一起予【栖霞山有幽居庵】
　　草堂清逸
　　草堂不肯号山茨为恐德璋文有移风入乔林襟袖爽髙人正是读书时
　　叠嶂飞流
　　倾崖崿嶂势如掀万飞流赴涧奔一防平湖原合相不同源处正同源
　　江帆秋影
　　一水中流练影披名山两岸緑参差扁舟疑载青莲去正是布防无恙时
　　万木寒溪
　　溪寒木叶落将空醸雪云容欲作同只有苍松依旧在不妨落落韵严风
　　苍筠涧
　　漠泊烟篁涧水滨水中嘬浪有文鳞裁竿设拟垂丝者应付便嬛善钓人
　　河南廵抚阿思哈奏报得雨志慰
　　初报霑霖继缺霖【前阅阿思哈奏折四月二十日以前豫省各属屡经得雨尚未普霑因谕其将现在情形速具奏闻兹据奏到四月廿九五月初一等日通省雨泽深透二麦秋禾均得结实滋长】惓惓南望佳音乍披奏牍才经目知渥农田大慰心夏麦逮収增粒实秋禾助长润根深莫非民即莫非子庆不禁还畏不禁
　　喜雨【五月初八日】
　　喜雨宁容易优霑始得言侵晨云势重继昨声喧砌积波流活檐垂瀑影翻遥思蓑笠下农父笑眉轩
　　溪亭对雨
　　两日之间两霈灵闲心始得对溪亭寻常隔岸分明景善与深之入杳防
　　恋宇云容散复凝棼丝成片讶拖绫渥霑更不计分寸只计湖波拍岸增
　　宻树丛中鸟雀藏白鵞偏觉意轩昻乘波忽至石栏侧似笑临池不类王
　　树色花枝净与揩宣毫湘砚雅宜排防心拟向园林语不此安能识尔佳
　　绘雨精舍
　　精舎水村畔今年宛始游为欣逢好雨遂与舣轻舟真是名相称适看景正投宜观复宜听【去声】绘出伯仁楼【文伯仁画聼雨楼图萧闲简逺寓意可爱旧尝题诗其上】
　　题素心堂
　　古屋园中咫尺近一年堂上几廻临乍欣此日观佳景都为【去声】宜时霈好霖香喷缥缃插架润响调琴瑟挂檐斟在兹试问相应【平声】句只有祈农是素心
　　静香馆
　　曲廊偏有趣闲馆致无华可以消清暇于焉味静嘉砌花常逓馥林鸟亦非哗新笋才抽叶墙头几个斜
　　春雨轩
　　记得春廵值防雨堂中遥忖景如何今朝倚槛慿烟意为想农夫乐几多
　　开鉴堂
　　琳池静不澜一片鉴光寛观水实云易照人良独难白拳立闲鹭青黛防遥峦只以无心映呈形自取看
　　时赏斋
　　烟片雨丝卒未巳濯枝润叶总纾懐不因膏泽良田足那识今朝时赏佳
　　得趣书屋
　　借问书中趣书中趣若何在人能自得契理岂湏多设曰资淹博宁为善切磋至予切已处二典足研摩
　　晴
　　过午云容敛既霑晴亦宜因思为好恶【二字皆去声】有定更伊谁叶靣曦初爓花心露尚垂最欣陇亩畔麦浪泛风时
　　题方琮山水二幅
　　春山过雨
　　晓烟才泮逺天晴濯濯千峯緑润生怜是农夫不偷暇村村袯襫出新耕
　　夏岭含云
　　嶤峯耸防夏云沈大壑潨疑百里深个里固宜髙士住惜他常是湿衣襟
　　夜雨【五月初九日】
　　昨日霈已渥今宵势更酣念农真是慰于泽岂辞贪凉气惟轻逓喧声亦静含雭聴逹晓嘉霔尾犹婪
　　题汉玉螭佩
　　似璧非圆圭不椭佳城谁氏出泥沙沈沈已是销寳气莫莫犹看缛土华自泽惟因湛于古小成何屑类其蛇占干却恐飞腾去为玉为龙本一家




　　御制诗三集巻六十五
　　钦定四库全书
　　御制诗三集巻六十六
　　古今体一百二十三首【丁亥六】
　　雨后万寿山
　　夏仲霑霖即快晴轻舆问景晓凉生逺延香岫十分爽近挹昆湖一片明草露喷香中得径林风翻翠处凭楹坐来更不嫌鹊噪【俗云鸠唤雨鹊呼晴毎当望雨时甚厌鹊声既霑则不然且以为报喜信人情之无定也】认作檐前报喜声
　　无尽意轩
　　背峙崇山前靣湖不恒到到趣常殊问予是意无尽望歳渇贤懐永图
　　圆朗斋
　　昆明百顷碧澄鲜镜影当前朗且圆触目防心无尽藏化机岂止在鱼鸢
　　昆明湖泛舟襍咏
　　水消分【去声】比常年少水长【上声】量【平声】赢往嵗多可不平湖轻舫泛缓教鼓枻澷忙过
　　一带西山展黛眉髙低翠影入沧池峯容寜是濯未足仍与波心荡漾之
　　战舰湖心列若眉舟操安寓不忘危诘戎时亦兼行赏澷拟金眀竞水嬉
　　晴霭栁塘复苇湾岸临舟舣便登山湖光设若拟西子宜是鸣琴蕉石间【畅观堂在昆明西南角室宇位置一仿西湖蕉石鸣琴景】
　　畅观堂
　　今日为观实畅哉既霑快雨快晴来西山浓翠屏风展北渚流银镜影开树态成隂张繖盖石皴含润长莓苔如斯山水如斯地一歳曾消到几廻
　　睇佳榭
　　夏半清和如首夏湖分隄岸做双湖寄言虗榭聊迟待荷月来披霞锦图
　　懐新书屋
　　湖山上下总含滋两字懐新景最宜坐我西窓纵闲目怜他农父正忙时
　　石舫
　　石舫寿山陲常成系舫时依然舲舵具不借橹榔施月下鸥鳬伴雨中烟水姿一般浮泛处风浪几曾知
　　搆虗轩
