<!-- { "loadSidebar": true } -->
　　右先君文集合前后并奏议五十四卷绍熈壬子闻礼锓木江陵归藏于家痛念先君即世二十有一年矣不肖孤家贫力弱日夜抱遗书以泣一旦惧溘先朝露无以赎不孝罪会兄闻诗假守浮光以俸余命闻礼董其役始事于莫春讫工于中秋先君正大之学忠愤之气爱君忧国之诚仁民爱物之念庶几一展卷而尽见之职校正迪功郎谢汝能乡贡进士任炎其间阙亡者异时为别集云男宣教郎充荆湖北路营田使司干办公事赐绯鱼袋闻礼谨书






