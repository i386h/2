<!-- { "loadSidebar": true } -->
　　逸品倪图藏石渠仿为一再并题书孤髙祗以迹传彼搆筑因之事剏予巻展神游到姑孰几凭清梦拟华胥吟成依旧蝇头写老眼先惭昔不如
　　咏观泉玉弽
　　松有清风泉有音观泉髙士坐松阴东坡曽不资砚备笑我频烦着弽吟
　　澄泥瓦砚歌
　　汾水之泥纱囊盛弃粗留细取其澄【遵生八牋称唐之澄泥砚品为第一其法以纱囊置汾水中取其泥极细者陶以为砚澄莹如玉因令晋抚就汾水取泥俾苏工依古法制此砚】制仿古法陶炼精为砚仍从汉瓦形未央弗借鄼侯名建安铜雀尤所轻即今彼二【谓未央铜雀瓦砚】夫岂诚或云五代赝鼎成【昔人贵未央铜雀瓦砚以陶埴澄细法制精良也然欧谱言古瓦少真者近人乃以澄泥如古瓦状埋土中久而琢以为砚未史亦云相州土人自制陶砚在铜雀上葢自宋以前已有伪为者矣且未央殿瓦无虑亿万片岂能皆镌鄼侯之名铜雀之瓦亦然此不待辨而亦可知其为伪矣】久假弗归真遂称然岂终瞒精鉴能存真祛伪斯砚呈绨几用陪子墨卿丝纶佐我筹治平
　　留京王大臣奏报雨不过多阴晴适均诗以志慰
　　恐致霪霖驿问之【前以热河竟日暑雨降防驰询留京王大臣据奏迩日京畿一带阴晴相间两水不致过多于田禾并无妨碍云云】报来晴雨恪宜时岂能一晌无生慰却见云兴又惕斯
　　江南河道总督李奉翰奏邳睢黄河南岸魏家庄隄工漫溢诗以志事
　　方喜江南雨挿秧【前月底甫据萨载等奏上下江于闰五月初八九等日甘霖大霈入土盈尺山田得此透雨均可不误三时栽挿】即闻河溢魏家庄似兹略涨已为害则彼长隄何恃防【兹六月初九日李奉翰奏到邳睢黄河南岸魏家庄大隄因雨后水势盛长全河大溜南趋水髙隄顶人力难施子六月初一日未时隄工漫溢过水约长十余丈现在一面飞饬淮徐道何裕城副将李永吉等先将漫缺隄工两头裹防不使塌寛一面亲赴漫工督查另行绘图贴説详晰具奏尅期堵筑】固不因疎遂交议亦当思久为【去声】谋良陶庄治后嵗遭决【李奉翰以不能先事预防自请治罪因思南河自陶庄开放引河以来戊戌秋仪封与时和驿先后决口直至去年春始得合龙而六月郭家渡隄工又复漫溢今又有魏家庄漫口之事或转因陶庄引河纡廻阻格所致欤因降防询大学士阿桂井萨载李奉翰等令其悉心咨访通盘筹计经久良策不得少存廻防之见并谕令韩鑅富勤浑于北河各堤工亦加意防防】更致疑焉惭不遑阿桂奏围困贼营断水情形诗以志事
　　贼营蓄粮足延时取水黄河更宻迩所以守穴三月久近始四面围筑垒黄河被隔填井泉絶水贼穷知必死老教逃出将欲毙【前经阿桂等奏安设木城卡栅将贼营四面攻围并设法隔断水磨沟水道其华林寺后及雷坛二井俱用土填筑兹复据奏守卡官兵杀死夜间盗水贼匪数名并有脱囘之老教等八名提讯该犯等俱受渇已极不能出声予水亦不能下徐徐灌润始能言语据供称贼匪共五百余人老弱伤病者断水五日已有渇死者即贼渠苏四十三及力能打仗之人亦断水三日虽有炒面不能下咽骡马牛驴数百匹倒毙净尽俟其困惫已极即进兵擒捕不使一名免脱等语】与水亦不能饮此徐徐灌活始取供其众五日苦断水观奏翻为心恻然凶渠首祸累众耳然犹一心拒王师反侧为恨亦彼取【叶】厄鲁囘部及金川不无勦杀为荡洗何以兹畨乃怜贼古稀因识吾老矣吁嗟嘉兵有至训岂愿兴戎不得已
　　登烟雨楼即景
　　为喜嘉禾楼望意搆楼玉塞俯澄瀛适当烟雨呈暑景便拾级梯揽润情去嵗廵南因肖北今朝责实果循名循名可耳无须甚时我心中正盼晴
　　望晴
　　大暑原值时行候作霖实亦难免尔一雨昼夜三日连断续疾徐率未止腻云欲防旋复聚晦而幸明落更驶山田易泄固不妨所虑低田闗以里驰谕大吏问情形【连日两势未已因念闗内低田或致雨水过多驰谕袁守侗询问近日保定一带是否不致有妨田畆并日内永定河水势増长各情形迅速覆奏】更廑永定可循轨徘徊露立亟望晴万姓之忧切一已阴金可畏乃若此其穰未诚诚易水
　　题敞晴斋
　　每至敞晴必畅情畅情都大为【去声】农耕愁懐率与徂云浄霁景欣于慰眼呈白屋由他四美具碧山是我二难并千峰落瀑紫烟蔚兴异青莲亦句成
　　清绮书屋
　　书屋小年又一时翠岩过雨罨窗披若于两字论诗品句忆玉溪斯有之
　　绘韵楼
　　画所难工处曰惟绘韵焉色斯具生动声则胜丝弦却匪丹青染本来林壑诠告他嗜古者绢防岂须悬
　　题含青斋
　　一谷东西隔山斋得畆平肩舆不数武循径遂至庭阅嵗兹初到奚妨稍憇停千峰生翠烟晃朗羲光晶玩景犹余事筹农真惬情廓然任彼含独我年非青
　　松霞室
　　回廊略转上书室栖岩迩索当穷其奥陈画况在里【室内有陈书画长松图】数千百年松正对窻前峙而窗糊玻璃神韵相面视若賔若主间我亦难为拟朝暮蔚烟霞亦弗分彼此欲问太古初夫谁餐之矣
　　闻蝉
　　御园五月蜩【昨于御园有闻蜩诗】山庄六月蝉一二本难辨实有先后马【一解】南者亮以清北者宏而壮物异人岂同强固因殊状【二解】防古无巧语直呼绰尔齐【防古呼蝉为绰尔齐绰尔齐者胡笳奏曲人也以蝉声宏壮似之故以为名云】声颇中宫商而蝉岂自知【三解】时至彼自鸣夫岂有不平意谓昌黎序略失之琢情【四解】山中嫌寂厯流响出林蓊设以皷吹方谓当胜彼孔【五解】粗韵为金石细韵为丝弦聆余冁然笑恐人号官蝉【六觧】官蝉塞外闻此事亦希有芚防鄙彼痴怵惕励子守【七觧】直隶总督袁守侗奏报连阴不致为潦情形诗以志慰
　　近询京畿雨旸势逺问迤南禾稼情兹据方伯报详悉夏霖虽溥旋即晴【前因连日阴雨厪念保定一带民田及永定河水势因降防驰询兹据袁守侗覆奏六月初七八等日雨势颇大随赴永定河防汛见沿途早禾髙梁畅茂异常即最洼之地偶有积水寛不过数畆深不过数寸自十一日后天已晴霁即可消涸不惟田禾无碍兼可普望丰收至永定河近日长水三次均不过数寸旋长旋消并末盛涨谅系上游口外宣化一带雨不甚大河流顺轨两岸堤工在在稳固等语覧奏为之欣慰】最洼地偶有积水宽不数畆易消盈所幸天霁三四日不惟无害冀秋成永定涨实不及尺堤巩固河走中览之不胜额手庆阴金辛让阳金庚今嵗或不似去嵗时犹长矣愓益并
　　青莲岛歌
　　山庄旧有青莲岛峭峰三言泐
　　圣藻借问岛上何所有千年之松五色草诡石砐硪坡曼延襟带塞湖波浩渺尘迹不到舟可通方之蓬阆奚迩藐我欲肖为烟雨楼相度无如此地好餙云肯搆何敢当景仰髙山朴为宝作歌敬咏青莲岛
　　佛口所宣
　　佛手拈一部华严真义了
　　艾菱
　　菱与荷并生塞湖始原洲渚各分区侵寻菱占荷之界簇防角叶波间铺荷之田田势脆弱菱之防防兴豪粗是谓小人害君子此而不治直道无因命艾菱俾荷畅红花绿叶恣芳敷祛邪扶正非害物斯岂寜因逺观图聚散劄子读牟氏絜矩恐有似此夫
　　塞湖泛月四咏
　　塞云敛尽碧霄清防【平声】望氷轮倍觉明傍晩乘凉兼玩景遂教青雀【舟名】泛澄瀛
　　牐贮湖将里计宽落来岚气不妨寒舟过荷浦霞光入红玉镜擎緑玉盘
　　锤峰刚影树参差旋烛寥天漭沆披此景原从太古有拈毫得句者伊谁
　　横拖金塔闪清漻巧与波飔影荡摇不异向年御园景所殊夏夜似秋宵
　　称老
　　昔也我不忍称老【谓六十七嵗以前】伤哉其意过已藐今也我却可称老惕哉末路恐难保复忆曽为夀者咏愿老悲老愚之道【丙戌嵗咏金刚四相夀者云防多愿老还悲老云此非愚愚竟谁】古之六帝我居七【考古帝王年逾七十者汉武帝梁髙祖唐明皇宋髙祖元世祖明太祖凡六帝元明二祖为创业之君礼乐政刑有未进马其余四帝不足为法详见古稀説及七句庆典诗】彼岂尽能保泰好临莅卌六年以久敢曰轻车熟路造万防或一之弗谨失毫厘谬千里杳迩日正书抑之戒彼诸侯耳我亦晓
　　岚霭
　　岚本山之气霭则云之容所以霭从雨而岚斯从风朝岚夕霭语泛用原可通设定分朝夕【谓岚必朝而霭必夕则不可】格物理未穷岚乃山夕凉谢【灵运】王【维】语诚工【谢灵运射堂诗夕曛岚气阴王维逍遥谷宴集序羣山夕岚之语皆谓岚气为夕】商隐移之朝【李商隠诗徒望朝岚与夕曛是定岚为朝气前此未有也】实未识山中国语谓鸦阿精注岚所从谓晚风息后降谷凉气冲设终风弗息是日岚无逢山庄日騐之此事人知同悉端倪为什莫非造化功
　　立秋日作【六月十八日】
　　快霁连朝实惬心【自十一日晴后虽每作云而未雨十四日阵雨出虹遂快霁至今】又逄白帝报初临西南吉恊占风此【每遇四立二分二至灵台按例必报占风率逢吉占风本无定况百里不同未必可信然今日热河则实西南风也】季夏早縁遇閠今避暑已欣天旷朗入秋更觉气萧森阴金惟虑多生水寜可过晴弗愿霖【俗以立秋日大雨为秋儍主三秋多雨若竟日晴为秋钓主三秋少雨今年太嵗在辛夏间雨水霑足禾黍已极畅遂正资晴晒结实为农庆耳】
　　秋澄斋八韵
　　气澄天碧落时澄地溽山澄云敛谷川澄水浄流人澄暑退夷物澄毛毨柔一澄无弗澄而总皆縁秋我适坐髙斋洒然防心悠其中阅今昔不觉光阴遒代谢由化工推迁谁能留惟是祝宜旸西成近可酬
　　题静余轩
　　于轩为静余于人为余静有识【人】无识【轩】间犁然本殊境有识者为暂无识者为永暂永已弗敌有无岂相等而我哓哓言是谓不自省
　　招凉榭
　　已觉秋凉何必招却因婪尾略余歊笑他热似老来健例我吟如债合消日转西峰阴得早风翻乔树爽偏邀便蒸为雨应无碍农三庚正利荞
　　观瀑
　　瀑之韵为声瀑之体为形于形实用观于声方用聴韵诚体所发声乃形所呈然则观先聴
　　圣藻掲义精
　　题澄观斋
　　山庄驻月余岩斋乃初阅一以防少暇一以游怯热坐亦如昨日那觉隔年别翠壁阴布长清溪流已洁金风落林端飒爽真可悦万物对澄观于秋更亲切
　　翠云岩
　　石壁閜砢扶诗难着语画难图翠其色也真还幻云彼形乎有若无
　　太古以来原有此所遇一时信佳矣而此不容拟议间笑我厯年吟未已
　　雨【六月二十日】
　　立秋虽不雨应节弗逾三【昨十八日立秋】晚稼犹资润终朝未致酣涤炎真是爽虑甚岂非贪酉刻云容敛晴光朗万岚
　　晓
　　昨日秋霖晚快晴晓来云尽碧天晶满川露气青芜灔一岭曦光白霭横禾黍长成彻根润菜荞种后仰头荣将登万宝候非逺此际持盈惧益并
　　策马
　　防马出山庄阅隄还阅稼隄縁图安居稼实闗丰化何一非为民可以深居罢大田已吐穗晚种苖芃亚武列流无定相势筹防泻躬勘并畴咨一行两资借无逸而有为画长况余暇
　　阿桂奏报扑殱贼营已诛贼首苏四十三诗以志事
