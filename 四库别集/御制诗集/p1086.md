<!-- { "loadSidebar": true } -->
　　天泽合酬敢曰慰乎慰隣逸亦惟已勑已先忧军营奏适聨翩报【湖北邪教滋扰楚豫交界并焚抢吕堰驿地方势颇猖獗今日接庆成景安奏与富成徳龄等分路带兵捜勦贼匪闻风窜入双沟聚集一处现在吕堰驿附近一路肃清恒瑞永保不日前来防合従此四面夹击自可一鼓荡平不留余孽又据宜绵奏郧阳竹山竹谿保康房县一带经恒瑞永保等痛加杀之后已前赴襄阳防勦宜绵现驻劄郧阳亦已将各处窜逸余匪捜捕正法现在汉江以北之贼俱已除浄尽地方宁谧民情安贴此时各路官兵到襄声威大振贼势穷蹙想大捷喜音即日可到矣】邪教净除待捷投
　　竹鑪山房二首
　　第一灵泉近左边竹鑪置以便烹煎每教空过因愁雨【夏初频来祈雨心殷盼泽过此未一停憩】茗椀得擎诚谢
　　天
　　虽云归政仍勤政【今嵗既归政一切筹农致祭均应为子皇帝之事然予受　　昊苍懋眷得为千古第一全人而精神尚觉强健理合随事训子诚一无二迩自夏初盼望雨泽何忍自耽安逸视若无渉是以频次防求返已责躬幸防　　恩宥耳】几次祈
　　祠责已频兹坐山房吟七字笑欣名乃称【去声】闲人【自五月初二以后未及旬日三次防泽兹来防谢　神恵乗暇临此试泉防茗略似闲人鬬茶韵事矣戏谈及之以称太上也】
　　涵漪斋杂咏
　　一湖本自通隔山成两地【玉泉流为平湖原一水也兹因髙峯降向南为山脚遂隔为东西两湖由小峯东升降西以斋在山西故云】行山有升降溯水无同异有升降乃劳无同异实易舍易而求劳论痴非刻肆咄哉语亦失孰能免此议俯视碧湖漪实无尔许意
　　挂瀑檐
　　玉泉趵突匪垂虹【玉泉従山根仰出喷薄如珠正与趵突之义合前人燕山八景误为垂虹昔屡有诗订其非兹水自香山普觉寺迤逦而东扵墙脊甃渠引至此为飞瀑实非玉泉之水也】西自香山引向东到此挂檐称瀑布幻中名实讶何穷
　　倚晴楼自哂
　　久霁必思雨屡隂则盼晴可识世之人孰能有定情三春甘泽佳岂不心慰平首夏忽暵干甚切焦望萦即今刚接润继渥乃大亨散歩偶至楼弗肯拾级登心仍希优霈嫌其额倚晴层檐似失笑昔实谁与名
　　题华滋馆
　　园门咫尺近华滋厯嵗于斯率有诗春末夏初縁望雨来求去忸每忘词幸今泽霈润迎目乃略愁舒景启思沃矣惕哉一方寸多言何必返舟宜
　　玉河泛舟至万夀山清漪园
　　逍遥佳处戒淹留数首诗成命返舟盼捷望霖吟手涩兹来稍觉兴徐投
　　低处稻田髙大田容容入望緑云连图过耕织看活画十日前思未敢然
　　木舫行行石舫临碧波一例俯清深设云动固不如静未识南华齐物心
　　万夀山清漪园示咏
　　山称万夀祝
　　慈厘【万夀山旧名瓮山乾隆己巳嵗始考通恵河之源即元史所载引白浮瓮山诸泉云者时因嵗久淤塞命就山前芟芜浚隘汇玉泉西湖之水成一区命曰昆明湖又设牐坝涵洞以御夏秋泛涨且贮以济运兼资稻田灌溉以辛未嵗为　　慈宁六旬大庆预扵山之阳建大报恩延夀寺因名之曰万夀山以祝　　慈厘并为之记后于山麓防缀亭榭统名之曰清漪园复为文以记其事仰荷　　天佑嵗月久长迄今丙辰已四十六年矣每当清暇一逰夘徃辰还即于此传餐视事未尝少弛盖智仁山水虽具动静乐夀之趣而其本总在持之以敬我子孙所当聪聴世守亦不可再増建置示予过并示予志也】园号清漪水徳宜山水之间勤帝治智仁以寓荷
　　天禧设循已欲斯乖矣用示后昆永慎之七字明心无别语一言曰敬敢忘兹
　　广西巡抚成林云南巡抚江兰各报麦收分数诗以志慰
　　极逺滇南次粤西节前后报麦收齐粤称汉土八犹賸【成林奏粤西汉土二麦收成分数九分者临桂等九州县八分者兴安等三十六廰州县七分者永福宜山二县合计汉属十一府一直州麦收共八分有余土属内九分者万承龙英二土州上龙永顺二土司八分者归徳等二十九土州县七分者田州一土州阳万一土州判合计土属三十五土州县麦收亦八分有余】滇实民夷九普跻【江兰奏云南省二麦蚕豆现在刈获登场所有收成分数麦豆并种之蒙化等二十廰州县髙下均有九分宁州等十七廰州县低下九分有余髙阜八分有余武定等二十五廰州县州判县丞髙下均八分有余缅宁等七廰州县低下八分有余髙阜七分有余祗种二麦之宣威等七州县州判低下九分髙阜八分元江等四廰州低下八分有余髙阜七分有余祗种蚕豆之思茅一廰髙下均有八分合计通省收成约有九分至沿边地方栽种麦豆之宁洱等五土司并义正善长二里低下髙阜收成亦均有八分余等语】今嵗南疆多稔报即时北省鲜灾题甘兰地瘠实成暵【今嵗大江以南各省麦收分数率多八九分以上即北地各省亦多属中稔间有缺雨之处通省牵算尚称下稔惟甘肃一省本系硗瘠之区兼之今春雨泽愆期粮价増贵已命地方官实力赈恤现在宜绵驻劄郧阳捜捕楚北余匪并有防令其殱除浄尽之后即回至甘省筹画接济勿令一夫失所以副朕子恵黎元至意】防防频频救馁黎
　　雨【五月十三日】
　　玉泉谢雨回逢雨连日地皮湿润周【午节前初二初四之雨虽共有七寸然以久晴虑未霑透至初八之雨竟有五寸可称优初十日诣玉泉山防谢　神庥并祈再加渥霈大利田功是日又即得微雨连朝频获沾濡虽毎次不过寸余而地气潮湿可以接润矣】过午今朝云凑宻入宵二寸泽余优【今早天气开朗过午云隂四起雨亦渐作踈宻相间至夜分始止据顺天府报入土二寸有余】夏初旱释心兢释楚省军邮望捷邮慰弗胜愁愁胜慰箕畴三者信惟忧
　　池上居作
　　长廊围作椭方池池上书斋居憩宜以视外湖固小矣若论闲榻此恒之望霖盼捷经多日捷近霖霑幸一时【今年夏初以来寖寻望雨日甚一日兼以楚省南北捷音未至夙夜萦盼幸自五月初二以后连次渥霑甘霔地润已接大裨农田近复每日得有微雨寸许益为滋润已可慰念而日前福康安和琳奏官兵攻克火麻营一带险要山梁石城木卡全得深入二十余里痛殱贼匪余众奔溃相距平陇已近不日即可克复干州扫荡贼巢大功告竣至湖北邪教逆匪亦经恒瑞永保等与庆成景安等防合将吕堰驿通现在分兵五路督率直赴双沟勦办因初八至十一日大雨不能进兵俟天气稍晴即可前往勦洗浄尽其郧阳府属各县之贼已尽无余地方宁贴来凤一带亦经孙士毅福宁督兵办无难克期蒇事此时楚省南北两处官兵声威大振捷音定可速到惟冀仰防　　昊贶亦如雨泽渥霑幸慰翘切实深欣感也】泐壁例吟不可阙【毎嵗居御园斯齐必有题句泐壁以志嵗月数十年来几成例事】心纾斯乃率摛词【向遇雨泽调匀之嵗首夏憩坐池上率多即景成吟或望雨殷懐每致迟迟摛什今嵗四月后盼泽萦心吟兴稍减迩来已获优霖不似前此切盼今日来此乃一拈韵写懐耳】
　　宴坐斋中肃然成咏叠己酉韵
　　己酉成吟盼乙夘其期瞬息岂曽愆
　　祀惟大小幸承遍【己酉春予以精神强固歩履如常因立愿自次年庚戌至六十年乙夘此七年中凡防遇　　圜丘　　方泽　　太庙　　社稷大祀嵗必躬亲承祭其　朝日　夕月　先农诸坛厯代帝王庙　文庙亦亲祀一周以尽抱蜀之职荷承　　昊眷大小诸　　祀咸得遍叩展诚今日翻阅】
　　【己酉嵗宴坐齐中肃然成咏之什其时矢忱将事未敢自必乃瞬阅居诸本愿竟全殊属厚幸】时则丙辰又阅年尊典
　　北郊应子奉于园斋处【上声】尽心防【今嵗元正大廷授玺凡有　　郊坛大祀固皆子皇帝之事然予仰防　　后土深恩在位六十年之乆坤舆寜静感荷之私实难言喻兹虽弗亲祀事仍扵御园敬谨致斋三日今日祀期园中本奉有地祗神位夙兴恭诚展拜俨如节年躬亲承祭防心对越时也】
　　父髙
　　母厚承恩独深感深慙获十全【自古帝王无不仰沐髙厚之恩然从未有如予之得　　天　　地恩施独厚者不独武功幸获十全于凡政治家庭无一不防　　覆载眷佑之福诚为千古君人者所未有惟有兢兢业业承之以敬惭惧不克当耳】
　　唘跸幸避暑山庄即事成句
　　北郊礼毕幸山庄嵗咏为恒辰撰良虽未躬亲亲致戒【昨日　　方泽大祀予虽以归政弗躬承祀而前期在御园仍防诚致斋三日月之望日敬于园中　　地祗神坛前防展九拜之礼若以分属子皇帝之职遂即自躭逸豫予则何敢】以言训子子知方【毎嵗幸热河固为避暑而木兰行围正以肄武习劳永遵　　家法予廿年以前即自启銮至热河途间七日总皆乗马今年子皇帝随行自应一如往例而子皇帝马上并不令用繖可谓敬谨之至予乃命侍卫执繖遮日父慈子孝各尽其道亦家庭之盛轨也】日前望雨润刚接【今嵗春雨颇优入夏后晴久盼泽甚亟幸自五月初二日以来屡得甘膏地脉刚可接润今日途中厯揽麦逮登场大田芃茂可观若再得继霈更于农田有益然不似从前之殷望矣】时下观农稔可偿舍马而舆符昨咏耄龄何必衒康强【昨嵗启跸诗有来年太上安与发之句今予虽精力如常颇不以乗骑为劳然年登八六亦当遵养且一时扈从大臣官员以下亦再无有如予之耄龄者何必以磬控自衒康强耶】
　　过清河襍咏
　　今年水足似常年更喜新秧遍稻田【此间濒河俱系稻田与玉泉山左近相似今嵗正二月雪两频仍加以三月初旬之内屡沐甘膏不特河流防防与常年无异而稻秧出水葱然遍垅胜于麦田逺甚】此幸优霑三月雨胜他麦垅緑葱然
　　满期饼饵十成收首夏月余暵气流兹至熟齐民刈穂十分惜只七分投
　　仲夏以来时作霖虽非盈尺润滋深【四月内日切盼泽防心吁祷至下旬虽频有微雨总未霑足若俱似三月之雨麦收可冀十分无如因循日久未免大减分数据梁肯堂奏通省麦收合计共有七分甚为可惜幸五月初二初四初八等日连霈优霖虽非盈尺实堪接润且以后隂雨时作虽毎次不过寸许黍禾正届长发究扵农功有裨惟夏日易于干燥刻下仍得优膏渥霈方可顿纾殷念耳】黍髙禾矮争芃长复切渥优望霈心
　　晓行
　　夏日宜晓行清凉适肌体昨晚炎异常兹仍祫衣矣野景向所习筹人要勑已鲜叹夙兴劳【予于寅刻唘跸扈从众人车防均扵五鼔即行午前陆续皆可到齐不特可以避热且得早就休息是以无一人以夙兴为劳者既可习勤而体众恤下之意亦于斯寓焉】颇契无逸理
　　观稼
　　观稼致不同有佳亦有否佳竟可望丰否者蔫然丑是因雨弗齐田殊髙下亩【跸途周览农田二麦未能一律至禾黍俱已长发竟有髙至尺余者大概夏雨间段多少不同而地亩有髙下霑泽浅深亦异所有懐柔宻云一带麦收不无歉薄毎年巡幸热河例免沿途钱粮十分之三因即传防令将该防凡有似此者俱寛免十分之五用示巡方省敛之意至石匣一带雨水本优近又得雨霑透宜乎田功较胜他处矣】阅佳意固慰视否心自咎慰鲜咎每多吾于斯实久
　　出古北口用辛亥年书苏东坡书传尧典语韵并作迥环韵体
