<!-- { "loadSidebar": true } -->
　　十载相期事业新云何犹叹未成身流光易失如翻水莫是因循误得人
　　诵君佳句极优柔未得明彊是所忧若悟本来非木石保君毅不能休
　　奉答择之四诗意到即书不及次韵
　　为闵人疲上马行此时消息尽分明更怜跣足无衣苦充此直教天下平
　　君看灞桥风雪中南来北去莽何穷想应亦有还家客使尔讥诃恐未公
　　东头不见西头是南畔唯嫌北畔非多谢圣门传大学直将絜矩露天机
　　安肆真同鸩毒科君言虽苦未伤和觧嘲却是生囘互政恐纷纷事转多
　　答择之
　　长言三复尽温纯妙处知君又日新我亦平生伤褊廹期君苦口却谆谆
　　次韵择之见路傍乱草有感
　　世间无处不阳春道路何曾困得人若向此中生厌斁不知何处可安身
　　到袁州二首
　　马蹄今日到袁州山木萧槮四面愁多谢晚来风力劲朔云寒日共悠悠
　　袁州刺史防何人韩李流芳独未泯道防时危今日意九原遗恨一时新
　　十二月旦袁州道中作
　　今朝已是腊嘉平我独何为在逺行白发倚闾应注想青山聫骑若为情
　　同林择之范伯崇归自湖南袁州道中多奇峰秀木怪石清泉请人赋一篇
　　我行宜春野四顾多奇山攒峦不可数峭絶谁能攀上有青葱木下有清冷湾更怜湾头石一一神所剜众目共遗弃千秋保坚顽我独抱孤赏喟然起长叹
　　赋归云洞
　　人生信多患吾道初不穷云何感慨士伏死嵁岩中宜阳古道周窍石何嵌空穷幽歴肺腑履坦开房栊颇疑有畸人徃昔寄此宫歳月讵云防井灶无遗踪我来记清秋归涂渺穷冬兴懐重幽讨永啸囘长风风囬云气归洞口春蒙蒙信美非人境出门吾欲东
　　人言石乳洪羊之胜不及徃游作此
　　人道归云未足夸洪羊石乳更谽谺连环入梦难纡轸囘首西风又日斜
　　分宜晚泊江亭望南山之胜絶江徃游将还而舟子不至择之刺船径渡呼之予与伯崇伫立以俟因得二絶
　　寒水受晚风轻舠来徃思无穷何妨也向溪南去徙倚空林暮霭中
　　一棹翩然唤不囬两笻江畔久徘徊早知君有如神技同下中流亦快哉
　　新喻西境
　　北岭苍茫雨欲来南山腾踯翠成堆穉杉绕麓千旗卷野水涵空一鉴开客路情懐元倥偬今晨逰眺却徘徊自然触目成佳句云锦无劳更剪裁
　　道间厌苦泥淖思亟还家安坐讲习用择之韵呈二贤友
　　客路泥涂正所忧可堪云物更油油向来结友轻千里此去还家且一丘妙处自应从我得躬行肯使叹吾犹两贤定许相提挈厚意何胜杂佩酬
　　再和油字韵
　　楚山黄落正离忧喜见寒杉卷碧油倦客今年真白发羽人何日定丹防奇兵防出吾当避狭路争先子不犹个里竟能无一语应慙二鸟起相酬
　　次韵择之懐张敬夫
　　徃时聨骑向衡山同赋新诗各据鞍此夜相思一杯酒囘头犹记雪漫漫
　　别韵赋一篇
　　踏雪凌霜眼界新举鞭遥指玉嶙峋回头此日成千里横槊思君少一人
　　宿新喻驿夜闻风铎
　　倦枕欹眠到五更却嫌风铎久悲鸣恍疑絺绤南邻夜寒铁丁东客梦惊
　　题野人家
　　茒檐竹落野人家只麽悠悠阅歳华田父把犁寒雨足牧儿吹笛晚风斜
　　题万安野馆
　　身似孤云去复还投装犹记此窗间只应烟雨苍茫外即是当时万叠山
　　万安遇长沙便欲附书不果
　　长沙一别两悠悠梦想清湘带橘洲欲寄行人数行字行人不作置书邮
　　不见梅再用来字韵
　　旧歳将除新歳来梅花长是雪毰堆如何此日三洲路不见寒葩一树开野水风烟迷惨澹故园霜月想徘徊夜窓却恐劳幽梦速把新书取次裁
　　赋水僊花
　　隆冬凋百卉江梅厉孤芳如何蓬艾底亦有春风香纷敷翠羽帔温靘白玉相黄冠表独立淡然水僊装弱植愧兰荪高操摧氷霜湘君谢遗楪汉水羞捐珰嗟彼世俗人欲火焚衷膓徒知慕佳冶讵识懐贞刚凄凉栢舟誓恻怆终风章卓哉有遗烈千载不可忘
　　清江道中见梅
　　今日清江路寒梅第一枝不愁风嫋嫋正奈雪垂垂暖热唯须酒平章却要诗他年千里梦谁与寄相思
　　临江买舟
　　征骖聊驻近江楼南市津头问买舟共説明朝乘雪水长歌一日到洪州
　　芗林
　　东臯溅寒水西崦饶清隂南埭奎璧丽北垞静且深入门流緑波竹树何箾槮积石象云壑髙堂杳沉沉左通云水区右径梅杏林沼沚共囘薄观台郁差参纷吾千里游发轫南山岑过门得嘉赏慰此夙昔心懐企疏翁歳晚投冠簪婆娑此涧谷俯仰成古今嗣德世有人闻道我所钦相见无杂语晤言写胸襟懐旧复惆怅命酒聊同斟饮罢我当去握手清江浔【冠簪一作华簪】
　　过樟木镇晚晴二首
　　朝晴遣我看芗林顷刻浮云万里隂拂袖凌风二十里依然寒日照长吟
　　飞云极目疑梅岭落日囘头梦橘洲从此不愁东路永祗应西望转悠悠
　　赤冈头望逺山作
　　晓起清江防小舟晚风吹过赤冈头逺峰自作修眉敛万里那知客子愁
　　次韵择之发临江
　　千里烟波一叶舟三年已是两经由今宵又过丰城县依旧长江直北流
　　次韵择之漫成
　　落日晴江更逺山逺山犹在有无间不须极目伤懐抱且看渔船近徃还【船一本作舠】
　　竹节滩
　　船下清江竹节滩长烟漠漠水漫漫人家断岸斜阳好客子中流薄暮寒
　　舟中晚赋
　　长风一万里披豁暮云空极浦三年梦扁舟二子同离离浮逺树杳杳没孤鸿若问明朝事西山晻霭中
　　次韵择之将近丰城有作
　　老矣身如万斛舟长风破浪若为收江山若有逄迎意到处何妨为少留
　　过丰城作
　　渺丰城县囬头忆旧游晴江罗逺树宿莽乱中洲寳劒今鳞甲神光尚斗牛他年还记得此夜一扁舟舟中见新月伯崇择之二友皆已醉卧以此戏之
　　舟中见新月烟浪不胜寒与问醉眠客岂知行路难残阳犹水靣孤鴈更云端篷底今宵意天邉芳歳阑
　　次韵择之舟中有作二首
　　一江烟水浩漫漫昨夜扁舟寄此间共向船头望南北不知何处是家山
　　一席三人抵项眠心知篷外水如天起来却怪天如水月落乌啼浦树邉
　　自东湖至列岫得二小诗
　　孺子髙风何处寻东湖台观水云深生刍一束人如玉此日凄凉万古心
　　昨日来时万里隂长江雪后玉十岑苍茫不尽登临意重对晴天豁晚襟
　　列岫望西山最正殆无毫发遗恨滕王秋屏皆不及也因作此诗二首
　　城中望西山拄颊朝空暮不到列岫亭讵知亲切处东西水平分南北山中判妙处毫发间商略无遗算
　　晚饮列岫
　　危亭披豁对苍霞防杖重来日未斜满目江山一尊酒哦诗莫遣大雄夸
　　观上蓝贤老所藏张魏公手帖次王嘉叟韵
　　火风吹散旱天云肤寸空余翰墨新拭泪相看渺今古堂堂那复有斯人
　　次韵伯崇登滕王阁感旧盖闻徃时延阁公拜疏于此云
　　金阙银台梦想中楼前拜舞皁囊空十年殄瘁无穷恨叹息今人少古风
　　观西山怀岳麓以为莫能相上下也聊赋此云
　　风月平生意江湖自在身年华供转徙眼界得清新试问西山雨何如湘水春悠然一长啸妙絶两无伦
　　进贤道中
　　徃辞湘水曲今过豫章城改歳无多日到家才防程昼怜春意廹夜喜月华清此去无淹轨前涂似掌平
　　野望
　　登髙立马瞰晴川四面平林接暝烟东望不堪频极目归心已度鸟飞前
　　次韵择之进贤道中漫成五首
　　白酒频斟当啜茶何妨一醉野人家据鞍又向冈头望落日天风鴈字斜
　　笑指斜阳天外山无端长作翠眉攒岂知男子桑蓬志万里东西不作难
　　夜宿林冈月满川归期屈指正茫然也知地脉无嬴缩只把隂晴更问天
　　谁作窓间拥鼻声更哦乐府短歌行从教永夜清无寐只恐晨鸡不肯鸣
　　日暮重冈上人劳马亦饥不妨随野雀容易宿寒枝
　　次韵择之夜宿进贤客舍
　　白日照寒野然千里平驰晖一以没浩荡惊颷生露彩林表见月华波上明同行鲁狂士忽发商歌声洗耳金石奏信知尘累轻
　　次韵择之润陂有作
　　我行欲安适莽莽穷山陂晨装逺林表午憩通川湄旷望想慈亲行役嗟吾儿喟然陟屺叹归心浩无涯晓霜徒御寒莫雨朋俦悲前期谅非逺无为苦愁思
　　过润陂日晴意可喜至暮复雨伯崇有诗因次其韵
　　客里歳云暮我心殊未平悠悠惜徃日郁郁懐平生况复久隂雨喜兹霜晓明那知不终日又作潇潇声坐厌泥涂辱空嗟鸿鴈轻
　　山行两日至金歩复见平川行夷路计程七日可到家矣
　　行穿侧径度荒山又踏深泥过野田路转忽然开逺望眼明复此见平川江烟浦树悲重叠楚水闽山喜接连税驾有期心转迫棱棱瘦马不胜鞭
　　次韵择之金歩喜见大江有作
　　江头四望逺峰稠江水中间自在流并岸东行三百里水源穷处即吾州【此江发源分水岭故前诗有楚水闽山喜接连之句】
　　次韵择之余干道中
　　寒尽春生草又青化工消息防曾停因君一咏陵陂麦恍忆侬家老圃亭【亭下予家种麦处也】
　　安仁晓行
　　夙驾安仁道行行得自娱荒山围野濶逺树岀林孤景晦长烟合天寒碧草枯归心懐徃路极目向平芜十七日早霜晴观日出雾中喜而成诗
　　斜月夜窓白肃霜朝气清长涂披素锦寒雾涌金钲已作三冬雨何妨十日晴天公且相念莫遣暮云生
　　再用前韵
　　久隂冬竟暖欲霁气先清田舍占烟火军家鼓钲风霜千里肃天地一朝晴明日知何日阳春又发生
　　次韵择之过了头岩
　　四面晴冈紫石崖如何浑作白皑皑须知暖入隂泉溜不是寒封积雪堆
　　章岩
　　豁尔天开宇呀然夜不扃闲云任栖宿密雨断飘零破屋僧常住髙轩客屡经古今题写处一半藓文青
　　次韵择之章岩
　　驱马倦长道投鞭憇此岩来应六鼇戴迹是五丁劖泉脉流青润林稍拥碧巉老禅深闭戸客子且征衫
　　铅山立春六言二首
　　雪拥山腰洞口春廻楚尾吴头欲问闽天何处明朝岭水南流
　　行尽风林雪径依然水馆山村却是春风有脚今朝先到柴门
　　次二友石井之作三首
　　一窦隂风万斛泉新秋曾此弄清涟人言湛碧深无底只恐濳通小有天
　　聫骑君登泉上亭黄尘双眼想增明篮舆独向溪南路惆怅不成同队行
　　泉嵌侧畔一川明水石萦廻更有情闻说近来疏葺好想应仍是旧溪声
　　次韵择之铅山道中二首
　　几月髙堂阙问安归涂不管上天难诵君两叠思亲句也信从来取友端
　　行尽江湘万叠山家山犹在有无间明朝渐喜登闽岭涧水分流响佩环
　　次韵择之发紫溪有作
　　明日振衣千仞冈夜分起看月和霜久知行路难如此不用悲歌泪满裳
　　次韵别林择之
　　暂时相别不须悲楚调凄凉政尔为几曲清溪足相送一天明月岂曾离上堂嘉庆多为问縁道风光少赋诗更谢同袍二三子夜来幽梦满春池
　　次韵别范伯崇二首【东归乱稾止此】
　　平生罪我只春秋更作嚣嚣万里游頼有吾人肯相伴群讥众诋不能忧
　　累月追随今别离人生离合岂无时愿言更励坚髙志力索穷探慰所思
　　有懐南轩老兄呈伯崇择之二友二首
