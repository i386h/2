<!-- { "loadSidebar": true } -->
　　或问家礼庙祭之用炙肝者何义答曰肝乃魂之藏用肝所以表其魂也炙之者以阳而感召之也祭礼皆荐生而鱼独用藁者何盖鱼乃水族阴之属也藁之则为阳阳以致阴之谓也 
　　窃尝观心字之为义大有旨哉其为象也左点以配木右点以配金在上之点微挠而尖锐以配火在下则曲钩而挠起以配水此四行岂不亲切乎又况苍龙白虎朱雀玄武四神各司其位玄武之神二物故在下之象为最多肾亦二枚也土寄其间亦水土同行之义欤 

　　蠡海集
