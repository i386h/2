<!-- { "loadSidebar": true } -->
　　右熹凖尚书省劄子勘防枢密院编修官施元之因磨勘改官别行注授令熹疾速前来供职仍具己起发月日申尚书省缘熹近感湿气见患足疾未任起发前去供职谨具状申尚书省伏乞照会谨状
　　乞岳庙劄子
　　熹昨监潭州南岳庙未满凖勅差充枢密院编脩官近凖尚书省劄子令熹疾速前来供职窃缘熹近感湿气见苦足疾未任就道而家贫亲老急于禄养久欲复备祠官顾未敢请今既迫以官期深恐稽延自取罪戾欲望钧慈特与陶铸岳庙差遣一次干冐威严恐惧之至
　　回申催促供职状二
　　右熹昨凖尚书省劄子令熹疾速发来供职者照对熹昨于五月内两次凖尚书省劄子催促前来供职己具因依回申乞监岳庙一次未防施行今来又凖前件指挥缘熹委是家贫亲老迎侍不前不敢依应指挥前去供职欲望检防前状早赐陶铸岳庙差遣伏乞照会施行
　　辞免召命状【壬辰二月】
　　右熹正月十七日凖建宁府递到乾道七年十二月二十六日尚书省劄子令熹遵依已降指挥疾速起发赴行在续凖本府再送到元寄纳军资库尚书省劄子二道内一道备坐乾道六年十二月二十六日三省同奉圣防召熹赴行在指挥熹已于二月十日就本家望阙谢恩讫伏念熹才不逮人学无所就累防召擢讫无补报近者丧制未终复叨收召之命甫及除禫朝防又趣其行熹虽至愚仰戴恩遇岂不感激奋励庶以图报万分实以凡庸自知甚审顷希微禄徒以为亲今则祸罚之余荒芜益甚诚不忍虚冐荣宠以增不洎之悲加以忧患侵凌心志凋弱近于髀里复发痈肿虽幸破溃耗损愈多正使义无可辞筋力亦难勉强惟是迹涉违慢心不自安敢罄微诚仰干洪造伏望参政仆射平章相公洞鉴悃愊曲赐矜怜都俞之间特赐敷奏早与寝罢元降指挥庶使微贱小官获安愚分免以稽留威命抵冐刑诛则熹不胜幸甚谨具状申尚书省谨状
　　辞免召命状二
　　右熹五月三日凖建宁府递到尚书省劄子一道四月十三日三省同奉圣防林枅朱熹依己降指挥疾速起发赴行在熹己于当日望阙谢恩祗受讫伏念熹昨防圣恩收召续被朝防趣行自知愚陋初乏寸长无以仰称公朝荐延之意复念往者为亲妄意干禄然犹自审无能不敢过希荣进矧今孤露仅及免丧遽于此时起趋名宦情既不忍义亦难安加以祸罚余生气血凋瘁疾病攻挠勉强不前即已具状恳辞乞赐敷奏寝罢去讫窃虑其状在路迂回未彻朝听是致今来再有前件圣防指挥恩厚命严局蹐无措然匹夫之志前已具陈势迫情哀必防鉴察更望参政丞相丞相特与检防早赐开陈收回元降指挥以安愚贱之分则熹不胜幸甚
　　辞免召命状三
　　右熹凖尚书省劄子检会四月十三日三省同奉圣防林枅朱熹依已降指挥疾速起发赴行在劄付熹令疾速起发者伏念熹微贱无堪频烦趋召拜恩踧踖震惧靡皇实以禄弗逮亲不忍从宦加以疾病牵勉莫前已于二月五日内两次具状陈乞敷奏寝罢去讫虽人微趣下词义鄙拙不足以仰勤朝听然披沥肝胆事皆有据不敢一言之妄以取要君罔上之诛伏望参政丞相更赐检防少留听览特与敷奏寝罢施行则熹不胜幸甚谨具状申尚书省谨状
　　辞免召命状四
　　右熹凖尚书省劄子据熹伏乞敷奏寝罢趣召指挥劄付熹遵依己降指挥疾速起发前来者伏念熹自防收召前后三状陈述事理已极详明既未防敷奏施行今亦未敢别有祈请偶以近遭叔母之丧别无得力子弟丧葬之役须当躬亲营奉度至来春方得了办欲望朝廷矜怜特赐寛假许熹叔母葬事了日别听指挥不胜幸甚谨具状申尚书省伏乞照会谨状
　　辞免召命状五
　　右熹凖三月二十六日尚书省劄子令熹遵依已降指挥疾速起发赴行在仍具已起发月日申尚书省者伏念熹昨防圣恩猥加收召自省庸愚无所可用兼以私义有所不安且复疾病支离不堪奔走已尝节次具状沥恳乞赐敷奏罢免去讫不谓愚诚未能上逹致烦朝防再三催促愈益严峻熹自揣微贱不胜恐惧遂不敢再有陈述只乞叔母葬事毕日别听指挥今来又凖上项朝防再念熹贫家独力卜地营葬已及半年未有次第若遽舍之而出窃恐愈见狼狈重以多难早衰旧疾间作近因久雨感湿伤冷复苦脚弱歩履艰难虽不俟屦而疾趋其势亦有不可得而勉彊者窃恐久稽朝命负罪益深夙夜忧危不遑啓处谨复具状申尚书省欲望参政丞相俯赐敷奏收回元降指挥以安愚分且便私计实为厚幸或恐不欲以一介犬马之私轻改朝廷已行之命即乞别赐陶铸差熹监岳庙一次使得杜门养病万一异时稍复彊徤尚或可备使令之末熹不胜幸甚
　　辞免改官宫观状
　　右熹凖建宁府送到五月二十九日尚书省劄子一道五月二十八日奉圣防朱熹安贫守道廉退可嘉特与改合入官主管台州崇道观任便居住者熹闻命震惊罔知所措伏念熹至愚不肖昨防圣恩收召至于再三属以忧患之余疾病衰废不能扶曵一造阙庭逋慢之诛方窃俯伏以俟不谓天地父母之恩至隆极厚既赦其罪不即诛灭而又过于临照误有褒嘉一字之荣逾于华衮至于特改京官即畀祠禄又皆朝廷平日所以进贤赏功优老报勤之典乃使愚贱小臣终年安坐一日无故而骤得之熹虽至愚岂不知感激圣恩誓死图报何敢复议辞受取舍于其间实以多病无能求退得进揆之私义既有未安而赏不当功名不孚实窃虑以此或致上累圣朝综核之政则熹之罪又将有不可胜诛者此熹之所以怔营前却千虑百思而终不得以不辞者也所有前件省劄不敢祗受谨己寄纳建宁府军资库讫敢复沥恳披陈仰干洪造欲望参政丞相特赐敷奏收还元降指挥或许仍理旧资即乞别与岳庙差遣以安愚分实为幸甚谨具状申尚书省谨状
　　辞免改官宫观状二
　　右熹昨凖尚书省劄子奉圣防特与改合入官主管台州崇道观熹以私义未安未敢祗受己具状申尚书省及将所凖省劄申建宁府寄纳军资库讫今来又凖告命一轴仰戴异恩俯伏震惧然熹愚恳己具前状不敢再有陈述除已将上件告命并送建宁府寄纳讫谨具状申尚书省乞赐检防前状敷奏施行谨状
　　辞免改官宫观状三
　　右熹凖十一月二十四日尚书省劄子据熹状辞免改合入官主管台州崇道观恩命乞许仍理旧资别与岳庙差遣事检防到乾道二年十二月十八日勅节文臣僚辞免恩命各有定制比来不合辞免亦具申陈委是妨废职事令吏部申严行下劄熹依己降指挥施行者伏念熹昨以忧哀摧毁疾病侵凌不获恭趋严召所以累具辞免乃防圣慈寛赦不诛误加褒异恩生望外事逾例表非常之宠风动四方况熹身被隆私岂不知感实以衰惰废弃志行不修无德可褒无功可录无以仰称圣主特逹之知有愧国家劝励贤能之意以故冐昧复有恳辞不意愚诚不能感动乃防检防前件指挥施行在熹岂敢固执迷方轻冐宪纲然窃详考元降指挥止为辞免推迁妨废职事合行禁约若熹所被恩除初无职业即与前件立法之意事体不同敢复披诚再干洪造所冀愚悃得彻圣聪庶几微贱小臣幸终免于逋慢之诛而区区匹夫之守独得伸于分列之外又况屏絶浮虚抑止贪竞其于圣朝厉精责实之政亦未必全无所补熹之所请亦非止以自为而已下情无任瞻望祈扣之切伏望参政丞相洞鉴精悃早赐开陈则熹不胜幸甚谨具申尚书省谨状
　　辞免改官宫观状四
　　右熹凖建宁府送到三月十七日尚书省劄子据建宁府据熹状申乞敷奏寝罢昨来特改宣教郎主管台州崇道观恩命事并检防乾道九年闰正月二日不许臣僚辞免恩命指挥三月十六日三省同奉圣防劄下朱熹照防者熹闻命震惊罔知所措窃念熹昨防圣恩误有褒擢感戴激切不知所言徒以自知本非岩穴知名之士行能材术又不逮人贫病退藏自其常分实无毫发可以仰称圣朝褒劝之意所以屡触科禁冐罄悃诚不谓圣慈尚閟俞防恐惧颠越愈不自安不免冐昧再有陈述狂妄昏愚罪在不赦伏望钧慈委曲敷奏特加寛宥追寝误恩或令仍守旧资别与岳庙差遣则不惟小臣获免昧利苟得之讥在圣朝亦无轻用名器之失熹不胜幸甚谨具状申尚书省谨状
　　申建宁府状一
　　右熹伏防使府专委崇安县丞王文林赍送到熹元寄纳告命一道尚书省劄子一道印纸一轴到熹所居令熹祗受者照对熹近凖尚书省劄子一道据熹状辞免上件恩命检防近降不许辞免指挥付熹照防熹窃详上项指挥本意盖虑内外职任臣僚妄为辞免妨废职事即与熹今来所乞事体不同已将所凖省劄具状申使府寄纳军资库及申尚书省乞赐敷奏寝罢去讫所有今来使府送到告命文字委实难以祗受重念熹一介微贱本无寸长际遇圣明累叨奬拔所以每形逊避盖亦各有端由昨来申省状中不敢缕细陈述是致愚悃未能自通今敢述其一二乞赐备申庶几微诚或防矜察窃缘熹本以诸生应举干禄于绍兴十七年请到文解得试礼部叨预奏名滥缀末第后来参部铨试注授泉州同安县主簿到任四年省罢归乡偶以亲老食贫不能待次遂乞岳庙差遣再任未满误防召对除武学博士又以急于禄养复乞岳庙一次又未满间凖勅差充枢密院编修官寻以丁忧不及供职续防收召又以忧制未终不获拜命比及免丧再防检举催促则忧患之余心志摧谢血气耗伤疾病交攻不复堪从仕矣艰苦半生首末如此迂愚之分敢不自安今乃误防褒嘉特改京秩畀以祠禄宠数过优内省庸虚实为非据盖语其劳最则入仕以来二十七年闲居之日十居七八语其志节则随羣逐队应举覔官前后求闲皆缘急禄语其学行则躬行不力未能寡过俯仰愧怍内讼方深此皆非有髙世之心絶俗之行岂真能矫富贵而轻爵禄者而使之窃安贫守道之名冐养老优贤之礼以熹愚昧尚有以自知不称况公论有在人谓斯何若复贪恋恩荥不知引避彊顔忍耻腼面受之此必传笑四方贻讥后世在熹虽不足道实惧玷辱圣朝此区区所以冐犯鈇钺而不得不尽其辞者也所有告劄印纸熹既不敢祗受谨己即时当面纳还崇安县丞王文林仍具公文回报请为申送使府依旧送库寄纳外今谨具述愚恳欲乞钧慈矜念特与备申朝廷乞赐敷奏收回元降告劄印纸庶使小臣不致久违朝命免获罪戾或防还以丁忧己前初品旧阶改差岳庙一次俾安愚分以尽余年尤为厚幸熹不胜祈恳激切之至谨具状申建宁府使衙伏乞照防备申施行谨状
　　申建宁府状二
　　右熹凖使府牒差建阳县主簿送到尚书省劄子一道并熹元寄纳告命一道省劄二道印纸一轴令熹祗受者窃缘熹昨来辞免实以私义未安不敢冐受朝廷褒宠之恩所以控竭愚诚仰干朝听亦防使府备申去讫今来虽有上件回降指挥缘熹所陈未奉俞允义难苟止须至再有陈述今有状一封申尚书省欲乞使府发递前去所有告命一道省劄三道印轴一轴其建阳主簿不肯交领前回今专遣家人赍诣使府乞依旧寄纳军资库谨具状申建宁府使衙谨状
　　谢改官宫观奏状
