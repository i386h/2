<!-- { "loadSidebar": true } -->
　　○题如渔卷 

　　身披蓑笠手拈书刚道如渔又不如何不移家向船住五湖宽处作真渔 
　　自撑小艇晓冲烟系向芦花浅水边村外儿童浑不识隔江呼作卖鱼船 

　　○秋夜 

　　风凄凄而北至日冉冉以西沉夜漫漫而未旦人寂寂以孤吟 

　　○南浦 

　　鸿冥冥而北去燕涏涏以南飞望王孙而独立送落日以忘归 

　　伯兄矫亭先生少精举业驰声海内远近来学者庭无虚迹秋榜春闱举在高等有司两刻其文以式多士厥既释褐即肆力于古学至忘寝食难疾不废正德乙亥时官刑曹所著巳十卷凤甞序之为好事者假录失去今所存者自岁丁丑至于庚寅或先生出以示凤或凤见而录之盖三十之一耳固不足以尽先生之蕴然其穷理之功修身之要忧世之志于是亦可以槩见矣集凡八卷后更有所得敬当续而传云 
　　嘉靖九年六月望广东按察司佥事前两京监察御史进阶朝列大夫致仕改亭方凤拜手谨识 

　　矫亭存稿卷之八（毕）
