<!-- { "loadSidebar": true } -->
　　静室防峯顶其隩则斯洞隩乃受曦处朝阳名乆中洞中塑天龙雨旸所司统致拜祈甘泽继润佑农种劳躬非所虑泽物申诚贡不必更升髙升髙恐劳众
　　绿云舫
　　山泉难为贮贮亦弗成湖弗湖焉可舫舫乃虚名夫虚名向所恶何斯设名吾试思凿井泉大地原水浮万物托大地孰非舫以居则斯何不可譬喻犹末乎设仍不解义详读云上需【人知水之在地上而不知地之在水上或知地之载于水而在水上不知天之在水下盖天无不包其在水下之时即坎上干下之需向尝着云上于天解详释其义】
　　泽春轩遣闷作
　　泽春今嵗泽真好入夏云生每作风诚恐因循失美望故教辗转切忧忡躁懐自哂欠涵养厪念无非祈屡丰傍晚山云弥四宇庶防霶霈聴宵中
　　画禅室
　　画禅名室匪因禅早识禅非言可诠特以香光着题耳遂教名迹每携旃【画禅室即用香光额名石渠寳笈有董其昌所收顾恺之女史箴李公麟蜀江圗九歌圗潇湘卧逰圗四巻向每携至置此室以供清赏】泉声山色真面目昔去今来那变迁诸虑了当一洗却聴他阶下有流泉安徽巡抚书麟奏报安庆得雨诗以志慰
　　皖城望雨设坛求【数日前书麟折奏称省城及各属现在望雨设坛防祷】大霈随叨檐漏流先是属州多报旱仍教一律缓征收【兹书麟由驿驰奏折称初四日大沛甘霖十分深透髙下田水充盈大田及时栽种麦粒益加饱绽等语又其初二日遣人之折同日亦到乃称亳州凤阳定逺懐逺灵壁泗州天长五河盱眙宿州蒙城等十一州县望雨甚殷麦已失收兹省城虽得透雨所有亳州等十一州县积歉之区仍宜加意抚绥因即降防将各该州县民卫应征钱粮俱缓至本年秋后征收以纾民力】纵能霑泽已失麦应俾安心以待秋夙愿从来铭心所恵民事不片时留
　　题王翚临燕文贵武夷疉嶂圗
　　苍古微变王体【是圗仿燕文贵武夷疉嶂林木森蔚岩峦深窈微变石谷本体】精严因仿燕宗要自不失神韵亦能有发吟胸偨池万林环抱窈窕九曲包容若论雪江本色【内府所蔵王翚雪江圗元气淋漓极画家之能事昨曽题句云空前絶后莫形容运神着手嗟何以盖雪江乃翚本来面目而此巻仿燕文贵着意追橅有天工人巧之别耳】此则有为法踪
　　咏和阗云龙玉缾
　　迩日吴工特弄竒琢龙缾口守珠为鄙其俗巧取其义荘语富言两合之
　　十方普觉寺瞻礼
　　癸夘曽经此落成重临净域畅闲情十方普觉瞻奎匾【是寺本唐兠率寺俗称卧佛寺以寺有卧佛像也雍正十二年　　皇考赐额为十方普觉寺又御制碑文云一佛卧逰十方普觉　　奎额盖取义于此】一榻卧逰示化城横遍
　　防穷宁有象泉声树色契无生却縁结习祈年切望雨方当意正怦
　　古意轩
　　意实蕴乎内古乃见乎外此轩曰古意盖寓内外防儒云无将迎【程子定性书云无将迎无内外】佛理絶言话一二二而一平正非竒怪是地宜是名是我清游界
　　合碧亭
　　首夏诸峯緑叶齐纷如髙蔚复低萋坐来四柱防一合孰与为之端及倪
　　石壁临天池
　　石壁临天池一清且泚坦然玉镜呈嵚岑影其里凭揽生静悟谁彼更谁此匪禅院言禅万物共斯理引至玉泉山【卧佛寺后西北樱桃沟有泉至观音阁石壁下蓄为天池流经寺前东南引渠至玉泉山垂为瀑布】飞瀑层岩酾
　　题正凝堂
　　北寺驾言瞻礼回【十方普觉寺在香山静宜园之北】静宜咫尺苑门开不妨步辇更为进取便山堂恱可陪花减蜂衙识春去树増鸟语讶人来如斯来去成今昔正可凝思孰主裁
　　来芬阁
　　山泉艰为池兹池得半亩种莲莲未开我来才夏首小阁临池防来芬名似负然而莲之芬终古阁中有
　　就松舎
　　搆舎常依老松下盘虬谡籁古为稽孟言事半得功倍荘论惟均则物齐
　　畅风楼
　　楼迥虚八面宜夏时坐喜引凉飔临风不肯轻言畅吹去云嫌作雨迟
　　云岩书屋
　　书屋倚云岩因以云岩名然而其间有乆蹔辨之则不可不精岩之无迁自千古云之有动殊灭生书屋更由人所作从来壊相都因成设无成者壊何自一切假借胥幻称是时夏首麦穂吐原田亦已种禾黍亟望甘霖恵农功却每堀堁扬尘土谓云幸莫蔵岩屋霮浓铺作霖雨
　　题含青斋
　　精舎曰含青朴斵梵宫侧昔嵗与之额即今了不隔细绎两字义难分主与客谓斋含乎青四围绕山色【是青含其斋也】谓青含乎斋舎斋青莫得【是斋含其青也】万法率如斯立字安名惑而我方循名其失逺什百山荘乃同称【避暑山荘亦有含青斋屡见题咏】静观在咫尺
　　洗心亭
　　介然四柱小池临屡举名称曰洗心亭洗心乎心自洗个中賔主尚应斟
　　数典云栖亦乆年重儓何用屡题笺譬如洒扫净其室一浄宁当洒扫捐
　　试泉恱性山房
　　泉自外来物性实身中有兹曰泉悦性防涉倒置否泉已非内存更借烹煎手相资不可无是谓因縁偶得主乃识賔莫向賔中取
　　题张宗苍画
　　油然气韵蔚屏端那作寻常圗画看宁渠【去声】泉声共山色真称理足与神完
　　咏永乐雕漆茶花盒
　　别翻花谱様圗作寳珠丛朶朶能承露枝枝如受风雕防冺痕迹深浅谢皴烘以置趯台里真称照殿红
　　题宋米芾龙文砚
　　海岳龙文研旧端春秋六百阅暄寒以云书法诚无忝设论诗裁欠有澜
　　米之字诚可珍而诗乃不足尚余尝谓之为颠语亦责贤者备之意也
　　阅武
　　健鋭云梯营实自戊辰始事因伐促浸【促浸即大金川】归降宥其死厥后乃背盟猖獗搆祸起终灭两金川【自戊辰嵗于香山置健锐营训练八旗劲旅屡调出征勇敢素着平定两金川实资其力】兴屯晏乆矣诚资众军力亦借训练耳准夷及回部荡平胥赖此【健锐营列伍萃处地逺京城无习俗外诱技易精勤平定准夷回部时用之俱着成效】实胜寺有碑绩纂文皇美【昔我　　太宗文皇帝以偏师破眀兵十三万于松山杏山归而建实胜寺于　盛京以昭功绩前此己巳嵗金川凯旋因就西山旧寺葺新之名曰实胜寺用绍　　前光详见实胜寺碑文】所以每驻兹阅武遵
　　前轨既用示诘戎兼以行赉予【叶　健鋭营鸟鎗弓箭及马上四鎗四箭各种技艺俱能精熟即十嵗以下幼童亦有能娴习者每亲临阅视命分别颁赏其超众者加倍赏给以示鼓励】所为岂徒然不出敬勤理
　　实胜寺述义
　　实胜有二义其义试详述
　　文皇纪战勲前嵗仰
　　戎诘　【盛京实胜寺为我　　太宗文皇帝破明兵纪胜所建予四诣陪都无不瞻礼纾忱】斯寺仿
　　旧为耆定屡防吉【乾隆己巳金川既平因仿　盛京实胜寺之制建葺此寺用绍　　先烈而纪成功并训练健锐营兵用成劲旅嗣是平准夷拓回部定两金川屡奏成效实防吉祐】至于实胜义世出世同律万法归大圎佛智惟一实【出世法】于战更易知胜在众心一【世间法】是二义原合平易非巧术然而不外敬五字示昭悉
　　寳相寺瞻礼
　　月望宜瞻礼梵宫近御园念惟祈雨泽农实迫田原台肖称五界【向因巡幸五台于殊像寺见文殊相好摹圗以归建寺肖像如对荘严】相【去声】宣不二门设云慙愧防审未悟三幡
　　妙达轩咏双银杏树
　　双株银杏峙轩前种不知其千百年髙乆出檐张翠盖深原笼砌暎文筵达观入目近兮逺妙契忘归蹄与筌结习从来戒留滞促成七字便言旋
　　香林室
　　香山之树胥香林岂借梵宇方得号然而在兹难释兹遂教静室称同调金不博金有恒语重儓那虑文人诮斯为禅室合言禅到即不防防不到掷笔大笑命回舆辞多又犯易之躁
　　金莲花
　　今嵗金莲开觉迟甫防一朶绽芳防此中大有机縁在不忍繁英惹我悲【向驻此遇花盛开必簪缾差人至畅春园恭进每有诗纪事】
　　娑罗树
　　香山寺里娑罗树种自何年不得知翠色参天叶七出【是树为毘舎浮佛倚以成道者叶皆七出虽万千中间　见有五六出者实为大竒矣验之果然】恰如七佛偈成时
　　山阳一曲精庐
　　适自髙处降已畅望逺目眀当返御园五日游兴足兴足匪怡情望雨増愁恧却忆山之阳精庐蔵一曲试去聊散闷展书凭几读
　　得一书屋
　　河圗生水得因名书屋居然俯渫清镜面当前据床坐自思何以副为贞
　　对瀑
　　香罏漫拟是耶非擘峡雄流怒激矶明识香山桥下者到斯却是半空飞
　　响争金玉韵无尽流泻江湖势莫穷对瀑诗原不一足陈言却鲜一相同
　　懐风楼
　　逐防有缥缃展读心目开举头视楼额则称懐风哉方厌风阻云此语胡为来曰懐古人风或合道趣该
　　题琢情之阁
　　偶因选字署题名细绎不当云琢情制义者流多犯此率从纎巧弃真清【此阁名盖从前内廷翰臣拟额意在求新而理实不当如今之制义务纎巧而失清真也】
　　香山旋跸于玉泉山静明园传膳视事作
　　五日香山小豫逰防【上声】曽解闷祗増愁【香山蹔驻以河北卫辉等属望雨未得缱念无刻释怀屡见题咏】便【平声】宜六十篇新咏【自十一日驻跸香山五日得诗凡六十七首云六十篇举成数也】亦未万防政乆留适可言旋沼宫近便因传膳奏章酬静斯公矣明斯逹两字端标出治由
　　题静缘书屋
　　书屋近园门入门每憩存静縁久顔额诗趣恰迎轩景谧本超俗心清欲忘言自嗤践言未摘句正频烦
　　犁云亭口号
　　今嵗兴犁早徃时新苗遍野緑云披山亭俯望无余事说作惟希霖雨滋
　　凭舆
　　凭舆非防马由陆御园还老景圗养体壮心殊汗顔【向自静明园回御园防泛舟防乘马今惟乘舆实因长年也】稻田秧插早【静明园一带稻田秧针出水弥望緑塍较早于常年】渠垅水流潺路便欣农况徐临万夀山
　　晐春园
　　路便过山隂山园近尺咫小憩亦何妨便以梯棐几言春春已过落红付流水然而晐之义恒在斯园里匪循晐春名乃证晐春理
　　味闲斋口号
　　每至山斋咏味闲偷闲少坐片时还自知忙者非闲者真得闲需十载间【再十年即当倦勤归政可以得闲娱老兹实不敢耽闲所谓犹日孜孜也】
　　养云轩
　　笋舆向东行回望西山逺英英乍吐峯轻已布空满岩轩过路傍养云额名宛养而施为益【谓作雨】养而靳为损【谓弗雨】寄语肤寸合渥庶霈晚
　　夜雨【四月十六日】
　　过午云容重入宵雨脚垂不徐不疾际防密防疎时问彻五更久报称三寸滋缱懐豫省逺优渥可胜兹总河李奉翰奏报淮安一带得雨诗以志慰
　　春末夏初淮雨少奏章屡阅为心悬河臣谒庙竭诚祷江浦作霖幸泽宣【淮徐海等防望雨颇殷兹防李奉翰奏四月十二日在河口各庙率属防祷自卯至未得雨五六寸云势甚广雨尚未止等语】麦固歉收禾起耨农勤晚种【去声】贾行船【同日毓竒奏邳宿一带虽经大挑因来源微弱各防多有浅阻粮船尚须起剥等语甫经动帑大挑若以来源微弱仍须起剥则何必挑濬乎此必虚冒工作未实力矣因即降防令各该督抚等秉公严查据实覆奏今既得此透雨大田及时播种不特农民称庆即官商船只亦均资利济也】此邦微旱旋逢益缱卫辉饥馑连
　　命缓征山东缺雨各府属州县钱粮诗以志事
