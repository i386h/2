<!-- { "loadSidebar": true } -->
　　喜晴
　　敞晴斋
　　绘韵楼口号
　　清绮书屋
　　迩来
　　咏雕漆羲之书扇图盒
　　宋徽宗聴松图
　　逰狮子园
　　妙髙堂
　　广安寺
　　宜照斋
　　题山近轩
　　夜雨
　　烟雨楼眺望
　　濬溪
　　雨
　　七月朔日作
　　出丽正门防马观农
　　玉岑精舎即事
　　涌玉亭
　　小沧浪室
　　题碧静堂
　　松壑间楼
　　直总督刘峩奏畿南各府得雨诗以志慰夜雨朝晴
　　创得斋即景
　　夕佳楼
　　协办大学士尚书蔡新假满还朝来避暑山庄请安诗以赐之
　　爽
　　陕甘总督李侍尧奏报甘省雨泽情形诗以志慰河南省报雨诗以志事
　　直总督刘峩续报南府得雨诗以志慰
　　立秋日作
　　塞湖弗泛月曡去嵗霞标弗待月诗韵
　　题秋声赋玉韘
　　河南巡抚何裕城续报得雨诗以志慰
　　食蔗居
　　小许庵
　　中元节放河灯作
　　热
　　题清舒山馆
　　頥志堂自警
　　畅逺台
　　夜雨
　　喜晴
　　登四面云山亭子
　　自惊
　　夜雨
　　晴
　　书厯年塞湖逰月之作既毕仿髙房山法写意成图并成是什
　　即事
　　趣亭
　　不遮山楼
　　细雨
　　晚晴
　　松霞室
　　挹秀书屋
　　赋得仙露明珠
　　中秋日作
　　巻九十九
　　启跸往
　　盛京之作
　　野店
　　宗畅寺
　　萨载兰第锡等先后奏报南北河工秋汛安澜降防议叙诗以志慰
　　八沟村
　　承禧寺
　　驻万祥寺侧行馆有感
　　阵雨
　　广慧寺行馆作
　　卓索图盟王公等备宴即席成什
　　过朝阳县
　　微雨
　　进桞条邉
　　哲里木昭乌达二盟王公等备宴诗以志事过义州
　　阅射曡戊戌诗韵
　　曡道曡戊戌诗韵
　　渡句骊河
　　朝鲜陪臣接觐因得句
　　老邉
　　赐朝鲜国王李祘
　　盛京奉
　　祀诸宗室来接诗以示之
　　抚顺城
　　浑河
　　萨尔浒题句
　　过三闗得句
　　恭谒
　　永陵
　　题福绥堂
　　谒显佑宫
　　兴京曡癸亥五言十韵
　　赫图阿拉
　　恭谒
　　福陵
　　雨
　　晴
　　恭谒
　　昭陵
　　昭陵石马歌
　　至盛京再曡癸亥七言长律十四韵
　　重修
　　坛庙恭纪
　　大清门
　　盛京旧宫再依
　　皇祖元韵
　　登鳯凰楼用李白凤凰台韵
　　清宁宫感旧留句
　　恭瞻
　　太祖皇帝甲胄作歌
　　恭瞻
　　太宗皇帝所御弓矢
　　驻盛京故宫有懐曡戊戌旧作韵
　　题廸先殿
　　保极宫
　　继思斋题壁二首
　　恭咏
　　太宗所制鹿角椅曡戊戌旧作韵
　　敬题崇谟阁
　　敬瞻
　　颐和殿感而题句
　　长宁寺
　　长宁寺恭瞻
　　太宗所御冠服曡戊戌旧作韵
　　巻一百
　　实胜寺
　　法轮寺
　　酹克勤郡王园寝曡戊戌诗韵
　　赐奠功臣杨古利墓
　　赐奠功臣费英东墓
　　赐奠功臣额亦都墓
　　文庙
　　题景佑宫
　　景佑宫瞻礼曡戊戌旧作韵
　　故宫即事
　　故宫再用唐太宗幸武功庆善宫韵
　　题文溯阁
　　嘉防堂
　　仰熈斋
　　登凤凰楼再曡甲戌韵
　　辽城望月再用唐文皇韵
　　燃霞绷观书
　　向仿杨补之三曡图箑留置此继思斋因曡前韵再题
　　赐奉天将军永玮
　　赐吉林将军庆桂
　　示盛京五部侍郎
　　御崇政殿受贺
　　降防寛免奉天所属州县钱粮诗以志事
　　敬题大政殿八韵
　　清宁宫三曡旧作韵
　　望医巫闾山三依
　　皇祖元韵
　　广宁道中
　　广宁咏熊廷弼王化贞事
　　祭
　　北镇庙礼成述事
　　观音阁即景
　　题医巫闾四景
　　过大凌河再依
　　皇祖元韵
　　大凌河咏事
　　观大凌河养息牧马羣
　　过锦州六韵
　　锦州道上再依
　　皇祖诗韵
　　过锦州曡戊戌诗韵
　　经吕翁山曡戊戌旧作韵
　　杏山晩眺再依
　　皇祖元韵
　　雪
　　宁逺道中作
　　寜逺祖氏石坊再曡旧作韵二首
　　过中后所中前所
　　盛京所属城垣修葺已成诗以志事曡戊戌诗韵姜女祠
　　进山海闗
　　山海闗咏事
　　山海闗四依
　　皇祖元韵
　　题清宜堂叠戊戌旧作韵
　　体素书屋
　　瞻谒
　　北海神庙敬成长律
　　登澄海楼望海再曡癸亥旧作韵
　　登澄海楼三曡前韵题壁
　　澄海楼聨句
　　抚宁道中
　　夷齐庙
　　安怡斋
　　融理堂咏夷齐事
　　题夷齐庙四景再曡甲戌旧作韵
　　夷齐庙题偃松曡戊戌韵
　　留京王大臣等奏报得雨诗以志慰
　　久不作蝇头兹题夷齐庙四景于自写巻中以限于画境遂勉为之辄成此律
　　恭谒
　　孝陵
　　恭谒
　　景陵
　　孝贤皇后陵寝酹酒
　　桃花寺行宫南窓作
　　自盛京逥銮至都之作
　　命皇子等分缮癸亥甲戌戊戌癸卯四诣盛京恭谒
　　祖陵诗巻即事成什
　　冬至
　　南郊礼成述事
　　山东巡抚明兴奏报得雪诗以志事
　　夜雪
　　复雪
　　除夕







　　御制诗四集目录十二
　　钦定四库全书
　　御制诗四集巻一
　　古今体一百十五首【壬辰一】
　　壬辰元旦
　　初日初春恰合宜敷天骈曡锡新禧莅基三纪开一嵗得袠六旬有二时望道依然慙未见垂衣敢曰贵无为鲁论犹忆许平仲久而敬之念在兹
　　元旦试笔
　　昕然旭彩耀晨光献嵗
　　慈宁长发祥懐任干逢支振美苍精序入莭青阳久虞生懈勅宵旰食以为天课雨旸椒爵辛盘同日介萱阶眉夀祝无疆
　　六律调和开鳯纪一元旋转运鸿钧敬
　　天勤政励初志图易思艰恤小民亿万人増亿万夀泰平嵗值泰平春防牋试笔宜何句训着文言在体仁
　　壬辰春帖子
　　绮甲转新嵗青寅值立春百昌逢七始万福自骈臻五星防营室三等陟东堂颛顼肇元律抚辰敬益蘉迎气送寒日并告对时育物志惟勤苏家诗与辛家令未免词邻率易云
　　题邹一桂嵗朝图
　　林下祝
　　厘来北京潞河舟迟【去声】值新正闲居即景成图献老笔传神合句赓父子围鑪话莭序孙曾击鼓閙轩楹玉梅天竺庭前粲与物皆春惬我情
　　临苏轼春帖子词因成是咏
　　立春帖子进东坡副本澄心写擘窠谢傅欲题太极榜献之不肯意云何
　　东坡进春帖子词虽夫人閤亦逮且自书副本赠客不害其为正人也晋书王献之传载谢安欲令其题太极殿榜而难言之乃漫为凌云殿事试之献之正色拒之遂不复强夫拂纸运笔自宜明浄几而钩摹成榜与夫缚橙张挂乃属工匠之事岂有令词臣持笔砚登书之理而墨书亦不可经久也向曾作题榜行辟其谬兹因临苏帖辄复及之
　　咏白玉如意
　　和阗供嵗贡制器玉工闲虽曰来之易能忘获以艰新年符吉兆代语得心闲永愿洗兵马休言致白环杜甫洗兵马行云不知何国致白环寓讥于颂自是用西王母事而续齐谐记乃云有黄衣童子自称西王母使者以白环四枚与杨宝云云夫虞舜之献其实与否已不可知若杨宝之获则重儓而益邻于伪矣因用其事故并识之
　　新正斋居
　　元正昨才过
　　大祀今将临迁坐居斋宫精一勅寸心庶政虽云简万防敢弗钦西川廑奏章丙夜问披衾首祚重
　　祈年腊雪积未深润拨占三白【正月九宫三白在下农占易雪】望云凛难谌
　　命加赈去嵗偏灾各省贫民即事八韵
　　始和布令在勤民歉后黔黎视倍亲肯以新年但言吉而防旧嵗或遭贫畿南秋沴被尤剧【直去秋雨水稍大濒河之宛平涿州等十八州县被灾较重三河蓟州等六州县次之虽曡经发帑出粟多方赈卹不致失所而新年赈期将满待哺尚殷因普予加赈一月】甘左旱荒积已频【上年甘肃春夏短雨各属被灾轻重不同随拨运帑粟赈济民赖全安幸秋收颇丰人无艰食惟河东之安定静宁六州县地止一熟专待夏田糊口且当积歉之后尤觉拮据命再予一月加赈俾资鼓腹】皖实五区霪潦逮【安徽之凤阳泗州等五州县昨嵗偶被偏灾业予赈卹而受潦缺雨之区未能耕种秋麦今屇青黄不接口食无资并命加一月之赈】苏惟九防大江濒【江苏一省去嵗秋成丰稔惟濒临江海河湖之清河通州海门淮安等九州县防卫各有成灾之防均经蠲赈兼施兹复命加赈一月使春无乏食】普教加赈匝一月更与借资勅众臣【各省勘不成灾之地贫民有无力耕种者并令督抚等查明酌予借粜以资接济】统计寰中无碍稔益廑隅向有逢屯所希十雨五风协遍及髙原下隰匀此望奢哉究难副辞干惕萃吾身
　　题汉玉谷璧
　　谷璧濶将盈周尺土华千载黯而泽粟文抚不留手迹执者为谁弗可覈欲掷之山诚觉惜况喻绥丰义堪绎谚曰人莫知苗硕频緐有咏意无射
　　题边鸾荆棘鹌鹑图
　　画家绘鹌鹑率寓安淳意长史作此圗乃复具别义奔奔浅草坡嘬啄戢其翅上有荆棘枝钩屈多张刺乃知安与淳未免牵纒累精喻戒人深工妙诚余事
　　降防四川省供应兵过之各州县缓征今嵗钱粮诗以志事
　　昨嵗轮蠲蜀正供今年仍命缓征农为因小丑忽谋逆靡已大兵往讨凶【小金川僧格桑以旧属土司侵吞鄂克什明正之地督臣屡檄不悛是以分路进讨竟至抗我顔行今约咱斑斓碉塞已破达围之围亦解乘此穴擒渠固可完局倘窜入金川不即遵谕缚献势必移师徃征以蒇成事非得已也】虽是军需发国帑岂无力役借民从滇师并有加恩例【前年官兵赴滇一切俱发官帑所过州县钱粮莭次蠲缓并格外赐银以给夫役例不准开消者】肯致闾阎叹孔卭
　　诣斋宫作
　　葳蕤鳯辇迎黄道郅偈鸾旗出紫闉佳丽九衢正月景升平百嵗帝都春
　　天槗南畔坦郊披脉土犹防宿润滋冬雪虽霑已逾月颙希春泽继优施
　　防瞻礼毕莅斋宫十笏居仍纸红四体周旋今昔异一心笃敬昔今同
　　祈谷礼成述事
　　作君所以育烝黎元日【月令元日祈谷注谓上辛郊祭也】
　　祈年典敬稽辛卜金穰颙
　　锡谷丑成牛象利兴犂【是日辛丑】苾芬荐洁陈青宇沤郁升芗起绛霓式礼趋跄少殊昔畏心因是益防兮
　　咏古竹根笔筒
　　天地圃师嶰谷栽伶伦氏与一时裁管城肯受封嬴代孤竹曾疑伴墨胎在砚以南不以北宜人其朴岂其才裘钟只是儿孙辈作友墨壶几朶梅
　　一字至七字诗
　　此虽非古体白乐天集中有之以题为韵因效其格作五伦诗其亦所以自儆也夫
　　君敬
　　天勤民所无逸难知人象若捧日徳如望云在衡齐七政典叙首五伦聦聴
　　祖考彞训谨守礼乐淑身持盈保泰惟克己旰食宵衣要体仁
　　臣赞治佐君章五服钦四邻予违汝弼鱼与水亲面从古所戒私去忠则纯勿欺也而犯之惟非齐亦有伦率作兴事慎乃宪
　　天工时亮在安民
　　父为干继祖一家长诸子矩慈恵为教清白勉树事君资同敬陟山悲何怙治义终以复始日严尊而弗妪陈咸冷语触万年信过直躬益无取
