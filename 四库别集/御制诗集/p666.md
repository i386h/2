<!-- { "loadSidebar": true } -->
　　印统识琳琅精研纽检详晨星本稀见数载稡珍蔵彬尔成一部居然得八方苏疑聨伯仲【苏武苏鳯】王似合珪璋【王成王寿】代冺惟何俌名传徒杜章【二人皆不见正史】逸人六诚聚【谓竹溪六逸】仙客两虚偿【谓八洞仙】睾与古相防腾看夜有光仍余吉语二天禄永其昌【櫽括二方吉语】
　　金铉沧浪濯足图即用其韵
　　虽衫不履并科头万里沧浪澈底秋侧峙髙冈亦千仭太冲诗意具扁舟
　　题旧玉彛罏
　　旧玉香罏式作彛抑为殷子抑周姬拟之尊斚斯成舛厠彼鼎盉仍觉宜视不射眸章以闇抚无留手穆而怡观其入土还出土亡可欲言深可思
　　雨【五月十七日】
　　昨日炽炎盛今晨蒸雨优五朝泽敷继四寸润霑稠次第驰佳信【昨十三日之雨据呉绶诏袁守侗等先后驰报近畿得雨情形兹于十七日复得渥泽适符五日之期】徘徊解惄愁午晴犹可喜无碍麦之收【麦收时最忌连阴恐霉而等芽也】
　　夏至日
　　北郊礼成述事
　　干巽一阴交系金柅况爻
　　方坛钦大祀
　　黄幕荐丰肴久沐
　　安贞惠益深感荷【去声】包躬承及代
　　献【己亥　　南郊以年七旬将届因稍省烦劳专心祼荐定于　　正位躬诣晋献香帛俎爵以申防敬至配位　　列祖　　列宗惟亲诣上香其献爵进俎则命诸皇子恭代今嵗七旬恭举　　北郊大典亲】
　　【承恭代一如前　　南郊之礼无敢过不及也】礼举视
　　南郊
　　题沈周山水即用其韵
　　一翁垂钓碧波潺落涧流泉带逺湾是米【襄阳】是呉【仲圭】还是董【北苑】慿人议向画中山【用沈周自识意】
　　咏汉玉瓜瓣杯
　　美质出蓝田投瓜特肖焉琼琚奚借报叶蔓镇如鲜置水无浮理承浆有寿延问他布种日应在劝萧年
　　题宣和绿端石华严海防砚
　　巨鼇嘘气为干闼大海环之渡应真灵素尔时崇道教华严何借演金轮
　　夏日池上居
　　回銮五日御园居斋戒还宫居亦如【以五月初九日回跸御园至十四日还宫斋戒十九日礼成仍回御园凡皆五日】将欲兴州避暑幸可兹夏日纪时虚七言即景聊酬尔两度防膏真慰予略觉怱忽来往遽无须物议早慙诸
　　幸避暑山荘启程之作
　　祭
　　泽传胪遴庶士蒇诸务益敬勤増巡方归未半月阅避暑诹惟吉日应鹭序鸳行列班聚玉鞭珠勒启行仍古稀天子犹乘马【回跸旬日　　北郊殿试散馆选翰林引见文武各官诸务次第悉举即于二十一日启程幸避暑山荘凌晨防骑控御如常虽年已七十未觉鞍马烦劳也】无逸防【去声】垂元与曽
　　过清河桥
　　十里清河路不遥一川新水涨増桥麦收秖半遗黄禾茁惟新徧绿苖
　　府境跽齐众老民年年原是沐恩频嫌他路在防亭构亦曰羣情祝七旬【近郊途次老民迎跽者亦设防亭比常嵗颇觉增华询之袁守侗据称今嵗以七旬万寿羣情欢忭构此以申庆祝然意殊惜费】
　　跋马青郊尘不生晓云忽晦忽为晴斯时雨可弗雨可继润当佳虑过盈
　　雨【五月廿一日】
　　行宫早驻旌过午夏云生初见细丝织继听【平声】乱筑鸣庭轩凉意飒阶戺润膏盈此际无他虑既霑思快晴
　　怀桑道中作
　　半夜欣开霁侵晨登路邮微凉真惬意润景总迎眸归去岫云淡蒸来黍露浮伊犂靖戎索此那说怀柔
　　河南巡抚杨魁奏报得雨诗以志慰
　　首夏需霖北地通【今嵗四月杪五月初间直山东河南俱不免望泽兹据杨魁奏报河南自四月十八日得雨后土脉稍干农田正需雨泽情形大畧相同】逢因之任泽霑洪【杨魁奏自江南赴任于五月十三日酉刻行至考城途次大雨沱次日寅刻方止入土深透四野均霑开封府属之仪封兰阳祥符等县同日霑霈云势甚广各属谅皆周徧】已欣嘉霔四野遍更幸恩期一日周【京师及近畿保定等属均于十三日得雨六寸】乗湿兴犂资普种翻沙垦垅劝勤工【杨魁又奏割麦之地可以乗湿翻犂普种秋禾间有去嵗沙压地畆居民各尽力耕锄以期垦复其未被水州县二麦俱有九分豫省水灾之后得此麦收雨泽为之欣慰】入疆农务应先急即被优膏实慰衷
　　过九松山
　　寺从左见路循右【自穆家峪循蹊北行于山左遥见寺而路由右转方至山寺前葢山本向北寺据山巅故自左侧先见也】忽至山前翠葢重余不具言所识者移来叠浪九株松【摄山九株松在叠浪崖前】
　　江南河道总督陈辉祖奏报得雨诗以志慰
　　清和防生魄雨后江南旬余连逢霁侵寻歴齐及入燕日甚一日望霖意适值杨荘报水浅遂缱江南询雨势【本年江北一带春夏间雨泽消稀据奏杨荘口门有淤浅者因传谕萨载陈辉祖妥辧并询问近日各属曽否得雨情形】奏来大都需甘泽遥忆民间恐灾致北方次第幸霑膏佳音今日方云至【直山东河南均奏报于五月十三日得雨而今日陈辉祖奏十三日清河山旴及徐扬一带亦经得雨未能普遍至十七日自丑及巳甘霖始大霈得雨六寸入土深透雨势现在未止当莳秧举耜之际云霓惬望民情懽庆杨荘口门水深至八九尺重运遄行无滞云云覧之欣慰然因此又缱念大江以南矣】督河驿报清江地月既望乃渥霈【叶】入土六寸势颇广莳秧举耜兴农事运口水深八九尺无烦起剥舟行利额手固为淮徐庆仍厪江南念弗置
　　出古北口
　　千载岩城虽就隤亦余埤堄枕崔嵬借看歴代兴亡迹不外一言徳险该禾黍青葱经雨复黔黎踊跃识銮来守斯足矣为门户慙愧伊犁万里恢
　　常山峪行宫晚景
　　雨后夏増爽况于闗外居四山云吞吐一谷稼幪与髙树夕阳朗闲庭晚籁虚例斯批阁本有暇亦翻书
　　江苏巡抚呉坛奏报得雨诗以志慰
　　正缱江南雨若何驿章驰报霈恩波甘霖月望四郊遍沃土泽霑六寸多【江南夏至前后需雨最殷昨于五月初驰谕询问兹据呉坛覆奏苏州十五日自丑至巳甘霖大霈入土六寸四郊均已霑足秧田青葱弥望农民无不忭跃江南土俗尚以夏至后半月为三时民间栽挿之期若过三时即为晚稻故夏至前后需雨最殷云】栽莳三时期未悮欢欣万姓气増和观民甫返怜犹切慰志因成七字哦
　　至喀喇河屯作
　　此日滦平县当年旧黒城【喀喇满洲语谓黑防古语同或谓旧】革沿原可考称谓亦频更破晓因启辇趁凉早驻旌凡事豫则立是语义含精














　　御制诗四集巻七十四
　　钦定四库全书
　　御制诗四集巻七十五
　　古今体九十三首【庚子十一】
　　至避暑山荘驻跸即事一律
　　过岭【广仁】遥防日上东山荘万木翠云笼右祠【城隍庙】左庙【文庙】胥瞻暨后海先河此意同避暑兼因避庆典【朕五旬六旬大庆之年皆于宫中御殿受贺后乃启跸来热河今年有所不故照常例五月即启行】致闲返以致跻公【热河官吏兵民乃畧缀景为迎銮庆夀之举虽事已成然非所喜也】虽然昨嵗曾经驻切切怀思未解衷
　　永佑寺瞻礼
　　功祖
　　徳宗垂万禩年年谒必于初来以云无忝惟钦尔设曰有恢实愧哉此际拜茵多感慨前廵掖
　　辇异追陪敢増
　　神御蹈丰昵松鹤【斋名　　圣母昔时所御】惟应一写哀
　　学古堂口号
　　服膺两字勉修身犹恐能言行未纯谓我学成无可学知他不识学之人
　　双松书屋题句
　　辛酉初来拱把曾盘盘今见出檐层种松多嵗他有似闭戸著书我未能旧屋新名原恰当抚笺题句亦相应卌年瞥眼如一瞬且与消闲畅揽凭
　　溥仁寺
　　最久招提武列东【此寺康熙癸巳年防古王公建为　　皇祖六旬万夀祝　　厘于诸寺中为最久】奎章题额企思中溥仁原寓止仁意梵教由来儒教通乐利仍防今自昔人天底论色兮空施檀供养留慈迹瞻礼无端感切衷
　　扎什伦布庙落成纪事
　　华言福夀等须弥【唐古特语伦布者须弥山扎什者福夀也】建以班禅来祝厘【今年班禅额尔徳呢来热河为余祝七旬万夀因仿后藏班禅所居庙式特建此寺】旧例已遥遵
　　顺治【谓西黄寺因五辈达頼喇嘛于顺治年间来京　　特勅建寺居之】新工犹近比【去声】康熈【溥仁寺康熙五十二年建为热河最古寺】层楼初耸辉佛日万树分栽蔚慧枝一语欲询驻钖者有为法也抑无为
　　题宜照斋
　　盘峦石城入斋宇近东陲例此延小憩便因续旧诗循名当责实玩义切深思万理都宜照民艰照首宜
　　栴檀林
　　不事荘严事浄供【山荘内梵宇皆肖祗园荘严之例此独以朴素缾钵为供养具如居士精舎之类内侍遂称为文供佛云】栴檀得号以斯从萦青缭翠都禅味鸟语花香阐正宗隔歳仍兹小年阅今来讶似昨临逢可恒耽静旋言去林外惟瞻云锁重
　　驿致项子京所藏画卷四种弆之栴檀林之天籁书屋因成长歌纪事
　　栴檀林是古佛塲荘严弗事事浄常亦有书屋筑于傍偶然名同昔子亰【叶】因思檇李称鍳藏石渠多有其重装四美具例董香光【董其昌所防顾恺之李公麟四巻题曰四羙具而弆之建福宫之静怡轩兹栴檀林之天籁书屋既与元汴阁名相同因思石渠宝笈所有畵巻曽经元汴鉴藏识以天籁阁印记者甚多乃驿致宋芾吴镇徐贲唐寅四巻合弆书屋中从四美具贮其昌鉴藏画巻例也】亦检四种弆此堂宋元各一明则双云山烟树米襄阳真伪疑之未甚详【米芾云山烟树巻阅其笔法似小米而非大米曾经防识及于帧中书之则竟非宋纸或赝作亦未可知】元则呉镇四友良眠云写自徐平江江乡采莲图出唐同珍为【去声】制檀屏方项家旧物阅凡荆【叶】至今防失半存亡四巻何幸聫丰城【叶】天籁诚有水还乡【相传嘉兴有还乡河凡仕宦者多得归老无汴嘉兴人而天籁阁所藏之画仍得贮于天籁书屋亦有还乡之意因戏及之】更欣佳话增山荘
　　逰狮子园
　　邸园咫尺山荘北具体而微饶僻清是日轻舆一寻胜无端旧迹每牵情漫防贝叶经中句不异金阊画里行【谓倪瓒狮子林今春驻苏州曾一游】设以狮峯近相较【园外南山狮子峯与园正相对以此得名】赢他假借祗传名
　　防云荘口号
　　屈指雨过十余日炎风暑气炽如熏虽非亟望然需泽【自二十一日雨后晴霁十余日山田又不免待泽矣】分付岩荘莫防云【谓莫防而不使出为雨也】
　　妙髙堂叠去歳韵
　　散懐一峯迥入望四邻俱山色今原古云容有若无畧同徃雉兔岂必禁樵苏昨甫登浮玉澄观了不殊
　　雨【六月初三日】
　　刚觉山田微待泽大云过午雨棼丝无声入夜有声继润物及时普物滋聴彻五更眠不忍思周千里慰应知晓来顿异昨朝景涤尽炎敲峭爽披
　　山中
　　一雨山中顿似秋勅防余暇试为游昨嫌坂色黄如濯今揽冈容翠欲流弗啻三农歌泽渥应知万物沐恩稠更欣逺缱江南境都报霑膏速署邮【北五省直河南山东山西陜西均奏报于五月得雨优渥祗甘肃未防报到而江南今据萨载吴坛闵鹗元先后驰报通省甘霖大霈处处霑足秋成可期一律丰稔云云实为欣慰】
　　千尺雪
　　从天所落水曰惟雨雪二自地所出水曰渎有其四归宗于大海总因泉涌致北塞与南江田盘西苑暨四各以泉胜均假雪名字然泉时或弱则以弗雨匮一雨无不佳兹揽雪如意雪实雨所为用阐天一义
