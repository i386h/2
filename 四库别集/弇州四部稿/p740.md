<!-- { "loadSidebar": true } -->
　　昨有数行附观海书中上老丈计巳达矣近家弟言见邸报己正留都宪相与称快乆之是庙廊以八座优耆硕尤以风纪托正人也吾丈所以报塞至意俯慰羣望者何待鄙言第奉赠絶句中己蓄此计不浅矣比有麟阳矫矫而月林东泉佐之老丈与之对峙真自有生气弟留尹之补实出非意岂尚以其麄材足驱使耶田光先生所谓其精己销亡矣且弟何如人而敢与贤者并彚征业具疏恳辞必得请而后己辱手教谆谆劝驾爱出肺腑弟非不欲借此而南以奉朝夕顾不忍庚辰凿坏一念徒有引领而己昨奉慰时误传是少郎君乃贤季也幸自寛方银台欧虞部弟之故人吾丈欲令赐和则可见赠则不必也弟于除夕偶得一聮云有铁皆成错无弦始是琴次日即谢笔研矣虞部乞休意以犹在推敲弟前书觉大径率小鲁司空君子也防间当自知之
　　又
　　前者得老丈所示勘御史疏草读之不任忻服即与元驭侍郎相加额而叹以为大臣钜公所见自出恒人表即此子不获完璧然于国体士气禆益良非浅矣弟故是口吻间物属厌之后觉得一切滋味如嚼防聊以懴尘嚣蔬食布衣聊以懴侈欲瘗砚烧笔聊以懴绮语如是没齿而己岂敢用不出为名亦岂敢妄意出世之业第此事本不无此理尤不可废昔范蜀公生平诋佛而其澹笃无他嗜好苏子瞻以为真学佛作家蜀公未之荐也吾丈今之蜀公种种佛位事故自日用不知耳方允治扇头诗致之吾丈得非吾丈尝属之耶词防清隽有味糟粕性灵四字轻重便是识得源头者若缑山子乔言大非吾任也幸为致声以谢引年虽故事恐非君相侧席至心弟亦不愿吾丈果此请耳
　　又
　　前者家弟之从役来复拜老丈手书诵之恍焉如觌闻春中当考绩竟渡江而北竣事之便或可锦旋然金瓯之覆乆矣恐不能就弟于小山丛桂间耳家弟比想得朝夕复寻戊辰己已之约弟索居防然想像此欢不能奋飞至于地罏煨榾柮熟薯蹲鸱老瓦盆倾若下春亦能使天上故人流涎也比闻有防册立元良召用诤臣真圣主大节清朝盛事大察近矣偶记郭中丞抚吴吴民至今思之张中丞九一治夏州能破匈奴胆柰何一眚相弃捐若言路寻端竞胜老丈以防言销之何如野人及此亦可称杀风景也余不具
　　答隂大司马姜大宗伯
　　向者草次奉复于生平倾仰之私未获伸其万一兹复拜大诲金玉之音若自云表而坠中间饰奬过隆推挹良重非谫劣所敢承耳贞本以衰劣无补清时而病弟尚尔厌厌故上疏陈情乞骸今既不得请而病者粗有起色且贪与盛徳周旋其于登龙之夙愿倚玉之私诚更自有深慰者拟于仲春望前启行小憇金焦至朔履任人回聊此附复容嗣布不宣
　　寄刘司空
　　七年前吾丈方宅忧而不忘故人致书帛于三千里外当时虽草草附报而峡路修阻江鳞难溯阙然不能通一问老丈之再入朝则世贞方且匿迹于方之外以与乡之贤者比而致憎口长安之书问遂絶而老丈犹不弃鄙辱惠之书而又不能报将以世贞为何如人也当宰物者之失调寒暑叠至霆霓与雪霰杂下而独恬然不失度汪澜洄潏无所不偃靡而独屹然而不揺皂嚢之墨无所不湼而独皭然而不淄翁丈非独沈几烛防所操持者定矣世贞跅之踪行与毁防今者除目出自非意且念不敢贞香火之盟而出巳上疏恳辞期于得请不能复奉清尘领大诲如何如何荆老人便聊此布候起居仰惟台照不备
　　又
　　向者感吾丈之数厪存我而又推食及儿子不然之灰无以为报而防荆石公之役者有事于留都辄草草伸其鄙概不谓轺车由襄西趣硖遂坚东山之卧踯躅空返自是心旌日揺揺于楚蜀间矣吾丈耿洁冲素与物无罣而沈几先物独出尘表令人景慕贞乆堕齿颊间晩而小逺之一壑余生虽不敢遽攀后尘亦粗足自了矣灼日薫天一旦澌尽独留快在人意留訾在人口要之实有可怜者亦无敢及之也赵太宰亦小波及可恠此老精志吐纳当不置此事阿堵若少宰司空作何状复有怜之者否家弟朝夕差池荆老亦时相煦沫弟恐终非野人有耳兹因殷守无美便附此当不至作前时洪乔浮沉也此子文学吴中白眉而忠信明决任侠好谊一入藻镜必为药笼中物溽暑加飡自爱
　　上御史大夫王丈
　　我公去国而专烟霞之胜者十四年于兹矣西台霜色葢犹凛凛焉陈相公以师傅归里若岷峨竞秀天汉而相距不数里而近即自古犹难之夫岂直西川盛事己也贞匹夫之节不固为世眼所困诱之使出逐之使归再诱再逐而犹不已造物固善侮人自取侮何尤也宿障偶未至深灵真步武拔之苦海今已弃家室一瓢一衲旦夕所奉楞严圆觉道徳黄庭周易中庸而巳生平受笔研役悉己絶之独念丁夘春于萧寺一奉教不获再侍杖屦足称缺防世界敢因长公观察信便附兴居向者于友生所闻翁中嵗曽遘异人受秘言不敢遽有证请也其然否希一宗之示引领西盼何时忘之
　　答少司冦陈公
　　顾京兆使来得手教殊恳恳老丈贪与仆周旋故以精辞反覆开谕谓仆当出而不知仆有不能出者仆何敢望老丈直臣也不出则见以为名高而无以昭主上盛徳且成先帝过仆出故无益处不成隠特以庚辰初念不能负耳彼此汛扫心境亁净应无所住则庙廊之与岩穴皆为净土也汝师宫賛书来亦云上与揆席诸贤向元驭宗伯几有司马入汴气象但渠步武不离太夫人如何新渠先生朝夕相与幸致声不一
　　又
　　前者小僮归辱报书及大贶所以慰存厪至感荷无巳嵗寒之节乆而逾劲诸贤仰借以为正人赤帜是瞻是依贞岩穴不固徇情一出靡补清时佛门所云业识茫茫无本可据殆谓是矣且病弟在汤药妇在牀笫转首之际便自天涯真所谓六州四十三县铁不能铸此错也吾老丈望重资深必不俯就留省岂不尔思室是逺而柰何柰何赍奏人去聊附起居之不宣
　　答耿中丞
　　昨嵗枉季公驾一挹容范接绪言觉种种自别后从管东溟所得闻翁起居之详殊令人倾注世贞妄庸人耳防跋名欲塲无息肩所颇亦厌之以故先师易为指引三四年来外迹虽若夷澹而内境实未莹洁展转自讼过累百端而雕虫一技尤甚以故拟于嵗正谢絶笔研之役而宿逋犹尚扰扰不谓黄解元来致翁手教复以其王父宪副公之不朽见托宪副公名臣黄生名士也而我翁今之大贤人也世贞不胜好徳一念遽尔许之然自此堕诳语业矣岩穴搜访竽及不肖而翁名世之佐尚尔濡迟将无一二论思之老未能逊揆席耶虽然玺书旦夕下矣翁以天地万物为一体亦宁终恝然若世贞则自信其不可而已黄生回便附此唯为道为苍生自爱
　　答陈中丞
　　世贞鄙人也偶以宦迹获差池贤昆玉间而门下尤幸爱之葢至燕中之宴接郧台之贶存未巳而俾荐其雕朽之技则中心时揺摇悬斾焉蠖伏以来与世未杀而门下方奉玺书莅全楚中外交口而颂小冯君九卿高第旦夕大拜而间及于荒落无似之人锡以温言侑以兼金海错新诗之所嘘拂寒灰习习生气矣唯是頫念区区出处若不佞之薄劣与不当防仕籍夫人而知之当时何縁聋瞆眼耳谬见竽及今之废置固自其所幸得卖身作佛家奴披缁冠黄百念已灰乃不慎于笔札腥人齿舌终始累大将军保持为愧耳辱喻林烈女事毛发为竦与先师所秉靡异今虽示迹夭残当为易僊宫所収无疑也黄绢所不敢拟谨破例数言或可镵之丽牲之石附而不朽耳薄敬不能颛致简防之罪宥而识之万荷
　　答范司马
　　乆不奉清问然穆如之风时时在仰贞比待罪西藩山川阻修便道归里避言长告差可以驰价奉起居而逼嵗入春日为人事酒食所苦无须防之间乃何翁来则拜大诲惓惓不佞之出处与存殁之屯夷念徐生之硕果怅文士之百六嗟乎以执事造国手防之东海之濵歴三朝而不再展况其下者然闻执事方杜门谢客左图右书下上千古此腐防宁能当一顾也所喻欲彼此各出书目互补其阙失甚盛心也家旧无藏书自不佞之嗜之颇有所着蓄二藏外亦不下三万巻而戊辰后薄宦南北旋置旋失未暇经理今春搆一书楼于弇山园庋之长夏小闲当如命也闻古碑及抄本毋隃于邺架者若家所有宋梓及书画名迹庶足供防目耳何翁徤骨天与至欲得一二外防遂成道恐亦是江湖间语念其逺来而贞适病齿痈无以应之柰何柰何伏枕附答不详容嗣尽
　　又
　　屠田叔来致公手教谓张大司马先容之札为黄掾所浮沉贞虽不获发函启诵拜神交之赐深矣诗篇大雅叙徃踪申契濶沨沨乎有余致焉大司马长者不腆之辞媿不足以报地下而翁爱防其短芬之齿牙间又借生平雕虫之业而许之谓若可以自老忘世者乃不佞受之负惭色矣诸刻巳再领贶其商子却是新属梓者种种精好每羡邺侯架头三万巻牙籖玉轴思欲效服子慎共扫除之役而不可得迩者于衰懒中忽若有覩却思借祖龙火焚胸中无明字障将望车门而却遁矣我翁大总持结漏巳尽能无不罪鄙言否竹墟公虽不获侍朝行而知其贤于权门若凂归而恬穆无愧乡先生祀社者即防田叔一日雅且愿托以不朽而况重之以公之诲乎诚惧其不文然不敢辞也外拙诗未足酧来美惟为我藏拙幸甚
　　又
　　贞不能讱于笔札误为贵邦诸贤所强俾任地下之役既成而于逝者亡所当方涊于汗愧而门下复奬饬之是益贞愧也自惟世弃得以苟离尘网懴夙生障而无明一念犹未尽勘破防犊之恋时时攻中儿子粗获一名第支持门户足矣今遘却更逾分追维大易持盈之训犹龙宠惊之防葢然有余惧焉而门下复重饰奬之是重益贞惧也春时晤沈嘉则昨复瞻屠长卿俱称翁海鹤神姿健爽日胜摊书万巻渔猎其间以为海上三神之乐无以过是而来教若防有所不快者岂帝释宫中未断修罗小警耶一巻楞严破之有余矣朱老故人也第与之谈不免以手为口耳使旋聊此奉覆诸容嗣布不宣

　　弇州续稿巻一百七十五
　　钦定四库全书
　　弇州续稿巻一百七十六
　　明　王世贞　撰
　　文部
　　书牍
　　与元驭阁老
　　前以日势晚更不获追随分袂时睹兄悲惋之极乃知千古河梁尚为卤莽弟虽勉强作夷然态过舟便不能禁声泪哽塞斜阳在衣与影相吊凉凉踽蹈几若鬼趣口占二絶句云欲作男儿别将情强折磨更堪天上泪翻比世间多一叶轻刀梗緑苹惊看蓬底两轮巾道人却有分携泪丞相何无祗候人语絶稚不工少见实际耳至岳王市则己暝舍舟就篮舁上衣薄中夕寒加以洽日小饮及噉樱桃脾疾乘之虽不废巾幯岑岑若醉梦中四体都不相属适儿子遣信云兄定于卄四日成行矣尚欲于数里外僻地更展缱绻兹何时也食息之不暇而勤存故人乃尔弟此浮脆之躯审如日者言因縁在异世而何忍恝然也三日内热去当自力而前不则泚笔以效蒭荛之献不便沈沈也闻老嫂欲少留为辰玉毕姻期始北于计亦便太夫人有兄朝夕不至萦悬耶病笔数行不次兄亦不必作烦长报也
　　又
