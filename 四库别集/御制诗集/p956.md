<!-- { "loadSidebar": true } -->
　　六月是间雨蹙眉每惧多谁知南郡县方喜渥霶【梁肯堂奏直固安县长安城一带六月下旬得雨二次因时值溽暑尚望优兹扵七月初五夜雷雨交作入土三寸初六夜又复得雨二寸并涿州永清房山昌平等州县得雨分寸相同保定省城先于初五日得雨三寸初七日自子至夘大雨如注尤为优渥其近省之新城容城安肃髙阳满城望都正定阜平获鹿井陉行唐等县均于初五六七等日得雨四五寸不等所有菜蔬俱极青葱而秋禾正当结实之时颗粒益増饱满又永定河水势入伏后极为平顺七月初五六两次得雨河水増长五尺一寸连底水深至七尺许各工俱已抢防平穏等语览奏深为欣慰】泽及圃塲菜获増早晚禾更称河顺轨额手庆如何
　　骤雨【七月十二日】
　　三日晴真畅一时雨正宜砰磅雷乍作□雴旋随驱暑全无际施膏【平声】重有滋须防云去浄树朗夕阳枝
　　西照有防
　　皎日正午无不照至扵出入晓夕分晓为东照夏秋畏【畏其作雨也】夕为西照人所欣骤雨迅过下舂朗西岭光射东峰峋金碧万幻莫可状杨契丹手难为皴然吾思之均日耳得正公烛万彚羣谁能于是生爱恶一斜诸务纒纷纭日无私照尚贵正慎防照人者为君
　　晓凉
　　今嵗立秋迟秋立凉却早屈所以为信至理原明了况经昨雨后凉益峭今晓斯本塞外常夹衣已觉好然而非一往午热熟万寳【塞外早晚固凉然亦须午热田禾方易成熟也】
　　河南巡抚穆和蔺奏通省雨水粮价情形诗以志慰
　　豫疆夏雨略嫌微月杪优霑驿报飞【豫省六月内虽连次得雨总觉未优嗣穆和蔺于六月廿七日奏省城一帯获沛甘霖兹又据奏拜折后省城即扵是日午刻复得雨四寸并续据开封府属之陈留等十三防州县归徳府属之商邱等五州县彰徳府之通属卫辉府属之汲县等五县懐庆府属之河内等七县河南府属之偃师等三县南阳府属之南阳等十一州县汝宁府之通属陈州府属之项城等四县许州及所属之襄城郾城二县汝州光州及所属之光山固始息县等三县陆续禀报于六月二十四至三十等日各得雨二三四五寸及深透不等现在早谷结穂髙梁渐次成熟晚禾杂粮长发青葱所有望雨较切之处俱已先后霑被粮价平减地方亦极宁谧】各属被膏胥透润大田成熟益増肥市粮价日平减邨里民生鲜【上声】是非言教实难三代下治安无术为【去声】年祈
　　水月庵
　　竺庵两山中一涧向东酾普门大士居水月名縁此水为大慈施月为大悲已【读如防】因何知其然试可申厥防水无困弗济慈也大莫比月无幽弗照悲也大所以斯惟泉魄喻泉魄固在里我岂渉禅言然亦合禅理坐观世音者曰如是如是
　　山心精舍
　　梵庵之左侧精舍具三间松种龙鳞老苔深鹿迹闲今年甫始至片刻即云还搆筑诚何谓自嗤微破顔永佑寺瞻礼
　　孟秋月之望追慕溯
　　遗风【七月望日各　　陵均遣官致祭载在防典】有举寕敢废无方于是崇盂兰修梵典【僧寺扵七月十五日作盂兰盆斋而人家亦以此日祀先见干淳嵗时纪】神御谒仙宫中外一家法
　　夀皇
　　安佑同【京城　　夀皇殿及圎明园　　安佑宫俱祗奉　　皇祖　　皇考御容山庄以　　皇祖素喜憩逰之地辛未创建此寺甲戌防奉　　神御用申瞻慕壬午并奉　　皇考御容每初至及中元节必防谒行礼亦足昭中外一家之盛云】
　　湖广总督毕沅奏报荆州市庐整齐民气渐复诗以志慰
　　前次曽报江汛安今日继陈民气复大凡戊申瓦砾塲兹仍荆州骈填屋其余古迹及梵宇率已募修渐整肃【毕沅奏自六月抵荆州后连次查勘堤坝城垣各工往来满城汉城察防情形见兵房民舍焕然一新不特大街业已聨络郎偏衢小巷亦皆兴工修筑凡前年瓦砾之场已变为栉比新居其市廛铺靣尤觉一律整齐又荆州城内外古迹丛祠最多前嵗被水冲激佛宇僧寮大半荡塌无存多有民间自行募资营造者现已修理完整渐复旧观】加之
　　昊贶获绥屡商贾辐辏蕃昌防民安自是鲜鬭争健讼之风亦敛渎【又称比来嵗事屡丰谷多价贱是以闾阎积有余资各谋生理如沙市草市等处为近乡极大村镇商贾辐辏气象蕃昌小民元气渐已充复现在狱讼稀少従前悍健之风颇知敛戢不敢轻扵渎控舆情安贴四境实属恬宁】斯尤要也廑寸衷南望慰防叩
　　天福
　　中元日放河灯四首
　　塞湖又见放灯船瞥眼六旬有九年【康熙壬寅予年甫十二随侍　　皇祖于此观放河灯计至今嵗辛亥倐阅六十九年弹指流隂有如昨日】悟得南华养生理火传不尽
　　祖恩传
　　破曙晴阳隂傍晚宻云不雨碧波平十分越显灯光朗如意之中畏满盈
　　今嵗荷花开略迟益清香逺正纷披漫称梵典夜莲敛【荷见月而收见日而放因与日亲故緑衣救度佛母赞中有莲亲之号】让此金莲亦合宜雨旸较量经两月时若近方心少寛陡念斯寛或隣放为君久厯始知难
　　江西巡抚姚棻奏报早稻收成九分有余诗以志慰
　　西江收获早地又近他方【江西近扵福建两广故早稻收成报至想各处亦渐次报至矣】通省一合笇九分尚觉强【据姚棻奏江西春夏雨水充足兹届早稻刈获登场江省七十九防州县内收成九分有余者袁州府属之萍郷县贑州府属之定南安逺二防县其余七十六防州县收成九分合计通省实共九分有余现在雨旸时若晚禾长发茂盛民情甚为懽庆等语】麦收既称稔【本年江省二麦收成八分有余兹复早稻丰收可称绥屡】稻纳复逢穰览奏曷胜慰惟深敬不遑
　　湖北布政使陈淮陛见来热河问戊申被灾实在情形诗以识事
　　方伯虽称民气复【昨据毕沅奏荆州比来嵗事屡丰闾阎元气渐复兵民房舍焕然一新古迹丛祠各还旧观即近乡村镇商贾辐辏亦觉气象蕃昌并従前健讼之风咸知敛戢览奏已深欣慰】承宣兹更面询亲【兹布政使陈淮来行在陛见伊乃当日在彼亲厯其事者因靣询被水情形及一切赈卹并办理窖金洲事宜更为详悉盖戊申荆江夏汛泛涨异常江水直逼城下冲开西北两门城中满汉衙署兵民房舍仓库监狱俱被淹浸予初闻之深为悯恻即令户部拨银二百万两迅速觧往交督臣舒常抚臣姜晟随时应用又命阿桂星夜驰往加意抚卹务使人沾实恵并饬查勘城垣堤埝工程务期坚实不致再有后患兹据陈淮奏称彼时猝被水灾即得防恩赈卹而帑金又复充裕兵民实无一夫失所又称阿桂所奏窖金洲淤沙逼溜溃堤一事实縁萧姓民人于此地占种芦苇是以涨沙寛濶侵占江面激怒水势逼溜北趋遂致堤工屡决因谕将萧姓治罪示惩续据阿桂奏请扵该处建筑石坝挑溜向南激注沙洲并绘圗呈覧硃笔标志令于窖金洲上首西北处所先挑成河口迎受江水俟石坝筑成挑溜南趋使江水直注洲头更可冲刷成河经阿桂遵防饬办于扬林洲黒窰厰观音寺等处建设石坝三座于五十四年春间工竣嗣后窖金洲逐渐刷塌江流顺轨】既縁查赈至荆郡【又据陈淮奏彼时因往长阳查灾回省适至该处猝见水发当即登城设法拯救】适值异灾被戊申缚筏开仓有条理【又奏维时江水涨发幸在申酉之间人口尚淹毙无防然兵民多在成上及屋顶树头逃生因讯知离城五里之沙市地势较髙未经被水即令家丁紥筏渡赴沙市招募船只接应兵民上城栖息复念被灾人民口食无资速即酌动府仓兵米防给抚卹其驻防緑营兵丁照例借给一月口粮等语彼时陈淮若拘例待报明督抚再行开仓赈济往返需时不惟仓中米石亦已浥烂而灾民嗷嗷待食其何以堪似此措置得宜洵属能事深可嘉尚】唘城泄水赖
　　明神【又据奏维时荆州大东门本系被水壅阻人力难开该处　关帝庙外有大银杏树一株忽然防起撞开城门水势随泄暴涨得以消涸逺近官民皆以为神佑彼时闻此事即令重修庙宇致祀防谢今知此详悉益深敬感】今诚栉比安庐市悉向灾情哀尚频







　　御制诗五集巻六十七
　　钦定四库全书
　　御制诗五集巻六十八
　　古今体七十一首【辛亥八】
　　岀丽正门观稼
　　碧天髙朗金阳曝防暇乗凉策马予体贴众情都跃跃揽观多稼信与与未臻塲纳敢有喜前切农愁幸弗虚益壮老当常已励木兰秋狝自如初
　　夜雨【七月十八日】
　　快旸五日半宵雨傍晓犹霏辰刻晴禾黍暴晅増结实菜荞滋润益旉荣似兹诸事顺如愿惟觉一心受若惊幸际时和卜秋熟巩谦畏满倍殷情
　　再题澄霁楼
　　层楼额澄霁澄霁防宜秋宇澈九霄净云无一片留树摽枝带间【去声】草结穂将稠骋目山田望幸哉晅暴收
　　对画亭口号
　　常对佳山曰似画及披名画谓如山试将伯仲一言定供揽四时此防闲
　　题乐成阁
　　乐成本以乐西成十喻不如一见明俯揽黄云与翼处昨朝曽彼画中行
　　放鹤亭作歌
　　昔日放鹤适其性亦省鹤粮两得宜【一解】鹤飞去亦有时返或常携子相追随【二解　鹤虽放去仍在山荘中更或伏卵成禽是以乙酉诗有飞去飞来记昨年将雏更不出墙邉之句】久之逺飏不复至背徳何必恠物欺【三解】园丁苦于粮无賸新鹤仍剪翎为羁【四解　放鹤则园丁不得借饲鹤以窃鹤粮故凡新贡鹤至仍剪其翅不任飞去名为勤公而实以自利此虽知之然亦弗问也】献勤供揽且窃馈【史记窃馈谓窃馈之以食此窃馈乃窃馈鹤之食也字同而义不同向曽用此语却未注明】一利一聊聼之【五解】兹放鹤亭成虚语烛照讵必俾无遗【六解】
　　赋得碧峰晓钟
　　风来今日诚西北送得钟声晨起间【烟波致爽寝宫在碧峰寺东南相距数里毎西北风至则钟声可闻今日早起聼之倍真盖秋宇晴霁之騐也】防续音中勅几喻悠扬韵里尚寛闗潇湘八者殊烟寺【烟寺晚钟为潇湘八景之一】姑孰倍之同晓山【寒山晓钟为姑苏十六景之一】此际鸡鸣拟齐国四年勤倦听应闲【拟归政后尚来此避暑娱老彼时听钟声应无勅几勤政之念矣然总赖　　天恩春估此时不敢为满言】
　　晓凉【七月廿二日】
　　晓凉卓午热厯试塞苑常凉以畅人气热以催稼穰二不可阙一熟知其无妨尔来晨峭严骤换夹纱裳怦觉心弗寜长此恐致霜霜早虑害稼吾农将何当因而命尚衣旧记查其详昨年之此际已御棉纱装【每日御衣尚衣处皆有记载因今晓骤凉即御夹纱衣遂命查去嵗此时则称已服棉纱今日方服夹纱是较去嵗暖凉迟也况今嵗节气本迟料不致霜早伤稼西成可卜丰穰厪农之意盖无时敢懈也】贴然意始安西成可卜祥筹农敢刻懈较胜农夫忙玉食讵易哉永言示大方
　　福建巡抚浦霖奏报早稻收成九分有余诗以志慰
　　麦秋已报八分余早稻今称一賸诸州县统为六三处收成几至上穰书【闽省入夏以来雨泽调匀早禾畅茂先经浦霖奏闻兹届収获之期据称该省除台湾一县土性不宜早稻向不种植外其余六十三州县内収成九分有余者闽县等二十县九分者长乐等二十九州县八分有余者南安等十一县八分者鳯山等三县合计通省早稻収成实九分有余现在粮价有减无増闾阎极为欢豫等语】无増有减欣市价足食易衣乐里居南望闽民深为【去声】庆晚登绥屡祝如初
　　登四面云山亭子作歌
