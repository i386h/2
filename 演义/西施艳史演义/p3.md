<!-- { "loadSidebar": true } -->
　　话说伯（喜否）押送勾践，来到吴下，引见吴王。勾践肉袒伏于阶下，夫人随在身后，范蠡将宝物女子开单呈献。越王勾践再拜叩首道：“东海役臣勾践，自不量力，得罪边境，大王赦其深辜，使执箕帚，承蒙厚恩，得保须臾之命，不胜感戴。
　　勾践谨叩首顿首　。”
　　夫差道：“寡人若念先君之仇，尔今日必无生理　。”勾践重又叩首道：“臣实当死，惟大王怜之　。”
　　其时相国子胥在旁，目若熛火，声如雷霆，进前言道：“夫飞鸟在青云之上，尚欲弯弓而射之，况集于庭庑乎？勾践为人，性极机险，今为釜中之鱼，命制庖人，故谄词令色，求免刑诛，一旦得志，如放虎于山，纵鲸归海，不可复制矣　。”
　　夫差道：“孤闻诛降杀服，祸及三世。孤非爱越而不诛，恐见咎于天，致获罪谴　。”
　　伯（喜否）道：“相国只知一时之计，不明安国之道。大王所言，诚仁者之语也　。”
　　夫差不纳子胥之谏，受越贡献。使王孙雄于阖闾墓旁，筑一石室，将勾践夫妇贬入其中。去其衣冠，蓬首垢面，执养马之役。幸赖伯（喜否），私馈食物，得免饥饿。
　　每逢吴王出游，勾践手执马鞭，步行车前，吴人皆指点道：“此是越王，如今执奴婢之役于我国矣　。”勾践惟低首忍辱，　不敢多言。后人有诗咏勾践忍辱之事道：堪叹英雄值坎坷，平生志气尽销磨。
　　魂离故苑归应少，恨满长江泪转多。
　　勾践在石室二年，范蠡朝夕侍侧，寸步不离。忽一日，夫差召勾践入见，勾践跪伏于前，范蠡立于其后。
　　夫差对范蠡说道：“寡人闻哲妇不嫁破亡之家，名贤不官灭绝之国。今勾践无道，国已将亡，汝君臣并为奴仆，羁囚一室，岂不可丑？寡人欲赦汝之罪，汝能改过自新，弃越归吴，寡人必当重用，去忧患而就富贵，汝意何如？”
　　其时勾践俯伏流涕，惟恐范蠡归顺吴国。只见范蠡稽首言道：“臣闻亡国之臣，不敢语政；败军之将，不敢语勇。臣在越不忠不信，不能辅越王为善，致得罪于大王，幸大王不即加诛，得君臣相保，入备扫除，出给趋走，臣愿已足，不敢仰望富贵　。”
　　夫差道：“子既不移其志，可仍归石室　。”范蠡道：“谨如君命　。”夫差起入宫中，勾践与范蠡回至石室。
　　越王服犊鼻，著樵头，斫锉养马，夫人衣无缘之裳，施左阙之襦，汲水、除粪、洒扫；范蠡拾薪炊爨，面目枯槁。夫差时命人窥之，见其君臣力作，绝无几微怨恨之色，终夜亦无愁叹之声，以为勾践君臣无志思乡，早已置之度外。
　　一日，夫差登姑苏台，望见越王与夫人，端坐马粪之旁，范蠡操箠立于左侧，君臣之礼存，夫妇之仪具。
　　夫差回顾太宰伯（喜否）道：“越王不过小国之君，范蠡不过一介之士，虽在穷厄之地，不失君臣之礼。寡人心甚敬之。”
　　伯（喜否）答道：“不惟可敬，亦可怜也　。”　夫差道：“诚如太宰之言，寡人目不忍见，倘越王果能悔过自新，可以赦他之罪么？”
　　伯（喜否）道：“臣闻德无不覆，大王以仁圣之心，哀孤穷之士，加思于越，越岂无厚报？愿大王决意行之　。”
　　夫差道：“可命太史择吉日，赦勾践归国　。”伯（喜否）
　　密命家人于五鼓时，将喜信报知勾践。
　　勾践大喜，告于范蠡。范蠡道：“请为王占之。今日戊寅，以卯时闻信；戊为囚日，而卯复克戊，其爻曰：‘天网四张，万物尽伤。祥反为殃　。’虽有信，不足喜也　。”勾践闻言，变喜为忧。
　　却说相国伍子胥，闻吴王将赦勾践归国，急急入见道：“昔桀囚汤而不诛，纣囚文王而不杀，天道还返，转祸成福，故桀为汤所致，商为周所灭。今大王囚越君而不诛，臣恐夏殷之患至矣　。”
　　夫差听了子胥之言，复萌杀勾践之意，使人往召勾践。
　　未知勾践性命如何，且待下文分解。　

　　第八章　尝粪复国
　　话说吴王夫差听了伍子胥之言，使人去召越王勾践，意欲杀之，以绝后患。早有太宰伯（喜否），暗中通信于勾践。
　　勾践大惊，急与范蠡计议。范蠡道：“王勿惧也，吴王囚主，已经三年，于三年之中不忍杀王，岂忍于一日之间杀王么？
　　王可放胆前去，不必忧虑　。”
　　勾践道：“寡人所以隐忍不死，全赖大夫设谋保全，大夫既料定无事，孤当前去　。”遂入城来见吴王。
　　谁知一连候了三日，吴王并不视朝。伯（喜否）从宫中出来，奉吴王之命，使勾践复返石室。勾践心中大疑，向伯（喜否）询问原由。
　　伯（喜否）道：“王惑于子胥之言，欲加诛戮，所以相召。
　　适有天幸，王忽感寒疾，不能起身。吾入宫问疾，因言‘禳灾宜作福事。今越王匍匐待诛于阙下，已逾三日，怨苦之气，上干于天，王宜保重，且暂时放还石室，待疾愈而后图之，未为晚也　。’王听了吾之言，所以命君出城　。”勾践闻言，感谢不已。回至石室。
　　匆匆已过三日。闻吴王病尚未愈，使范蠡卡其吉凶。蠡布卦既成，对勾践说道：“吴王不死，至己巳日，疾当减轻，壬申日，必定痊愈，愿大王请求问疾，倘得入见，因求其粪而尝之，观其颜色，再拜庆贺，言病之起期。至期若愈，必然心感　大王，可望其赦宥矣　。”
　　勾践垂泪言道：“孤虽不肖，亦曾南面为君，安能含垢忍辱，为人尝泄便呢？”
　　范蠡忙道：“昔纣囚西伯于羑里，杀其子伯邑孝，烹而饷之。西伯忍痛而食子肉。夫欲成大事者，不矜细行。吴王有妇人之行，无丈夫之气，已欲赦越，忽又中变，不如此不足以取其怜悯，归国未知何日矣　！”
　　勾践不得已，听从范蠡之谋，即日至太宰府中，请见伯（喜否）道：“人臣之道，主疾则臣忧。今闻主公抱病不瘳，勾践心中失望，寝食不安，愿从太宰问疾，以伸臣子之情　。”
　　伯（喜否）道：“君有此美意，敢不转达　。”伯（喜否）
　　入见吴王，陈说勾践想念之情，愿入问疾。
　　夫差在沉困之中，念其情，许之入见。伯（喜否）引勾践来到寝室。
　　夫差睁目言道：“勾践亦来见孤么？”勾践叩首奏道：“囚臣闻龙体失调，如摧肝肺，欲一望颜色而无由　。”
　　其言未毕，夫差觉得腹涨欲泄，麾之使出。勾践再拜言道：“臣在东海，善事医师，观人泄便，能知疾之瘥剧　。”遂拱立于户下。
　　侍人将余桶近床，扶夫差便讫，将出户外。勾践揭开桶盖，取其粪，跪而尝之。左右皆掩鼻。
　　勾践重行入内，叩首拜贺道：“囚臣敢敬贺大王，王之疾，至己巳日可瘳。三月壬申，即大愈矣　。”夫差道：“何以知之？
　　“勾践道：“臣闻于医师，夫粪者，谷味也，顺时气则生，逆时气则死。今囚臣窃尝大王之粪，味苦且酸，正应春夏发生之气，是以知之　。”
　　夫差大悦道：“勾践之事孤，可谓至矣，臣子之事君父，　自古未闻有尝粪以决疾的　。”
　　其时伯（喜否）在旁，夫差问道：“汝能为此事么？”
　　伯（喜否）摇首道：“臣虽甚爱大王，然此事则不能　。”
　　夫差道：“不但太宰，虽吾太子，亦不能也　。”
　　即命勾践：“离其石室，就便栖息，待孤疾愈，即当使之还国。勾践再拜谢恩而出　。”
　　自此僦居民舍，执牧养之事如故。夫差病果渐愈，一如勾践所言之期。心念其忠，既视朝，命置酒于文台之上，召勾践赴宴。　勾践徉为不知，仍然囚服而来。夫差见之，即令沐浴，改换衣冠。勾践再三辞谢，方才奉命，更衣入谒，再拜稽首。
　　夫差慌忙扶起，即出令道：“越王仁义之人，岂可久辱？
　　寡人将释其囚役，免罪放还。今日为越王设北面之座，群臣以客礼待之　。”
　　遂揖让使就客位，诸大夫皆列坐于旁。
　　伍子胥见吴王忘仇待敌，心中含忿，不肯入座，拂衣而出。
　　伯（喜否）进言道：“大王以仁者之心，赦仁者之过，臣闻同声相和，同气相求。今日之席，仁者宜留，不仁者宜去。
　　相国刚勇之夫，故自惭不敢就　。”夫差答道：“太宰之言可谓当矣　。”
　　酒三行，范蠡与越王俱起，进觞为吴王寿，口致祝辞道：皇王在上，恩播阳春。其仁莫比，其德日新。
　　于乎休哉？传德无极。延寿万岁，长保吴国。
　　四海咸承，诸侯宾服。觞酒既升，永受万富。
　　吴王大悦。　是日尽醉方休，命王孙雄送勾践于客馆，三日之内，孤当送之归国。
　　次日，伍子胥入见，启奏吴王道：“昨日大王以客礼待仇人，果何见也？勾践内怀虎狼之心，外饰温恭之貌，大王受须臾之谀，不虑后日之患，弃忠直而信谗言，溺小仁而养大仇。
　　如纵毛于炉火之上，而幸其不焦；投卵于千钧之下，而望其必全，岂可得乎？”
　　吴王怫然道：“寡人卧病三月，相国并无一句好言安慰，是相国之不忠也；不进一好物相送，是相国之不仁也。为人臣不忠、不仁，要他何用？越王弃其国家，千里来归寡人，献其货财。身为奴婢，是其忠也；寡人有疾，亲为尝粪，略无怨恨之心，是其仁也。寡人若徇相国私意，诛此善士，皇天亦不佑寡人矣　。”
　　子胥道：“大王何言之相反也？夫虎卑其势，将有击也；狸缩其身，将有取也。越王入臣于吴，怨恨在心，大王何得知之？其下尝大王之粪，实上食大王之心，王若不察，中其奸谋，吴必为擒矣　。”
　　吴王道：“相国置之勿言，寡人之意已决　。”子胥知不可谏，郁郁而退。以至第三日吴王复命置酒于蛇门之处，亲送越王出城，群臣皆捧觞饯行，惟子胥不至。
　　夫差对勾践言道：“寡人赦君归国，当念吴之恩，勿记吴之怨　。”
　　勾践稽首道：“大王哀臣孤穷，使得生还故国，当生生世世竭力报效，苍天在上，实鉴臣心。如若负吴，皇天不佑　。”
　　夫差道：“君子一言为定，君其行矣，勉之勉之　。”
　　勾践再拜跪伏，流泪满面，有依恋不舍之状，夫差亲扶勾践登车，范蠡执御，夫人亦再拜谢恩。一同升辇而去。后人有　诗咏夫差纵放勾践之事道：越王已作釜中鱼，岂抖残生出会稽？
　　可笑夫差无远虑，放开罗网纵鲸鲵。
　　未知勾践归国之后，如何报仇，且待下文分解。　

　　第九章　矢志报仇
　　话说越王勾践登车之后，一直前进，回至浙江之上，望见山川重秀，天地再请，不觉叹息道：“孤自意永辞万民，委骨异域，岂期复得返国，奉祀宗庙　！”
　　言罢，与夫人相对泣下，左右亦皆感动流泪。
　　文种早已探知越王将到，率领守国群臣，城中百姓，拜迎于浙水之上，欢声动地。
