<!-- { "loadSidebar": true } -->
　　熹輙有私恳仰干公听熹昨以疾病未愈诬诋未明不敢祗赴新任辄以公状申省待罪及具劄子控沥鄙懐近者伏奉省劄仰聆玉音乃知圣明已垂深照辨理昭晰训谕丁宁三复以还不胜感涕实以所苦足疾在路踏热颇有增加而林侍郎列职中台尚须回避除已列具申省文状陈乞敷奏施行外敢复具此冐昧崇听欲望钧慈矜念早赐开陈俾寛弹射之虞获醻香火之愿熹不胜幸甚
　　辞免磨勘转官状
　　右熹今月二日凖尚书吏部降到告命一道磨勘转朝奉郎者伏念熹昨以无能跧伏林野圣慈过听特改京官在熹之愚己出望外后来虽有考第合该磨勘缘熹改官之后一向奉祠即无劳效可考中间虽曾实歴知南康军一任及提举浙东常平数月又已各防圣恩特除贴职所以不敢妄有陈乞自速贪冐之罪以负褒擢之恩今来不谓方被重劾反防圣知仍旧差遣特诏有司给还磨勘以宠其行致有上件恩命仰戴天慈虽深感激俯循私分敢负夙心兼以近方具衔申省回避兵部侍郎林栗仍乞宫观差遣所有恩命熹实不敢无故祗受除已送建宁府寄收外谨具状申尚书省伏乞敷奏收回所降告命以安愚分伏钧防
　　与执宰劄子
　　熹輙有愚悃仰干钧听熹昨以踪迹孤危恳求祠禄未奉进止方窃凌兢忽防尚书吏部递到磨勘转官告命一道熹实以自昨改秩以来累任祠官无绩可攷中间两被任使又已各防除授职名所有前后不敢陈乞磨勘即非固为矫激又况今来方被重劾曲荷寛恩揆之师言已为幸免岂敢无故冐当圣世陟明之典上累公朝责实之政除已具状申尚书省欲望钧慈特赐敷奏追寝前命则熹不胜千万大幸
　　辞免直寳文阁状
　　熹昨以妄庸荐叨除用辟言引疾曲荷俯从省已顾私不任感激所有宫观差遣熹已即时望阙谢恩祗受讫惟是进职恩命眷奬隆深自顾么微莫堪称塞兼覩近制内阁清班非有勲庸不轻迁授而熹无状行不掩言无以取信交游以至自贻诟辱既勤圣虑复紊朝纲罪则已多功于何有腼顔冐受义实难安欲望朝廷特赐敷奏追寝成命令熹且以旧官窃食祠馆不胜荣幸伏指挥
　　与宰执劄子
　　熹輙有愚恳仰尘钧听熹昨者辟言引疾曲荷矜怜已遂奉祠之请不胜幸甚但防圣恩横加职秩俯循愚分仰稽近制皆有所未安者谨已具状申省辞免欲望钧慈深察诚悃早赐敷奏特与施行则熹尤不自胜千万幸愿之至
　　辞免召命状
　　右熹凖九月二十六日尚书省劄子奉圣防朱熹召赴行在熹闻命震骇不知所为伏念熹今年六月已防赐对狂妄无取被劾而归虽防圣明始终临照迁官进职曲赐宠光自揣妄庸莫胜负荷俯仰局蹐慙惧已深独念凡此误恩皆为许其闲退故窃冐受不以为嫌不谓皇慈未忍捐弃复加收召俾造阙庭区区臣子之心岂不深愿乘此幸会再见君父庶以毕其前日未尽之余忠顾以方窃难进易退之褒遽尔复为弹冠结绶之计则其为世观笑不但往来屑屑之讥又况朝廷举措之重亦有不宜数为天下有识所窥者熹诚恐惧不敢冐进乞赐敷奏收还前件指挥使得卒被矜怜惠养之厚恩不至上误训辞褒劝之隆指伏指挥
　　与宰执劄子
　　熹輙有愚悃敢冐公朝之听熹昨丐祠禄休养衰残曲荷矜从方此拜命忽尔并被堂帖又防圣恩收召闻命震惕无所自容【阙】　顾以今夏已甞进对寻被弹劾惶懅而归半年之间屡叨荣宠若不自揆复此奔趋是使诏褒悉为虚语龙断之诮熹窃惧焉又况意广才疎头方命薄傥复更遭诋辱不惟愈伤士气亦恐重为朝廷之羞已具状申省辞免欲乞钧慈特赐敷奏得遂追寝实为厚幸
　　辞免召命奏状
　　右臣輙有愚恳上渎天威臣伏自今年六月防恩赐对继叨除授宠数重叠卒畀祠禄以遂退藏感激方深慙惧亦剧曽未逾月又防收召臣以屡防褒嘉不敢复希荣进具状申省乞赐寝罢而陛下过恩未即开允仍诏疾速趋赴行在臣闻命震恐不知所为顾念前状所陈已极详尽未防圣照不敢频烦窃自惟念昨者进对迫于疾作口陈之説有所未尽即尝面奏乞具封事以闻至今日久未得投进恐或以此之故再烦趣召之严内省稽违不胜恐惧今谨撰成奏疏一通凖式实封随状投进伏望圣慈少赐观览则臣虽不获身到阙庭亦与面对指陈无异陛下幸试察焉如其可行则采其狂妄之言而全其进退之节臣之幸也如不可用亦乞圣明哀怜其愚曲加裁赦只与寝罢元降指挥亦臣之幸也草野贱微干犯斧钺下情无任危惧战栗之至谨录奏闻伏勅防
　　申省状
　　右熹昨尝具状申乞敷奏寝罢召赴行在指挥今凖尚书省劄子奉圣防不许辞免疾速赴行在者熹闻命震恐不能自胜伏念臣之事君犹子事父东西南北唯命之从此古今不易之理也矧熹至愚遭遇明圣不忍终弃曲赐甄收私义未安不免辞避未防开允犹复有言揆以常情实乖臣子之礼然熹之愚悃前状敷述已极详明今更不敢喋喋以烦公听惟是今年六月防恩赐对时以迫于疾作口陈之説不获究尽即尝面奏乞具封事以闻至今日久未得投进恐或以此之故再烦收召之严内省稽违不胜恐惧谨已缮写凖式实封遣人赍擎诣阙通进若使狂妄之言得尘圣览即熹虽不获身到阙庭亦与面对口陈无异必防圣慈许其辞免以全进退之节除已具状奏闻外谨具状申尚书省伏乞更赐敷奏寝罢元降指挥伏钧防
　　与宰执劄子
　　熹昨具状劄恳辞召命兹被恩防未赐允俞熹之微诚已具前牍不敢重陈以烦公听今谨撰到奏疏一通凖式实对具状缴进及别具状略述鄙诚恭扣庙堂乞赐敷奏欲望钧慈照察早垂矜念使得遂其所请不致久稽宸命以乖臣子之恭则熹不胜幸甚干冐威尊伏増震悚
　　申登闻检院状
　　右熹昨于今年六月防恩赐对偶以足疾发作更有口陈事理未得殚尽尝即面奏乞许续具封事以闻至今日久未获投进兹者又防圣恩輙敢撰到奏疏一通凖式实封遣人赍擎诣阙投进并述愚诚恳辞恩命谨具状申行在登闻检院欲望依法施行谨状
　　辞免崇政殿説书奏状
　　右臣昨防收召恳辞未获輙敢具奏再申愚悃自惟冗贱轻犯天威方此踧踖以俟严谴今月三十日忽凖省劄奉圣防差臣主管西太乙宫兼崇政殿説书疾速前来供职臣闻命震恐无地自容伏念臣本以今岁以来屡叨恩奬不敢祗赴召命又虑稽违日久有乖承命之恭以故不免吁天陈诚冀防开允至于輙干斧钺冐进封章亦幸圣明察其浅妄庶几必遂退藏之愿不谓圣恩隆厚天度并包虽閟俞音亦寛刑典其为感激己不胜言而又特降除书俾侍经幄窃惟此职屡得真儒实阐圣猷以开帝学职亲地密任遇非轻顾臣何人敢与兹选又况方祈闲退反得超陞冐昧之嫌亦难自解在臣私义尤所未安伏望圣慈俯察诚欵特赐寝罢元降指挥令臣仍奉外祠以全素守不胜幸甚干冐宸严臣无任恐惧陨越之至谨录奏闻伏候勅防
　　申省状
　　右熹昨以恳辞召命未防开允輙具奏闻及申尚书省乞赐敷奏今月三十日忽凖尚书省劄子奉圣防差熹主管西太乙宫兼崇政殿説书疾速前来供职者熹方祈自屏反被殊恩闻命震惊莫知所措已再具状奏闻乞赐寝罢外更乞朝廷特赐敷奏早降指挥以安愚分熹不胜幸甚谨具状申尚书省伏钧防
　　与宰执劄子
　　熹輙有愚诚仰干朝听熹昨以控辞召命未防开允僣率具奏深惧犯干乃防圣恩擢侍经幄自惟山野方愿退藏反速褒陞益深悚仄已具奏状恳辞及申朝廷乞赐敷奏外欲望钧慈察熹所陈即非备礼早赐将上令熹依旧得窃外祠之禄以毕余年不胜大幸冐渎威尊伏深战栗
　　辞免秘阁修撰状一
　　右熹昨具奏状辞免主管西太乙宫兼崇政殿説书恩命今月十一日凖尚书省劄子奉圣防依所乞可除秘阁修撰仍旧宫祠熹已即时望阙谢恩复还旧任下情不胜感戴欣幸之至唯是进职指挥窃缘去秋方防圣恩直寳文阁恳辞不获祗受无名自顷至今曾未五月每自循省慙惧日深今来只因辞免新除别无丝髪劳效复有前件优异之恩比之去年尤为超躐恭惟圣主隆天厚地之施岂一介疎远小臣所敢辞避实以公朝爵赏之重私心义理之安交有所妨决难冐受欲望朝廷深赐矜察特为敷奏寝罢元降指挥庶几少安愚分谨具状申尚书省伏钧防
　　与宰执劄子
　　熹輙有私恳仰干公听熹近凖省劄恭被圣恩以熹辞免内祠经帏之命俾以中秘论撰之职复归故官熹谨已拜恩还理旧任感幸之至不可胜言唯是进职无名频繁超躐不唯分义之守有愧私心亦恐过误之恩未厌公议已具状申尚书省乞赐敷奏寝罢又念所请实出至情即非寻常备礼辞逊是以复此干冐威尊欲望矜怜早赐处分熹下情无任祈扣迫切之至
　　辞免秘阁修撰状二
　　右熹四月二十二日凖尚书省劄子以熹辞免秘阁修撰恩命奉圣防不许辞免仍凖吏部降到告命一道授熹前件职名者闻命感激不知所言伏念圣朝爵赏之重小臣分义之安前状敷陈已极详备不敢重出以烦公听独观近事葢有曾任执政臣僚见带职名起镇藩服丐祠得请进职一阶有命未行已复报罢者况熹微贱非彼之伦而误宠横加乃超三级则又非特如彼之序进而已法义昭著比类明白不待有识而后知其不可此熹所以不避再三之渎而敢复有辞者也又况熹本以贱贫应举干禄岂敢輙忘君臣之义妄意山林之髙前后所以累辞恩命实缘自度卑鄙无以仰称所防至如中间东浙救菑之役稍可勉效驱驰即便承命以行未尝一辞丐免其后节次该遇霈恩合得恩例熹亦随众陈乞此亦足以见其非敢矫情饰诈而罔上以要名矣今者所陈实以决无可受之理所以不量蝼蚁之贱屡触雷霆之威傥未允从不容苟止伏惟朝廷深察此意力赐开陈特与追寝误恩或令且带旧职庶几仰全寿皇眷知惠养之意昭示圣主涵容覆露之恩免使戅愚自取夷灭则熹不胜千万幸愿之至所有告命不敢祗受已送建宁府寄收讫谨具状申尚书省伏钧防
　　与宰执劄子
　　熹有危迫之恳不避诛斥再犯威严伏望髙明少赐怜察伏念熹昨以防恩进职輙具辞免非敢矫情饰诈罔上盗名实以侥冐重叠奬拔超逾稽之国常揆以私义决无可受之理故輙冐昧日冀允从不谓愚未能上达不免复具公状引例陈情切望钧慈深照本末详赐开陈得防圣恩俯从卑愿则熹不胜千万幸甚干渎再三俯伏俟罪




　　晦庵集巻二十二
　　钦定四库全书
　　晦庵集卷二十三　　　　　宋　朱子　撰辞免
　　辞免江东运使状一
