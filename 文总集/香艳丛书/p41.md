<!-- { "loadSidebar": true } -->
　　各媵女独处，室老皆有法，不许偃仰纵横。既覆以衾，外加绣袄，四角镇以铜兽，重或至二三斤，若不令其转侧者，寝后即禁复起溲溺。帏外张灯彻夜，榻前每夕轮一婢伺值。室老时行潜察，一闻发鼾呼声，辄排闼入，捉其发而扑之，即侍女亦不得有鼾声也。每二鼓即寝，至鸡初鸣，室老辄击铜版者七，各房室媪，亦击铜版以应之，俱促诸妇起栉沐。栉沐毕，皆集正室为主妇治妆，妆毕则偕往候姑。凡有身者，立稍不端，坐不正，卧或偃仰纵横，及酣酒茹荤者，室老辄诫之。诸媵与主妇，常同坐起，或嬉戏投博皆勿论。见主人则不敢坐，常侍立终日，不敢生怠傲色。总因室老之严，举室从无喧哗声。侍女森立左右，屏气似不息者，肃然如三军之禀大将军令也。主人欲与诸媵坐，必其卧榻。若于椅，室老闻之必加挞。媵者或逢怒主人，室老必勒媵者去其下衣，当庭而痛扑之，无赦也。 
　　凡为姑涤溺器，浣衣服，治裳履，愁衾枕，进饮食，生子者连三日，女者二日，未生者一日，次第以行，无敢或紊，皆室老主之，即内子亦不敢假手侍女。如有身及疾病，必请假始免。次者行，产后病痊复入。噫！此真三代之礼也。不意中原绝响，乃存边徼。 
　　古语云：“礼失而求诸野”，今野不可求，乃在苗蛮之中，亦可慨矣。家慈一切动用，内子总之，八媵各有分掌。一事不备，一事不工，职者耻之。嗟乎！苗蛮之有礼，不如诸夏之亡也。嗟乎！龙氏富贵，自汉迄今矣，其世守勿失者，非有坚甲利兵之足恃也。所恃者，世有其德耳。今其所产女，能尽妇道如此，则其家教之善可知矣。夫女能尽妇道，子能尽子职，则德立矣，又何有富贵之不久且远哉？今中国之士大夫，妄希富贵久远，不于孝友是求，而反从事于无伦之浮屠氏，以诵经、布施、饭僧、塑像以行善，悲夫！ 

　　衍琵琶行　清　新建曹秀先冰持　撰 

　　余过浔阳，访所谓琵琶亭者，有亭岿然，不闻琵琶之声。忆白司马歌咏，当时情景，宛然在目。引其词而长之，命曰“衍琵琶行。 
　　
　　浔阳江头夜送客，吴楚中间开水驿。 
　　儿童报道司马来，名曰居易姓曰白。 
　　枫叶荻花秋瑟瑟，一派秋声吹觱篥。 
　　江上凄清总可哀，况是相逢骊唱日。 
　　主人下马客在船，纷纷别绪若为牵。 
　　冀得石尤风一起，明朝系缆此江边。 
　　举酒欲饮无管弦，寂然对酌当离筵。 
　　多少渔灯散江面，照成李郭两神仙。 
　　醉不成欢惨将别，天涯分袂情难说。 
　　浔阳作郡送迎难，只愁柳条尽攀折。 
　　别时茫茫江浸月，异地风烟寄舟筏。 
　　故人心事诉分明，彼此书空还咄咄。 
　　忽闻江上琵琶声，此声端不似无情。 
　　可能弹出明妃曲，教人怨恨一时生。 
　　主人忘归客不发，岂是离悰未休歇。 
　　但觅知音古亦稀，谁操绝调蛟龙窟。 
　　寻声暗问弹者谁，商陵牧子不同时。 
　　又疑滞迹江湖外，关山月向笛中吹。 
　　琵琶声停欲语时，知他何喜更何悲。 
　　底事四弦声紧慢，恼人情绪一丝丝。 
　　移船相近邀相见，渺渺予怀生眷恋。 
　　自晒文人癖未除，溷迹通荣与优贱。 
　　添酒回灯重开宴，江头主客不知倦。 
　　醉吟居士久牢骚，藉浇块磊咸称善。 
　　千呼万唤始出来，故故姗姗步却回。 
　　不是多情钟我辈，那能觌面弗相猜。 
　　犹抱琵琶半遮面，主客凝神银海眩。 
　　纤纤谅不似从前，遮莫秋来旧纨扇。 
　　转轴拨弦两三声，调音操缦手将迎。 
　　欲待琵琶不振响，莫慰主客意纵横。 
　　未成曲调先有情，有情二字误平生。 
　　而今试把鹃弦弄，泾水赢于渭水清。 
　　弦弦掩抑声声思，性自沉吟百工媚。 
　　悠然想见汉宫人，按曲征歌成金翠。 
　　似诉平生不得意，弦中句语声中字。 
　　何必须眉好丈夫，哭途泣路心如醉。 
　　低眉信手续续弹，历历落落兴禾阑。 
　　远客一尊消不得，幽犹苦调摧心肝。 
　　说尽心中无限事，心中暗洒弦中泪。 
　　巾帼羁愁江上舟，命之穷也时不利。 
　　轻拢慢捻抹复挑，徐徐尽态费招邀。 
　　淡泊形容声细细，管渠雨骤与风飘。 
　　初为霓裳后六么，隶事翻新谱亦调。 
　　转疑不是文君操，司马奚缘解渴消。 
　　大弦嘈嘈如急雨，曾无点滴到尘土。 
　　怕与江上风水遭，雪浪直撼江边树。 
　　小弦切切如私语，儿女妮妮相尔汝。 
　　不知琵琶是何声，忘却曲弹到几许。 
　　嘈嘈切切错杂弹，闲暇神情活指端。 
　　除是精能成妙妓，得心应手岂非难。 
　　大珠小珠落玉盘，但问清声横阑干。 
　　声将透及珠微碎，听来还未觉摧残。 
　　间关莺语花底滑，好音弦上时相轧。 
　　历历偷转红袖中，一路清声鸣远嗄。 
　　幽咽泉流水下滩，清音互答向回湍。 
　　竟是冰桐齐一例，钟期聆得惬馀欢。 
　　水泉冷涩弦凝绝，冻风吹成涧边雪。 
　　弦上莫问■⑴■⑴声，感到人间岁寒节。 
　　凝绝不通声暂歇，依旧风情生倏忽。 
　　当筵怅望耳无闻，举首青天问明月。 
　　别有幽愁暗恨生，妇人心事果难明。 
　　谁无愁恨还输汝，转恐舟中载不轻。 
　　此时无声胜有声，萧萧惨惨各峥嵘。 
　　万事刺怀眉上现，未须拨弄客心惊。 
　　银瓶乍破水浆迸，纷洒并干心不竞。 
　　讵道铁琵经手弹，隐隐清商带风劲。 
　　铁骑突出刀枪鸭，铠甲光寒大将行。 
　　潜师间道制奇胜，妇人幻作琵琶声。 
　　曲终收拨当心画，转捩权奇中间隔。 
　　那闻五音竞响臻，比视千金轻一掷。 
　　四弦一声如裂帛，清商暗动齿牙擘。 
　　弹者熟练局初完，多少豪人尽回席。 
　　东舟西舫悄无言，一洗耳畔祛劳喧。 
　　似解琵琶曲真妙，迁客离人何处村。 
　　唯见江心秋月白，委波一片净圆璧。 
　　依稀直上广寒宫，霓裳己衣仙子夕。 
　　沉吟放拨插弦中，黯淡风姿若个同。 
　　玉人老去娇如旧，江上秋风任转蓬。 
　　整顿衣裳起敛容，一枝霜月蘸芙蓉。 
　　多年未睹车旗色，此夜尊前抵折冲。 
　　自言本是京城女，长安甲第连禁籞。 
　　区区弱质此间生，誓不牵丝到吴越。 
　　家在虾蟆陵下住，下马陵成踵讹误。 
　　我家住此几何年，尚有田园有坟墓。 
　　十三学得琵琶成，才把琵琶玉手轻。 
　　自是因缘关爱好，娇姿宛转可怜生。 
　　名属教坊第一部，居然女子持门户。 
　　岂真他可厌簪绅，能向人前歌且舞。 
　　曲罢曾教善才伏，歌喉跌荡还回复。 
　　品题今古善歌人，不丝如竹竹如肉。 
　　妆成每被秋娘妒，不分眉蛾兼齿瓠。 
　　世途两美倾轧多，同业同时不同路。 
　　五陵年少争缠头，裘马翩翩指翠楼。 
　　却慕虚名谒门下，外间谩自诩风流。 
　　一曲红绡不知数，物力艰难那省顾。 
　　惨欤泣泪尽鲛人，欢尽朝朝还暮暮。 
　　钿头云篦击节碎，少年不禁颠狂态。 
　　桃李春风烂漫花，蜂蝶纷纷舞成队。 
　　血色罗裙翻酒污，石榴花泻金盘露。 
　　狭邪恶少结同心，回望西陵松柏树。 
　　今年欢笑复明年，缩得光阴买笑钱。 
　　爱色人多爱才少，春蚕丝尽懒成眠。 
　　秋月春风等闲度，别家管领情回互。 
　　描却远山频蹙眉，学走金莲尚翘步。 
　　弟走从军阿姨死，单形只影苦莲子。 
　　亦复门庭气象衰，日日催人迅弹指。 
　　暮去朝来颜色故，驹隙奔驰曾弗驻。 
　　儿时忆得靧桃花，肌容羞却织缣素。 
　　门产冷落车马稀，待欲题门燕子飞。 
　　燕子自遗来往影，肯随旧雨款柴扉。 
　　老大嫁作商人妇，也赋鸾凤亲井臼。 
　　昔年掌上弄明珠，青青化作章台柳。 
　　商人重利轻离别，自渠本色不相欺。 
　　我曾绮席承官长，代唱阳关却为谁。 
　　前日浮梁卖茶去，计较锱铢向羁旅。 
　　候火应烹苦味浓，未识梦回何处所。 
　　去来江口守空船，今日船中侬可怜。 
　　水鸟双双掠舟过，野鸭无因飞上天。 
　　绕船月明江水寒，江中穆穆跳金丸。 
　　薄命自惭无月样，一年圆得几回团。 
　　夜深忽忆少年事，九枝灯下海棠睡。 
　　一刻千金不领春，凝人要坠伤心泪。 
　　梦啼妆泪红阑干，博得抛家髻一看， 
　　浔阳郭外人初醒，那识江城有达官。 
　　我闻琵琶已叹息，风土操音来自北。 
　　往时王粲赋登楼，直是欲归归不得。 
　　又问此语重唧唧，譬如贵人初谢职。 
　　莫夸曩昔住京城，点缀风华来泽国。 
　　同是天涯沦落人，谩言物色尚风尘。 
　　汝嫁茶商元寂寞，我官司马剩清贫。 
　　相逢何必曾相识，萍水孤踪亦暂即。 
　　如此灯前一识君，锦字回文认谁织。 
　　我从去年辞帝京，萧条仆马指南征。 
　　算是玉皇香案吏，讵真物外住蓬瀛。 
　　谪居卧病浔阳城，游宦无聊心曳旌。 
　　五架三间草堂在，谩劳五老笑相迎。 
　　浔阳地僻无音乐，人诵诗书守淳朴。 
　　但知山水有清音，水宫亭背山庐岳。 
　　终岁不闻丝竹声，东山冷处负平生。 
　　只学兰亭修楔会，一觞一咏畅幽情。 
　　住近湓江地低湿，九派风涛铺潗■⑵。 
　　均传此地是长沙，若遇贾生哀欲泣。 
　　黄芦苦竹绕宅生，枭枭娟娟竞野荣。 
　　信此官曹荒凉甚，不堪风雨下深更。 
　　其闻旦暮问何物，深树菁苍远山屹。 
　　因风讶得怪声来，讵能久居不郁郁。 
　　杜鹃啼血猿哀鸣，物类何当心不平。 
　　三更月上催归急，十二时中浴泪盈。 
　　春江花朝秋月夜，贵游行乐居亭榭。 
　　谪宦心情怯景光，萧索独愁无税驾。 
　　往往取酒还独倾，俨觉渊明风骨清。 
　　束带无心萦五斗，漉巾乞食有谁争。 
　　岂无山歌与村笛，粗有声音破虚寂。 
　　或骑牛背棹渔舟，儗若梨园非劲敌。 
　　呕呕啁唽难为听，敢从海上叩秦青。 
　　吏散官闲空索句，杯中物尽板扉扃。 
　　今夜闻君琵琶语，惆怅何因理愁绪。 
　　西蜀琵琶即有峰，陇山鹦鹉弗如汝。 
　　如听仙乐耳暂明，钧天仿佛奏瑶京。 
　　浔阳城外少此调，迩日江山韵亦清。 
