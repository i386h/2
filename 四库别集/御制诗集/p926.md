<!-- { "loadSidebar": true } -->
　　今府昔原州闾阎信富稠【天津在明时为卫国初因之雍正三年始改为州九年设天津府闾阎日益繁庶为畿辅一大都防】行宫建已乆驻跸咏恒酬却是每望雨又当虞失麰【丙申戊申驻此俱以望雨焦切兹来又值盼泽恐致麦収失望殊増愧恧】顾名曰偕乐返已独含羞
　　播醇斋
　　一庭无百歩各号有殊名古栁带春色今人望雨情虽循士民祝厌听管声仰视播醇额惟増抱愧怦
　　海棠防
　　防最斯园古由来称海棠厎须究厥始况亦过其芳緑意不妨茂红情只合忘笑他痴滞者却乃恨无香
　　校籖室
　　小憩片时闲书斋緑栁间甫他四库就仍此两言顔惩奨事难罢【四库全书初开馆时于敏中陆费墀为提调办理不善致滋弊窦而校对等又不尽心校阅鲁鱼亥豕之误触手纷如不得不分别惩创并罚令原总纂总校等重加详阅以期四阁珍储胥为善夲】支离率与删若论亲切句惟在念民艰















　　御制诗五集巻五十六
　　钦定四库全书
　　御制诗五集巻五十七
　　古今体六十四首【庚戌七】
　　天津启程回跸之作
　　东巡蒇事沐
　　天恩【予庚子七旬时矢愿得邀　　昊贶至八旬正夀之年当敬叩　岱宗　阙里兹幸东巡蒇礼诸事顺成实仰防　　上苍恩佑感激之深不能言喻】迩日愁心望雨烦只以陪臣至瞻觐郤听商众献铺敦【商众等以今嵗欣逢大庆巡津门防缀排当歌舞以申祝悃本非予之所喜因念安南遣谢陪臣黎伯珰适至瞻觐当有宴赉以示柔逺之意亦遂听之但迩日望雨殷烦尤觉喧阗襍防之可厌耳】每闻歌管翻嫌閙乍喜归帆渐逺喧不敢如前陈宿愿将从子矣笑无言【至乾隆六十年予年八十有五即当归政居宁夀宫以就颐养若能仰沐　　天眷或跻九袠即精力尚强亦当另行商议故不敢如昔嵗之复存奢望矣】
　　盛京将军嵩椿奏报得雨诗以志慰
　　陪京常是获丰收遇潦惜当戊嵗秋平价地方彼价贵【盛京米价向比各省皆平各省之平价在盛京则为贵矣是以前嵗偶逢秋潦闾阎口食不无拮据因即降防出仓赈济兹据嵩椿奏立春以来虽经得雨尚未霑足兹于三月二十日自辰至亥大霈甘霖又于二十四日自辰至酉盛京及所属各城普得透雨二麦大田可望丰收粮价平减旗民无不欢恱】入仓缓纳出仓赒力田岂似逢年好被泽兹称时雨稠正值燕齐愁待霈一为稍慰一増忧
　　题周文矩眀皇会棋图
　　眀皇遗事写南唐杂列朝簮缁与黄棋局当前未着子如何布置且思量
　　放猧乱局传杂俎妃侧亲王太不伦【酉阳杂俎载眀皇夏日尝与亲王棊贵妃立局前观之上数子将输贵妃放康国猧子上局局子乱上大悦云云】善讳白诗犹厚道良家女选入宫嫔【白居易长恨歌有杨家有女初长成养在深闺人未识及一朝选在君王侧之句竟似太真由良家女选入宫闱者而陈鸿所作长恨歌传则云开元中深居游宴声色自娱宫中虽良家子千数无可悦目者乃诏髙力士潜捜外宫得杨元女扵夀邸既筓矣进见甚悦册为贵妃载纪甚悉史鉴中亦均相合盖居易意托温厚讳言其事不知欲盖弥彰岂能逃千秋之訾议防】
　　桐柏村行宫八景
　　孚恵堂
　　水浅因教防陆程【由兴福寺水营至桐柏村行宫中间尚有寳稼营水程一驻跸今嵗因北河水浅舟行不能迅速是以即在兴福寺登陆驻跸桐柏村】午前行馆驻巡旌为宣畺吏殷勤问孚恵灾区受可诚
　　古芳书屋
　　书屋消闲一阅诗圣仙杜李偶廑思圣应尧荡舜巍法仙鄙秦皇汉武为
　　尧舜不用心于耕孟子所言亦有未臻者辟许行谓尧舜不用已力于耕则可不用心于耕则不可盖人君一心为万民性命之根本祈年恤灾皆所为耕也予扵较晴量雨刻不能忘亦因耕耳不用心扵耕可乎身受其苦同民之苦之人必不为是不用心于耕之言且后稷教民稼穑非尧舜之命乎为用心乎为不用心乎因用尧舜事故及之当以质诸子舆氏
　　融春堂
　　昔以行春堂额融万民和乐一心中清和旋跸值兹憩望雨忧民意正忡
　　心矩亭
　　圣人七十不逾矩我纵嵗过勉正心矩者方乎正之属目应四勿里思寻
　　寒碧迳
　　琅玕一碧拂寒飔行馆亦应有所司欲笑子猷虽欲看那能不问主人斯【世说新语载王子猷看竹不问主人语后世传为佳话若行馆有司事之人虽有好事者亦不能迳至其地也】
　　环胜斋
　　花石闲庭防缀环图因信宿揽观间岂知盼泽心方切不为开顔只赩顔
　　来青阁
　　借得香山两字名【香山有来青轩】四邻平野孰来迎青青者麦方抽穂见此忧心倍觉萦
　　泛虚舫
　　临水闲房肖舫为南华取喻昔名之有心则我无心彼斯岂能虚郤厌斯
　　按庄子髙士取喻虚舟无心者也为人君者敬
　　天爱民皆出扵心尤不可不实偶一寓意则可耳
　　入南红门
　　望麦生怜忘路遥渇霖一例益心焦【前嵗戊申巡幸天津回跸时正值望雨此畨情事相同但彼时犹在三月今已入四月中旬祈望尤切】戊犹三月庚四月缓计十朝迫五朝【蘓轼喜雨亭记有十日五日之语兹麦苖正在吐穂亟盼甘霖为期更不可缓】暂聚晓云辰即散当年防景老无聊门前忆此承恩顾曽试神鎗娱
　　圣尧【康熙癸夘时年十二防侍　　皇祖幸南苑命庄亲王教子试神鎗即能命中仰邀　　嘉恱回忆已防七十年矣】
　　南红门行宫晚坐
　　一睫两载眼【戊申自天津回銮驻此瞥眼已阅两载】八义五字哦昔今真是幻忧乐亦云多已过细常检
　　祖恩忆不磨看云晚霁浄对月叹如何
　　夜雨
　　眠枕无望听檐溜有投五更润四寸一雨逭千愁畿甸似霑遍豫齐曽被不【山左暨豫省河北一带迩日亦殷望泽此畨之雨近畿当已普遍而云势广濶想豫齐亦可同霑惟盼奏章驰至用慰缱懐】慰哉恐志满益赞凛心头
　　雨中至团河行宫作
　　夜雨侵晨势未止雨中引见慎厘工【今早起銮之前正值吏兵二部带领引见人员维时雨尚未止】轻舆遂冒空蒙发润野平临晻通一洗愁肠拊巡舫又添吟兴到行宫便宜较胜前畨者先获天恩防日防【北地春间每多望雨忆丙申东巡甲辰南巡回跸前望雨情形与此日无殊然丙申则四月廿七日还宫即扵是日得有透雨甲辰扵四月廿三日还宫至廿六日始得雨七寸而此畨将以四月十五日还宫前三日已得甘膏渥被仰邀　　天贶不觉钦感弥深】
　　题璇源堂
　　凤河入淀此源寻疏濬因教广复深遂有堂斋朴以筑备斯来往憩而临轩窗朗润诚娱望笔砚精良正待吟絜矩设如索名义归根万事曰由心
　　涵道斋
　　堂据前斯斋合后心为源则道当涵平临止水阅今昔亦不随波任北南鸢自飞兮鱼自跃上非二也下非三偶因凭槛摛吟句岂曰观澜契理谈
　　翠润轩口号
　　时霏细防未云晴露缀林枝滟水晶翠是本来润新得疎轩今日不孤名
　　鉴止书屋作歌
　　书屋两言额鉴止鉴止之义真切已古希六帝同其三胜三独见元孙子【向为古希说曽攷三代下帝王年登七十者仅六六之中至八旬者仅梁武帝宋髙宗元世祖而三帝又皆未能五世同堂如予之仰荷　　天恩为防厚者】内安外顺沐天恩诸邦庆八旬骈厎知止不殆应斯时然觉我心犹未已安得九防普三登更复年年绥以屡所求者多忧合多书屋无言笑而矣
　　直总督梁肯堂按察使阿精阿各报雨诗以志慰
　　涿州六寸保阳五【梁肯堂奏扵十二日由固安回省住宿涿州是夜亥时雷雨数阵至次日辰时雨势未止入土实有六寸续据按察使阿精阿奏保定省城亦扵十三日自丑至辰得雨五寸等语】京县迤南似遍霑未识豫齐泽何若早教驰问逓邮籖
　　山东巡抚长麟奏报得雨诗以志慰
　　迤东被泽早扵此【此间扵十二日夜得雨方意云势寛广山左定可均霑兹据长麟奏报东省扵十一日已得甘霖势甚滂沱览奏稍慰惟是折内止称泰安府属之泰安肥城及济南府属之厯城长清陵县章邱等处俱已一律深透其省西之东昌等府望泽之处曽否霑膏并未奏及不能不为驰念因复传防询问】其右霑膏念及他片刻心周数百里胥因农务虑如何
　　留京王大臣报雨诗以志愁
　　南瞻畧惬矣北望尚疑防【今日清晨雨中唘行北望云势稍薄即疑京城得雨未必深透】待以酉时至霑称一寸才【酉刻据奏称京城扵十三日丑时得有雷雨至寅时止势甚绵宻约计入土一寸余】依然土膏渇空说麦根培【二麦正当吐穂之时渇待甘膏方能结实有谓去秋雨多麦根尚属滋润者皆寛慰之辞岂足信】每日怱怱过愁原胜慰该
　　乗轻舆至新衙门行宫作
　　润溽平原路弗赊轻舆片刻至新衙非同塞外雪峯陟【向年木兰围中虽遇雨雪驰猎如故每有诗】聊罢泥中猎骑遮【南苑率有小猎昨日雨后途中未免泥泞侍臣请罢猎遂亦从之然实因长年矣】岂不搜苗心尚喜其如支屈力无加自惟方寸勿迁者终始悯农念敢差
　　题裕性轩
　　性诚欲其裕裕性亦云难两字从来额八旬尚愧看无私庶防近有冀那能寛南渥北犹未【十三日南苑自子至辰得雨颇为霑足并据总督梁肯堂奏是日涿州得雨六寸按察使阿精阿奏是日保定省城得雨五寸总兵緼布奏　　西陵风水周围是日得雨四寸盐政穆腾额奏天津是日得雨四寸是此次之雨畿南可称普徧惟留京王大臣奏北红门至京城仅得雨二寸圆明园仅得雨寸许尚未深透殊为厪念】愁眉仍旧攒
　　澹思书屋口号
　　年老率频忆旧时旧时景故去如驰即今望雨増惆怅此思【去声】谁能令澹之
　　题养源斋
　　万事由人理辟湖养水源【旁钓鱼台为金时旧迹其下多涌泉夏秋大雨时行并受西山支流之水輙沮洳不便行旅壬辰夏因命芟苇剔泉濬而为湖扵是香山新开引河诸水胥入焉复扵下口建闸以资蓄泄以下分为二支一达阜城门防城河经正阳门而东一由外罗城经永定门防城河而东并入通恵河济运甲午扵台侧置斋顔曰养源以此湖利益綦大非寻常池沼逰观之所可比也】因之事搆筑讵只阅潺湲迩嵗资济运清晨偶托言有言多抱愧望雨正心烦
　　回跸至御园叠戊申旧作韵
　　春光早送付巡船登陆连朝望雨旋稍幸畿南尺半渥旋【去声】愁京北寸余传【十三日之雨畿南各报四五六寸不等惟京城以北祗有寸余愁仍未解是以明早即亲诣　黒龙潭防祷】慙无调燮安民术惟有彷徨责已防眀晓
　　龙潭亲诣祷霶沱优赐救农田
　　诣
　　黒龙潭祈雨
　　雨泽南优北欠充
　　神坛步祷敢辞躬黍禾称种【去声】果看种【去嵗秋雨过多今春土甚滋润故黍禾早已布种今皆出土菁葱益为望泽耳】麰麦期丰惜失丰【二麦本期稔收自春入夏被旱即目下优霑亦必减分数矣】渥霈或犹获其半望云未敢信乎中忆曽
　　恩鉴频叨恵不慙【去声】渎祈冀
　　佑衷
　　雨【四月十六日】
　　过午仍看霁入申渐作隂雨声堕浙沥云气布浸沉惜有半时止润无一寸深谢祈难措意【是日甫诣　黒龙潭祈雨回】落莫独呻吟
　　大学士嵇璜重赴庚戌科恩荣宴诗以赐之
