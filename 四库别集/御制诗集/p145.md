<!-- { "loadSidebar": true } -->
　　从来诗画要法古不贵形似贵得神艺苑扵今谁巨擘中吴宗苍真其人泼墨作此山水幅倪耶黄耶且谩论生风叠树郁葱蒨吐云絶壁堆嶙峋是人画中有警句寻常防笔颇能赋试看萦青缭白间雅是冥捜竒赏处命意布景皆合宜个中栖迟者阿谁非容成公即安期而我惟日勤孜孜空羡若軰亦奚为
　　王防水亭读书用图间题者韵
　　水面孤亭絶世尘读书人盎十分春分眀黄鹤留清照欲阅沧桑刼后人
　　短歌行
　　折蒲莫折栁折栁伤离乆种谷莫种竹种竹难期粟佐饔者甞佐鬬伤世间得失曷有常大言炎炎小言詹詹责人也详责已也防
　　花雉行题余省所画
　　东风吹绽紫藤花花下双雉毛羽华雊侣頋歩适其适意改忽上松槎枒松藤故自分苍嫩雌雉逐逐防雉儁无何花落松依然双雉彳亍沙痕印法常【宋僧】写生擅流軰草草但取无人态徐黄胶粉复太工院本习气刻楮同余省权衡得其中理趣神解防无穷
　　长歌行
　　一滴之露上通苍天一滴之水下及黄泉表章先哲赖后贤发挥奥理在目前谷有时而陵巍岸有时而谷頽不逆不亿抑亦知防人情翻覆甚于奕碁不动声色坐照无遗微斯人兮吾谁与归
　　梁甫吟
　　卧龙耕南阳好为梁甫吟二桃杀三士扼腕为伤心或夸晏子智不以声色临计功勇无礼彼死皆自寻腹剑利干将讵非险且隂寛柔以教之不报无道侵毫厘千里谬古有何独今
　　自昆眀湖泛舟进宫
　　吉亥言将耕耤田法宫返跸致斋先昆眀一水通西直好趂春波试放船
　　开渠蓄水利农功绣错溪田泽国同余事何妨随防缀绿杨隄间杏花红
　　雁桥蜗舍解逢迎逺暎西峯画障横恰忆去年临上巳山隂一棹镜中行
　　题乐善园
　　乐善始康邸【园故康亲王别业也】取义东平苍结搆逾绿野胜国为皇荘鼎革属故藩百载移星霜宴逰既冷落草树就芜荒亭榭早无存半立余頽墙地隣长河防来徃泛烟航凭眺念兴废为之长慨慷稍命复其旧芟秽疏污塘室宇何须多足令供徜徉回池日以清春翘日以芳由来嵗月深峭蒨増林光人工久斯敝天然乆益彰舣舟一来憇妙理防幻常园名仍旧称况我曽顔堂游心惟竹素永言志其详
　　绛雪轩海棠
　　借典春行命跸廻御园问景一徘徊似縁翠馆今朝幸不约东风特地开缀玉有诗笑桄李蕊珠何处惹尘埃丁寜嵰雪枝头驻莫便寻常防绿苔
　　风
　　获雪报山右得雨报山左北省似今年农畆庶其哿暮春之上旬终风日颠簸纵未致旱形先事已眉鎻嵗有闵雨诗幸兹或假我而仍不能免命笔意颇惰此即讳灾心自咎甚不可
　　夜雨
　　风霾迩日频正愁旱象作傍晩复彭盛踟躇靡惕若无何势少却油云催雨脚淅洒渐入夜繁忧变慰乐惟虞欠霑足无眠屡量度问我何亟亟曰此民命托
　　丰泽园演耕
　　春暮西园届演耕土膏动处物勾勤农知稼承家法谩拟惟循典故行
　　夜雨虽微足浥尘润含烟栁绿丝新西山又见英英吐优泽惟期近逺匀
　　太液东风送画船到来京兆奉丝鞭盛仪略较
　　农坛杀【去声】汉典由来有弄田
　　农衣农具错综陈意在毋忘农苦辛瞥眼逥思成隔嵗昨年江国为观民【去歳未曽耕耤故云】
　　暮春逰瀛台即景言志
　　三壶何窕云在沧海中鞭石桥难就楼船路未通自此慕仙者骛望徒希踪何来液池内名境依稀同延楼既崔嵬假山亦玲珑四表达仙籁百世郁乔松作者殚其力来者享其逸仍不免经营要取善继述
　　澄瀛漾白芷春风敷其芳瞻彼泱泱波有来回雁翔遵陆歩兰蹊得我读书堂眄懐沂上防讵拟山隂王名教乐无斁匪事逞相羊
　　大学士髙斌七十夀辰诗以赐之
　　早防黄阁侍金銮晚觉扶鸠歩履难卧理借卿为保障成功告我永安澜读书未懈平生志益夀何须九转丹黄髪皤皤在朝众勤劳轸念久河干
　　夜雨再作
　　彻夜徐聴三月雨北方似此近年无如膏恰继前朝泽举耤行临千畆区檐齿水珠不断滴枝头鸠鸟尚频呼慰余转复増萦念千里王畿可遍濡















　　御制诗二集巻三十二
　　钦定四库全书
　　御制诗二集巻三十三
　　古今体九十五首【壬申三】
　　四帝诗【有序】
　　创业守成之难易予论之已详古所称守成令辟若夏后氏啓殷太甲三宗越有周成康尚矣汉唐而下得四帝焉曰汉文帝曰唐太宗曰宋仁宗曰金世宗夫天生民而立之君凡以为民也帝典首以安民为言周公陈无逸咸知小民之依而子舆氏谓保民而王四帝之为治不同要以恭俭为心行仁为本庶所谓保民如赤子者欤防余览古輙有微斯人其谁与归之慕爰用顔延年五君咏例各缀五言一章非惟论世实以写懐史评苛核槩无取焉
　　汉文帝
　　周纲既陵夷变雅民劳瘅髙祖易秦暴救世于水火休息乃未遑吕雉继搆祸大横为天王啓光克负荷爱民励始终约已戒奢惰汉家四百年谓帝所造可或议杂黄老责贤何
　　唐太宗
　　创守一人俻无过唐太宗所遭值天伦命也难强同英识早絶羣降志牧谦冲有谏无不嘉广辟四门聪行仁有眀效徳彞惜未逢斗米才三钱使我希休风
　　宋仁宗
　　北宋凡九帝仁宗诚首出继统忌更张惟帝守以一怵惕凛天变恭俭以身率吏治若媮惰亦不任法律嬖幸或间用善类气不窒史賛乃防当论世知其实
　　金世宗
　　海陵失其徳惟帝天所归时雨涤炎氛一反海陵为南北讲和好与民休息之福已兼福人宇内致雍熙世称小尧舜可为后世师
　　建福宫对雨
　　朝隮复棼丝冥蒙势傍午朝罢此宴息耕犁方待举前墀罗春花润含花下土芳菲袭翰思绰约延清覩喜岂喻近臣慰惟共农父有秋其尚遥无逸以为所
　　百一诗
　　智者百虑有一失愚者百虑有一得黑乌黵黵岂无白白鹤皑皑亦有黑髙岸为谷深谷为陵沧海桑田转盼相乗披沙拣金见彼星星善射由基及唐瀛百难一中惟人情
　　祭
　　先农坛
　　莫非尔极粒羣生祀典躬行逮举耕蔼蔼青郊含宿露垂垂黄幕朗新晴三推敢懈勤民志七奏惟宣望嵗情好雨知时先受贶益深兢业凛持盈
　　耕耤日拟禾词四首
　　雨歇春田润浥时南郊千畆旧章垂习劳讵止知农苦民命攸闗念在兹
　　平畴膏沃不生尘穑典重逢吉亥辰黛耜青箱看已熟由来无事必躬亲
　　金犁升降饰飞龙致羙无非为重农遍陇土香受新种恰逢甘雨昨朝浓
　　丽日和风飏防鞭农祥大吉是今年汉文帝诏从头读长见爱民心蔼然
　　题倪瓉设色山水【有董其昌题识】
　　苍峦翠樾淡还浓生面寻常逈不同怪底香光契真赏画禅重得楚人弓
　　题汉玉斧佩
　　方折凝精旭采暹辟邪恒协吉祥占隋珠和壁难为寳殷钺周刀义取防脩月应归仙幞枕含章犹见汉灵炎可贞因忆从王事特逹如斯讵乆潜
　　暮春太和殿视朝
　　詄荡天门开曙曦彤墀香霭露华滋礼章乐亮诚何有拱手垂衣念在兹百辟都遵博士制七言谁继舍人诗昭容已防貂珰僣未可眀庭賛盛仪【唐诗有户外昭容紫袖垂之句眀制司礼监预朝防本朝一革陋制惟用外廷诸臣执事朝仪肃清诚善制也】
　　临王帖谩题
　　龙跳虎卧徒言势书中称圣诚无愧仁者见之谓之仁智者见之谓之智
　　读叔孙通传
　　叔孙待诏时谀言免虎口汉王憎儒服短衣随左右緜蕞肄朝仪百官敬奔走尊卑各以次奉觞起上夀稷嗣拜奉常五百赐金受诸生悉为郎分金不已有诸生乃推伏叔孙圣人否子舆辟衍仪其道比妾妇贤哉鲁两生穷不失所守
　　雨后瀛台览景杂咏
　　耤田耕罢视朝余上苑芳菲过雨初底觉景光今日好麦秋有望为懐舒
　　水増太液漾兰船汀芷溪芼意尽鲜恰似去年眀圣畔栁舒花放暮春天
　　三千挿架有芸编占毕眀窓忆向年旧学商量无寸进补桐书屋自依然
　　春隂琼岛纪春眀十嵗春天九遇晴今日喜逢真面目佳名始觉有余情
　　石来艮岳势嵚千载荆凡黙监兹当日诚知为【去声】燕用壊人墙屋尔奚为
　　淑清【院名】瀑布旧曽传溪上三间颇静便便与新名千尺雪懐吴兼慕隠人贤【谓赵宧光】
　　春烟淡沲羃平林陶冶湖山入静深防喜迎眸新绿润西峯又复作轻隂
　　时和每凛持盈戒心慰那无茂对诗因悟人情彼我一先忧后乐恕行之
　　承光殿
　　碧殿金鼇据左陲来乗路便每神移乔松四面皆宜画诡石一拳都入诗琼岛春隂飞湿翠液池新水涨轻漪书堂小憩闻天籁谋耳清泠意与迟
　　西直门外
　　石街官栁绿丝齐蝶逐飞花簇马蹄最喜迎眸含湿润春云又重碧峯西
　　一犁已足利新耕更兾优霑尺泽盈树杪风生心不怿可知望蜀是人情
　　朝烟欲泮露光团扑陇来牟已改观絶胜常年凭览处清懐一晌为农寛
　　御门日雨
　　彻夜聴鸣琴由来檐响斟
　　天恩洵既渥余志益丕钦章疏须裁决庭轩此涖临畴咨期俊吁自省惕虞箴砌草芳含润宫槐绿更深敷言凡百尔喜雨有同心
　　即事
　　着雨落英芳草贴菲菲防防自成文不如流水归鸟有白雪行空衬绿云
　　清可轩
　　金山屋包山焦山山包屋包屋未免俭包山未免俗昆眀湖暎带万夀山隂麓恰当建三楹石壁在其腹山包屋亦包丰啬适兼足顔曰清可轩可意饶清淑璆琳匪所宜鼎彛或堪蓄挂琴拟号陶安铫聊仿陆人尽返淳风岂非天下福
　　雨后御园即景
　　春霖达曙势亷纎怪底朝寒料峭添云敛长空直北望居庸玉积数峯尖
　　一篙春水涨清漪欲泛兰舟意转迟犹忆常年方待泽瞻云频蹙两眉时
　　恰报庭前绽海棠弄珠风韵腻人芳倩谁扶起娇无力今日真看出浴装
　　江南春月鲜逢晴今嵗燕山颇更防爱烟航凌北渚适如眀圣画中行
　　攅团未下又徐垂风势飘来湿玉丝正喜麦牟増秀发逥看花树总华滋
　　览古
　　封建及井田三代之善政后世强师古无益翻为病均田势弗能待乱理岂正【人之言曰井田宜于大乱后行之此岂笃论】汉眀颇封建厝薪寝上证防墙且操戈矧廼各异姓制治本在道其末乃法令舍本末是求何异彼优孟其余率类兹审行尚眀镜
　　喻言
　　物以少为贵亦以贵招议白石与白玉未始非一类石以为杵臼玉以为彛器人情每视石泛泛无他计于玉乃不然睨视求瑕俻以此例其凡吁哉可知畏
　　马似鹿千金而无千金鹿马性取其良鹿足取其速马也鹿其性长跳去不复鹿也马其足林中无一育礛防以攻玉玉成弃礛防范模以陶磁磁就置范模问学与政事况更非两途何因政劳勚云致学荒踈谁能不忘本是谓贤者徒
　　新笋
　　新笋初抽半寸强护培要使长烟篁云栖犊角山蹊遍斸取曽将玉版甞
　　昆眀雨泛
　　西山又喜晓云封靉靅旋看势越浓一棹昆眀泛空濶珠帘四面忽重重
　　乱防随风踈复宻寒光度水有还无常年一雨还艰得叠沛频霑有是乎
　　烟中逺岫翠痕失隄外垂杨緑意生恰忆昨春南国景菱丝甓社半帆横
　　水田鳞次接塘陂陌上柔桑蚕起时貌得江乡自人力隂晴谁料亦相随
　　进舟至静眀园即景再作
