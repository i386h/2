<!-- { "loadSidebar": true } -->
　　西土槃陁只服牛曳绠奚烦纡枉渚靳骖直骇溯遥洲眷除龙骨端承砥【臣钱维城】面想豨膏润泻油覔辙杳然空戴石翦波砉若散抟沤风岐来去凭抨缆【臣观保】泞便襻牵陋拥驺凅泽辕诚呼下泽凘流舷也泛中流俯身独任两襄重【臣蔡新】瞥眼浑张十幅遒朴遫度稽刳木古飘摇状冺卷蓬秋郭歆泛洛仙偕李【臣金甡】
　　【御制】侨恵褰溱政阐邹轸转那资掣兰舵逶迤恰拟驾琳辀山隂镜里行何让
　　防岸桥边句孰筹様准沈香材别采号侪蹙柏匠爰鸠转关弗尚良工逞【臣倪承寛】局脚翻嫌本性揉红壁嵌装祛侈靡银螯搘拄谢雕锼狐聴寂寂遑濡轨【臣奉寛】鱼陟深深免触钩滑防磨光金就砺铿訇彂响鼔援枹腰纒水带胡卢笑【臣刘星炜】胯踞皮囊浑脱羞略仿犁拖频叱犊肯输杯渡或惊鸥神惊折苇初禅祖【臣荘存与】
　　【御制】诞诮乗槎博望侯利济不通殊涣象端微必盛凛坤谋心如一片玉壶在
　　思比三更石鼎不遮莫腹坚胶鸼防底庸蹄蹴骤骅骝屐凡防两供穿织【臣曺文埴】手但双垂胜拍泅二四日登职诸凌两三人受速扵邮嵗华故实知催腊【臣彭元瑞】京邑长防騐始裘【都城濠氷既合民间亦用拕牀以济行旅】濠埭夤縁凌皓皓河堧委宛赴悠悠劳纾担负适従此【臣沈初】逸代蹡趋有往攸客试问津应阻牐谁能履薄竟逾沟锲痕索劔嘲须觧【臣董诰】
　　【御制】记里论钱值易售动防缤纷琼雪辗静来妥帖瑞云浮放弥巻退符精义
　　矢慎懐清朂逺猷容漆安惟娱澹泊循墙敬益饬伛偻括机蓦尔慙追驷【臣吉梦熊】止观渊乎失撼蜉语讶夏虫洋向若鸣先春鸟谷迁幽宿垣附缀排籖擢【臣边继祖】
　　温室欣赓给扎裒七纪逓抡遵击鉢三清合瀹艳擎瓯和嘘暖律聆谐琯【臣李中简】浓酿祥霙祝护畴
　　咸濩彂防钦
　　睿藻蓬瀛引领伫
　　华斿冻宜曲录维翔鳯【臣毛辉祖】
　　【御制】泮待昭苏咏出鯈毼垂帷寒自避玻璃粘牖景全投设云旧典因时式若渉还思训在周
　　降防加赈去嵗各省所属偏灾各州县并成是什志懐
　　新正例施恵博施尧舜难缓急权次苐被灾所应先枚举昨嵗中九防民各安直麦差收大田颇可观而何七月雨京南积涨澜将得反失之数县行潦叹【京南覇州保防等十二州县洼地被水按分数加赈一月】上下江湖北夏旱秧插艰得雨救大半间【去声】有遂枯干【安徽泗州合肥等十州县庐州等五卫江苏泰州盐城等四州县得雨较晚按分数加赈两月一月湖北随州京山髙阜之区虽勘不成灾而收成亦薄屯饷钱粮并令缓征】豫属七州县灾重益可怜【河南光州光山等七州县被旱为重前已抚防蠲缓今青黄不接再按分数加赈两月一月仍命平粜借种以资生计】赈或一再加徴则缓以全余省中稔多无灾黎庶欢讵能期斯普惟勤补其偏讳饰我不为永言志大端
　　题卫贤髙士图
　　孟光菽水举齐眉梯几梁鸿穆且怡京兆似眀古椀字不知津逮又因谁
　　宋宣和瘦金标题卫贤髙士圗所画乃孟光举案事按曽巩耳目志孟光举案齐眉俗直谓几案耳吕少卫云桉乃古椀字故举与眉齐杨慎丹铅总录又云若是案卓何能髙举二人所言固属雷同且卫贤五代人乃出其前所图已是以盘承椀而进则知案之为椀非自曽杨剏论因题其画并识如右
　　祈糓斋居
　　年前辛日春
　　祈糓人日及重叠值金穰庶防
　　鸿禧集昨宵隂逹晨望霰心眼急过午旋放晴借徒劳悒情知时可待凡事豫则立雪象虽隆崇斯乃积收拾安得遍大田三白果絫辑
　　题钱维城山水二十种
　　濑喧磵阁
　　富春大岭大痴作【黄公望富春大岭图列石渠寳笈上等】小册居然仿不讹磵水若称七里濑防知早晚子陵过【用刘长卿诗句意】
　　澄潭飞鹜
　　鲤鱼风潋碧波纹谁漾轻舟起鹜羣一片落霞逺飞防不言传得绛州文
　　栁浦渔归
　　浮家泛宅足谋生归櫂得鱼那忍烹船泊栁塘先晒网丝丝斜挂夕阳眀
　　翠峯晴叠
　　复磴通幽不可知层层宻树拥嵚嵜紫烟生防翆峯竖恰是香罏日照时
　　踈林云带
　　开锦何须紫翆纷也看暎带有氤氲似嫌秋老林踈矣倩以白云代绿云
　　江帆风满
　　布防无恙破江天拟以强弓箭离【去声】千里江陵还一日传神只有李青莲
　　渡口支笻
　　嶤峰倒景入清漪渡口遥看舟影移髙士支笻疑有待趣如苦叶四章诗
　　竹楼待友
　　刳竹为楼下植篁依然胜槩学黄冈桥头来客为谁氏楼上伊人似姓王
　　桥屋翼溪
　　桥屋驾溪若翼然终朝瀎潏俯流泉米家书画船如较一着赢他聴管弦
　　秋坞霜红
　　负山临水结幽居霜叶晴张万锦如寄语司勲杜员外不须林下更停车
　　云关俯眺
　　石磴盘旋万仭崇楼关云外俯长空恰思飞阁天成寺据榻髙秋畅眺同
　　亭纳翠微
　　一笠孤亭四柱空虚眀向逺纳无穷翆微妙防扵何是只在朝岚夕霭中
　　清溪石彴
　　一带清溪水镜摇髙峯有影落岧嶤依稀似入天台路却讶无人过石桥
　　溪洞波
　　石门有水出潺湲滙作平溪縠影翻不着舍船繋洞口恐防认是武陵源
　　飞帆晴逺
　　扁舟开防大江横风顺还欣值快晴不识逺帆飞去者为因利也抑因名
　　筑泉递响
　　流泉有律中【去声】宫商眀笛冩之曲正长一唱恰欣酬一和底须水乐聴东阳
　　前汀烟霁
　　拏舟春水正沄溶隠现溪村无定容知是前汀烟欲泮逺山初露两三峯
　　竹蹊延爽
　　栈道盘盘细迳长森森扶嶂矗丛篁人间六月暑如炽便可其间纳翠凉
　　逺峰塔影
　　精蓝髙下倚峯鬟付与山僧享静闲却似行春桥上望楞伽簪影石湖间
　　岩楼松翠
　　层楼疑是华阳作谡谡常聴松际风廿幅小圗诗廿首俨然殿后见王防
　　雪【正月初六日】
　　浓云久醖酿细雪宻飞扬昨腊较防【平声】倍新年第一祥泽知含麦润色只逊梅香三白兆诚验【正月九宫三白轮在下为农占上瑞】敢嬉敬益蘉
　　诣斋宫作
　　宿
　　坛惟是肃诚心雪后犹防晴间【去声】隂十二楼头积春玉南东畆畔卜秋金
　　畿南秋潦宿粮亏九陌依然物象熈此是帝京繁盛地四郊以外可同斯
　　翠柏森森
　　泰畤笼暖融积素落檐栊春云恋宇仍先集益善多多复望中
　　祈糓礼成述事
　　来复为人迓俶韶喜瞻升辇六花飘
　　祭辛春立前辛日
　　祈糓辰逢先谷朝煜煜燔柴腾大武防防
　　奠璧率羣僚烛田红暎雪田白额手
　　繁禧沐朗昭
　　辇中对雪得句
　　炳大礼庆初成玉辇逶迤返凤城瑞叶攅圑萦綪茷祥花幡纚拂旃旌六街詄荡春如海万户欢欣田是情七字縦因吟即景一心惟益凛持盈
　　题檀玉如意
　　檀为芝柄玉为朶巧制由来出梵那意已云无如岂有空原不欠色斯多全提固弗容拟议二谛依然借揣摩即事问当作何説所期嵗美与人和
　　题曺覇羸马图用旧作韩干人马图歌韵
　　初唐画马江都王覇实私防未谋面百余年后称最工传其法者蓝田干干之真迹既屡获覇之笔惜未曽见【旧作韩干人马图歌有石渠寳笈富唐迹惜防覇作曽无见之句】何来硉矹两羸马宛胫而走覩一旦不借鉴赏辨其真【宣和画谱但载有赢马圗之名而未详其尺幅是帧虽无识印按其笔法绢色知为覇之真迹无疑】古香郁郁生陈绢皇驒【二马色】并卧如堵墙力云惫矣神愈粲覊不受适其适六印幸免奚官案原宪虽贫病则非马援固老意犹彦覇盖自貌坎防纒神妙诚臻业独擅咄防不能起老杜歌以配之双絶观
　　谢时臣雪宵访隠图
　　将及何妨返棹孤月宵霁景迥清殊世闲多少痴情者兴尽犹然有吓雏
　　新正悦心殿
　　三冬频望雪鲜有恱心时春泽今真渥糓朝幸在兹【是日正月八日为糓日】浓云犹作势集霰又先期笑似老农矣何曽苗硕知
　　静憩轩率题
　　已是春膏优渥滋宻云仍盼雪其绥似兹多欲不知足有书轩静憩时
　　蟠青室
　　延縁陟岩廊静室接平基稍进俯峭蒨徐歩降磴梯乃悟屋包山蟠青内外宜咫尺论万里寜独让画师
　　阅古楼
　　借问延楼何以名【楼壁闲嵌三希堂法帖石】三希古迹聚精英阅人阅水徒悲叹欲笑吴中陆士衡
　　畆鉴室
　　蓄水刚足亩凝氷亦可鉴一例俯皎洁何须忆潋滟片时偶属目万方因廑念泰山虽崇髙指蔽徒成暗鉴而小拘墟体物应多欠
　　题画舫斋
　　斋似江南彩画舟坐来轩槛镜光流兰桨桂棹用无借海濶天空兴有投原是不行何碍冻可知常住亦如浮商书十二篇曽读却复难形梦寐求【尝谓髙宗傅说之事非辟门吁俊之正效而行之难矣】
　　古柯庭有防
　　古柯突兀意萧然一任温花薫卉妍此树只因遅彂藻故能阅厯百千年
　　奥旷室
　　既奥复致旷得旷原扵奥放弥巻退蔵相资契理要曦窓受雍融石径延窅窱兰蕙报春芳松筠标古操摛词欲捐妍观静因知妙
　　题得性轩
　　人皆有性本乎天易致失偏艰致全设偶怡情斯谓得中庸要旨岂其然
　　雪中坐氷牀即景
　　言将复雪雪真霏太液氷牀石矶便以凌波渡彼岸天花纷作防陀飞
　　玉龙银凤舞皑皑景附猋飞防衍廽更喜声声鸣爆竹何殊春雨复春雷
　　漫空澔汗杳迷离不辨林塘到始知恰似菱丝隄那畔一湖烟雨泛舟时
　　镜清斋
　　氷牀舣石岸芸牖俯琳渠内外皆含朗凝融那碍虚言清真莫若拟镜更谁如漫虑无鱼诮凌糊且不渔
　　焙茶坞戯题
　　例有竹垆屋里陈奔忙中使捧擎频应教笑煞陆鸿渐似此安称事茗人
　　抱素书屋
　　书屋氷池上真称在玉壶诗宜王【昌龄】氏句画是李家图【李成寒谷先春雪景为石渠寳笈上等】意足惬懐抱法寜论有无尼山标妙旨津逮只瞠吾
　　罨画轩
　　曲廊宛转上无碍雪飘飘罨牖真披画当春果是韶逺林花防缀近砌土融消命笔问谁氏依稀赵干描【北宋赵干雪景为石渠上等】
　　山市晴峦歌题巨然画
　　山市晴峦无山名疑在大峩小峩阜试看峰顶露逺白万古氷霜九夏守凹坪乃始搆精蓝已是天半梯险陡八十四盘堪厯数一盘一涧垂龙走林坳茅屋凡防家新店不知斯是否【范成大峩眉纪行有新店之名】晓烟初泮落晴光湿润犹然滴樾薮蜀犬吠日虽得闻讶似云中鸣玉狗潇湘传景何足云【潇湘八景其一为山市晴岚】马逺见之应缩手【石渠实笈有马逺潇湘八景图】元气磅礴神淋漓不可捉摸谁可偶此僧为画乃谈禅普贤世界空诸有
　　率题二首
　　弗虑已饥弗虑寒寸心恒为【去声】万民殚以兹乐少忧频切白髪羞従镜里看
　　人夸不似老年像一笑付之半信疑设使廿年前面目又何须借尔夸为
　　夏珪防桥风雪图
　　驴背风花冷打人逺山忽耸玉嶙峋谁知了了踈踈笔郑相诗情尽得神
　　延春阁对雪
　　过午云复凑雪势益酣畅晻濭若可掬飒纚莫能状不惟稷粒洒真是鹤毳飏层阁出宫城遂乃一骋望平侇俯街市奄霭迷方向树开花薝卜山耸玉屏障延春诚延春同民乐和鬯然扵此乐中即恐心或放
　　题碧琳馆
　　踈踈宻宻色兼空节节枝枝雪与笼设拟窓前神契句白家诗里玉玲珑
