<!-- { "loadSidebar": true } -->
　　一年，值岁遭饥荒。里中富室每患剽窃。杲一夕独立要道，候群盗来，遮谓之曰：』我剑庵和尚也，大众识之乎？大众不过为饥寒所逼，聊以自救。所谓夜里大人是也。赤子之心原未绝灭，何可久迷不悟？今有稍赠君辈，持归各理生计，毋为此龌龊事，上辱祖宗，下羞子孙也。『群盗皆弃杖罗拜，道：』愿奉教。『杲袖中取出白金以赠之。【倒应亏朱提之力。若无此，杲虽千言万语，终属徒饶。】此后众盗悉改为良民。那时江邑赋重事烦，历来令二堂出入，俱以广福寺钟鸣为度。早政听讼，晓钟动即出堂。午政催科，暮钟方息入休。不然，则政多废坠。寺钟忽屡日不鸣，令怪之。呼司钟僧诘问，对道：』连夜忽有妖物盘踞钟楼。僧每登楼，则掷石如雨，不得上。以故失更，实非僧过。『县令怒道：』尔等多饮醇酒，沈醉所致，何得以妖物支饰耶？『笞而遣之。是夕，钟仍不鸣。明旦复召僧来诘责。僧泣诉妖状甚张，令益怒，限今夕不鸣即置尔死。【好胡涂知县。前笞犹可者，或以为贪饮失误。此谓明知是妖矣，不敢奈何妖，而欲处僧。此等官宜为狐所侮之得耳。】僧惧归，泣告住持。住持道：』我闻剑庵大师乃得道者，汝速往求之，或可除也。『僧遂走告。杲道：』能掷石拒人者，必狐也。狐性嗜鸡，最忌梧子油，可以梧子油炙肥鸡置楼下，彼闻香味必来取啖。啖则必大吐，吐则神散力惫，僵卧不能动，乃可缚也。俟其说誓乞命即释之，万不可杀，杀则群狐必来索命，祸难解矣。『僧如其言，果获一狐，黑毛九尾，狐被缚，怒道：』吾通神狐也，吾自得道以来，模行大江南北，无敢撄者。至江靖两邑城廊间，所惧者惟三人耳。尔等何人，辄也取我？『众僧问道：』三人为谁？『狐道：』东郭村学究单，城南剑庵和尚杲，白石山刑部员外钟。除此三人外，我皆得而侮之。『【不但诸生闻之当愧杀，即县令闻之亦当愧杀。】僧道：『吾奉杲头陀命，汝奈何？』狐道：『若是，我当远避，毋为君子弃也。吾誓不祸汝，从此逝矣。』众僧纵之去，同走访单学究。乃皤然老翁，七十余矣。将狐言相告，且诘其生平。学究道：『我一生无甚好处，但教授五十年，未尝一日稍怠。待生徒，贫富无二心。与人交接，无欺诳之念而已。』此时轰传得合城皆知。有些文人墨士，素闻钟生之名者，纷纷到白石山来访钟员外。四处访问，并无其人。村中有几个老诚有识的，疑心道：『我们这里那年来了个先生，不说姓名，自称白石山樵，想就是甚么钟员外埋名隐姓的罢。』众人就到他馆中来探问，钟生问其故，众人把老狐的话相告，钟生道：『请问这钟员外他何到这里来？今在何处住？』众人道：『因为不知，故此特来奉问先生。』钟生笑道：『我一个教书糊口的人，何以得知？』众人虽散去，都疑心是他，无一日没人来问。钟生恐或有人识出，遂辞了众门徒出来。闻得人说邑中有一个张颠，每日鸡鸣而起，即指山谷痛哭，大呼崇祯皇帝数声，日出乃返，风雨不辍，往访之。这张颠名印顶，字大育。幼明辩，博学工诗，善鼓琴。又工击剑。然不挟剑，每酒酣兴发，持又苇或柳枝狂舞中庭，如梨花乱落，紫电交驰，令人目眩。天性忠义，甲申传闻李贼弒帝，一恸即成颠疾，常号泣狂走于市，或裸体悲歌于道。人多恶之，乃移家定山云停里，自署其门道：
　　山定人随定，云停我亦停。
　　钟生访着了他，亦实告其始末。相携大恸，一见如故，款留数日而别。又问陈颠夫之名，要访觅一晤，竟不知其所往。这陈颠夫字乐山，名景。性豪侠，倜傥不羁。崇祯末年，中原流寇猖獗，颠夫愤之。尽变家产，渡江募壮士五百人起义，与河南巡抚朱明合军大破贼于柳园，生擒贼首八斗糟斩之。既而朱明以谗去，援师不继，且食尽，遂散壮士归。乃漆八斗之头颅为酒器，大会亲朋。酒至客前，必令大骂逆贼者三，然后饮尽，如此者七昼夜。此后或住或去，踪迹莫定。钟生访问数日，不得一遇。有人见他行藏异人，知他是个埋名的高士，说道：『陈颠一时那里便觅得着？四明有个万履庵，也是个义士。他是总不出门的，一去便可相晤。』钟生即往四往明去相访。原来这万履庵名泰，自幼颖悟绝伦，凡书寓目即成诵。垂髫即有文名，乡士大夫皆矜诩之。举诸生，以端方称。性孝友，内外无闲言。闭户求天人之学，终日危坐。静思圣贤克己复礼的工夫，卒悟心性本原。故其诗文多自出性情，不事雕琢，无斧凿痕，不蹈浮华，绝烟火气。读之者萧萧然，两腋若有清风来。吴越学人一时翕然，多宗之。然尚气节任侠，无腐头巾气。与人以诚，虽田夫牧竖，必推心置腹。里巷有犯之者，多不与校。及一旦有急，已忘其怼，即殚力拯其危，倾囊周其困。性虽耿介，然接人甚和。与之处，油油然如坐春风中。即最猥琐之夫，一望见其颜色，鄙吝顿消，傲僻全捐矣。思宗崩，即弃家野服，筑居水中央，自署其门道：
　　有天不戴逃方外，无地堪依住水中。
　　钟生寻到他住处，将来历向他家小奚说明。履庵自驾小舟迎诸水浒，共载而归。悲歌十余日。钟生辞别，复亲自棹送十数里始返。钟生由浙江出江西饶州府到豫章，偶遇着一个姓萧的主人，与语投机，定要留钟生到他东山乡中，训他子弟。钟生此时又改了名姓，姓金，名生。取了姓的半边，字下的一字。萧家子弟十数人皆从受学。一日，萧家有子弟毕婚宴客。那时他村中有一个巫人，善用妖法。里人事之甚谨，稍有忤触，祸必立至。每宴会，必奉以首席。钟生此日以师道自居，并不逊让，竟自坐了。这妖巫心甚怒，数以言语侵犯钟生。钟生恚甚，厉声叱之道：『尔何物宵人，敢与正人君子争坐次耶？』那妖巫亦怒，忿然作色，出不逊之语。二人几次犯言，众人劝开，皆不欢而散矣。众弟子辈恐钟生为其所害，备述其素常凶恶，今夜妖必致祸。因备篮舆，请钟生远避三十里可免。钟生笑道：『妖不胜德，邪不干正，理也。吾虽不德，然自揣生平无自欺者，妖何能为？』弟子坚请，钟生弗从。弟子知钟生精于易，固请筮之，得舆尸凶象。【不意此象应在妖巫。】钟生道：『我姑备之可耳。』命诸弟子藏匿他舍，钟生于斋中用沙画八卦绕几，秉烛焚香，研朱点《周易》以俟。夜阑，忽听空庭似落叶声，果有一人乘斑斓大虎从窗棂中进来。狼首豹眼，披锁子甲，持方天戟，忽长一丈，绕卦疾走。钟生毫无惧，以点易朱笔投之，应手而倒，忽然缩小。钟生近前拾起一看，乃尺余长纸剪的形状，拿来夹在《易经》中。久之，又闻牖外寒风萧萧。一人蓝面赤髯披发，持着斧，跨白象，排闼而入。驰绕卦外，即不能进。钟生又拈笔掷仆，检视，也同前番一样，乃纸所造者，亦夹在易经中。少倾，复有一人，牛头两角，骑黄毛狮子。黑盔皂甲，提偃月刀，直入内室。环绕三匝，控勒向钟生口吐火焰，直逼衣冠，钟生凝神危坐，端然不动。所乘狮子张牙舞爪，作搏噬状，四外皆啾啾鬼声。那妖见钟生不睬，抡刀作击刺之势。钟生又以笔投之，豁然仆地，作呻吟之声，半刻乃息。视之，仍纸剪者，拾起同夹在一处。不多时，鸡既鸣矣。东方渐明，众弟子趋来问候。见户牖大开，钟生尚明烛端坐，问道：『先生夜来曾见甚妖异否？』钟生详细告之，将三个纸剪与他们看了，仍夹于书内。弟子们都吐舌变色。钟生令扫除屋内，然后上床高卧。不多时，有一老妪号哭而来，在门外求先生饶命。众疵子出去问他是何故，老妪道：『我丈夫不道，昨与先生相忤。夜间摄了亲子的魂为魅，来魇先生。不料皆被执下，今收魂不返，三子殆将毙矣。乞转达还三纸，愿送千金为报。』弟子入对钟生说了，钟生道：『我正欲绝其妖种，以除一方之害，岂敢还彼？』众弟子道：『还彼可得千金厚赠，何乐不为？』钟生笑道：『我岂是贪财之鄙夫耶？』执意不与。那妖巫三子即日俱毙，妖巫不数日亦惭忿而死。钟生复购得其妖书焚之，遂除了一害。人渐闻名，都来拜访钟生。钟生恐被人识破，又辞了主人，复回浙来，要入天台山觅一隐居之地。
