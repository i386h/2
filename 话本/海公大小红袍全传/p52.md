<!-- { "loadSidebar": true } -->
　　张皇后闻知，不胜优惧。即召一班旧臣，奉太子即位于柩前。改元隆庆，尊母张后为皇太后，立妃袁氏为皇后。葬帝于恭陵，颁诏大赦天下。严嵩等心中不安，屡请放回田里。帝不准，仍命兼丞相事，拜海瑞为文华殿大学士，遣使往迎。
　　再说海瑞自到南京，诸务悉心尽理，处事亦属和平，即诸王亦多敬服。光阴迅速，不觉在任三年。
　　这天，海瑞正欲请旨陛见，忽接哀诏，海瑞大哭，即与文武挂孝开丧，设位遥祭。海瑞闻得新君登极，即修本遣使，参奏严嵩父子之罪。海瑞心忧严嵩危国，又不得进京面奏，遂终日忧心如焚，不觉染成一病，乃对夫人曰：“我不幸，今与你中道分别。我自出仕以来，历任封疆，却未曾受民间一丝一线。今有红袍一件，贮于箱中。倘我死后，当以此袍为殓，亦表我生平之耿介也。”
　　说毕而终。夫人大哭，即遵遗命，将此大红袍蔽瑞之尸，备棺而殓。诸王闻知，各皆悲泣，俱来吊唁。张夫人搜检行匣，竟无分文，遂不得还乡。诸王飞章具奏。
　　且说赍恩旨之使，一日到了南京，闻知海瑞已死，叹惜不已。回京复命，称说海瑞一身别无长物，临殆只有大红布袍一领蔽尸。其家眷贫不能回粤，现在南京落魄。天子闻奏，念其忠勤耿直，敕赐谥曰忠介，命本省拨帑项银一万两，送海瑞灵柩回籍安葬，追赠少保。及阅海瑞奏，乃参严嵩父子之事，旋有许多廷臣参劾严之党羽，天子大怒。立下嵩与世蕃、张、赵等于狱，百姓无不欢喜。从此天下肃靖矣。
　　后人有待赞海公之忠心爱国，其诗曰：正气贯天日，艰难国运时。
　　忠心盟白水，赤胆古今稀。
　　又有短章以赞之云：
　　五指灵钟岳，华芳冠四时。
　　如撑凭指掌，得此可挣持。
　　时有颠道人，有无题诗十首：
　　其一
　　一帘花影拂轻尘，路认仙源未隔津。
　　密约夜深能待我，胆大心细善防人。
　　喜无鹦鹉偷传语，剩有流莺解惜春。
　　形迹怕教同侣妒，嘱郎见面不相亲。
　　其二
　　惭愧题桥乏妙才，枉将心事诉妆台。
　　津非少妇偏能妒，山岂彭郎易起猜？
　　底事妄传仙子降，何曾亲见洛神来？
　　劝君莫结同心带，一结心同解不开！
　　其三
　　惺惺最是惜惺惺，倚翠偎红雨乍停。
　　念我惊魂防姊觉，教郎安睡待奴醒。
　　春寒被角倾身让，风过窗棂侧耳听。
　　天晓余温留不得，隔窗密约重叮咛。
　　其四
　　回廊百折转堂坳，阿阁三层锁凤巢。
　　金扇暗遮人影至，玉扉轻扣指声敲。
　　脂含重熟樱桃颗，香解寒衾豆蔻梢。
　　傍烛笑看屏背上，角巾钗索影先交。
　　其五
　　窗外闻势竹声吟，暂将小别亦追寻。
　　羞闻软语情犹浅，许看香肌爱始深。
　　他日悲欢凭妾命，此身轻重恃郎心。
　　须知千古文君意，不遇相如不听琴。
　　其六
　　窗外闻声暗里迎，胸中有胆亦心惊。
　　常防遇处留灯影，偏易行来触瑟声。
　　条脱光寒连臂战，汤苏春暖放钩轻。
　　枕边梦醒低低唤，消受香郎两字名。
　　其七
　　闻说将离意便愁，情郎无计泪交流。
　　身非精卫难填海，意是游鱼任钓钩。
　　锦衾角枕凄凉况，从此相思又起头。
　　影散落花随马勒，同仇心事怕逢秋。
　　其八
　　知郎无赖喜诙谐，极决承欢事事偕。
　　学画鸳鸯调翠黛，戏签蝴蝶当荆钗。
　　减侬绣事来磨墨，助我诗情坐向怀。
　　百种温柔千婉转，不留踪迹与同侪。
　　其九
　　对面欢娱背面思，人生能得几多时？
　　盟心好订他生约，咬指难书薄命词。
　　相思满腹凭谁寄？凄凉犹恐被人知。
　　强笑暂将愁闷解，前事回思自觉痴。
　　其十
　　同心好叠寄书函，字字簪花细细缄。
　　紫凤已飞空寄曲，青蝇虽小易生谗。
　　半矜秋水怀新月，遍体余香借故衫。
　　安得射来双孔雀，教他带绶一时衔。
　　后人只录十首，以志其意。后来皆以《大红袍》一书为美谈。不知海公乃是当时杰士，千古忠臣，死而后已，则作书者亦从此而已矣。我深怪今之说《大红袍》者，则以海公遇事辄奏，如做知县时，便劾严嵩，孰不知尊卑有分，不得妄奏哉！
　　又以海公审断宫闱，以何妃生子不为王裔，严嵩故陷西宫，海公令滴血以验真假，此真所谓村野之谈。纵帝宫闱不净，亦不于严嵩主政之得奏帝者。海公又何从不审之？至于明遣刺客，而赖何氏，则更荒唐。谁道竟无其事，则不必更有其文！以史校之，竟无何氏在宫，亦无何太师，究竟何人？官居何职？一派胡言乱语，殊堪笑煞！故特标明，免愚者为其所惑，而玷我海公也！
　　夫人臣事君，宜得际遇。若非其时，则徒有鞠躬尽瘁之心，偏乏言听计从之日。所以得际遇者，嵩也。其不合时宜者，海公也。海公秉丹心于方寸，而帝虽知公之贤之忠，而言不曾确听，计不曾确从，此亦公之时与命也！嵩之遇帝三载三迁，骤秉钧衡，旋晋太师，数十年如一日。虽有继盛等之劾奏，而留中不发，卒得安享，此所谓得其时者也！至于世蕃恃父之势，肆其凶横，无所不至，竟至诬陷亲王，污辱秀士，擅杀大臣，恶贯满盈。父子不败于嘉靖之朝，而败于隆庆之日，可谓成败有时者也！人几疑其幸免，而隆庆诛之，始快人心。不然读书者至此，则不禁喟然而叹，慨然废卷矣！
海公小红袍
第一回　海刚峰请旨归田　张居正负幼登殿
　　解组归来鬓已斑，林泉清趣且偷闲。
　　君恩应比如山重，梦寐难忘忆圣颜。
　　日午天青，幂罩关山，双旌又来。料苍生属望，梦难辞鞅掌，那避喧哗。遗爱长存，殊勋不泯，谁识心劳抚字哉！征途上，早流连瘦马，荒驿宫梅。林居拟遂初怀，却缘甚、趋庭鲤对乖。慨当时虎视，双眸炯炯，俱成鹤发，满颔皑皑。朔雪迷空，蛮烟匝地，须信人生亦有涯。丹青在，共临风延伫，眄想徘徊。
　　这《沁园春》一调，专为忠君爱民、毕生劳瘁、以民生国计抱负终身、至老而无倦者，后之人，故美之以词颂，采之以传奇，千载而下，知所以为忠也，为诈也，为不肖也，为贤也。
　　然世人多以忠贞节操为千古美谈，奸邪谗佞视为遗臭万世。那知无奸邪谗佞，无以见忠贞节操之人；无忠贞节操之人，无以除奸邪谗佞之党。试举《小红袍》一书。
　　话说明朝有一位大臣，谥忠介公，姓海名瑞，号刚峰者，广东琼江县人。赋性忠直，器宇魁梧。年二十七时，以贡士起家，授淳安县令。因那时严嵩权奸当国，他便与严嵩作对。严嵩百计谋害，幸老天庇佑，后竟扳倒严嵩，为国除奸去暴。又曾保全国母、太子，功在朝廷，中外悦服。嘉靖天子钦命南直操江之任，御赐飞龙旗两面，上写着：“逢龙截角，遇虎敲牙。”
　　到任以来，奸邪屏迹，官清民乐，这也不表。
　　有松江府华亭县书生姓陆，名秀，字元龙。父陆汉臣，母何氏，遭恶宦阴谋架陷，父母相继沦亡。陆元龙落拓风尘，栖身无所，幸徐尚书告归林下，怜才物色，招入为婿。适海爷按临南直操江，不怕皇亲国戚，惯要剪除，元龙就去呼冤，立刻为伊剖断，冤伸枉雪。又有郭成，字文孝，混名孤儿，江宁府上元县人。父早逝，孤儿性孝谨，随母寄食舅氏，遂弃举子业。
　　海爷怜他孤苦，赠他白金，得以攻书入泮。恰好秋期将至，郭成赶闱，陆元龙亦与秋试。元龙得中经魁，郭成得中第十四名举人，二人来到操江衙门拜见恩师。海爷道：“贤契自从一别，苦志诗书，可喜一举成名，不负当日老夫冰鉴。”二人道：“多谢恩师提拔，衔环难报。”海爷道：“贵同年在此，我有杯酒称贺。”左右备酒，席间说些别后寒温。海爷道：“二位贤契，我端正书札在此，俟进京时递与相国李公，自有好处。”陆元龙、郭成二人拜别辞出。于是二人择吉进京。
　　到了相府，投递海爷书信。李太师细问海操江在任如何，二人称道海爷居官公正廉明，太师甚喜。郭成、陆元龙告别回寓。
　　看看春期已到，二人进场。榜发，俱各高中了进士。陆元龙殿试中了探花，郭成钦点翰林，在京供职。
　　海爷三年任满，回京复命。皇爷大悦，道：“爱卿忠正清廉，不负朕所托，今升卿为兵部尚书。”海爷忙叩头奏道：“臣蒙圣上加恩，本当尽忠报国。但今臣一则筋疲力竭，二则年迈无子，三则学疏才浅，不堪为官，望天恩赐臣告归林下。”皇爷道：“卿素负才能，赤心为国，正宜助朕掌理朝政，岂可辞朕而去？”海爷又奏道：“臣果系老迈，不堪办事，乞天恩放归田里。臣死在九泉，亦感皇恩。”皇爷见海瑞决意要去，乃道：“爱卿既决意要去，朕亦不忍强留。今准卿告假一年，还乡祭祖，候限满之日，来京供职。”海爷谢恩退朝，同僚尽来送行。海爷荣归林下。荏苒流光，过了许多岁月，暂且按下不表。
　　且讲隆庆皇爷登基六载，风调雨顺，国泰民安。不期本年二月间，龙体欠安，至四月甚至沉重。娘娘心中忧闷，叫—声：“万岁呵！太后寿高年迈，王儿又小，若有不测，叫四岁孩儿怎能治国？”皇爷道：“御妻呵！不必忧虑，只消把王儿托付一个忠臣，总理朝纲，便可无忧了。”娘娘道：“不知万岁要托何人？”皇爷道：“你且回避，只留王儿在此，朕自有主意。”
　　皇后退入后宫。
　　皇爷命内侍传到十位朝官见驾。内侍传出旨意，那十个大臣，即刻随宣进入寝宫朝见。皇爷道：“朕今宣卿等非为别事，只因朕病体沉重，恐有不测。太子年幼，无人保驾，特宣卿等，凭太子自择，学那周公辅成王故事，负幼登殿。”诸臣听令。
　　皇爷道：“王儿你去择来。”那太子遍观，中意张居正，便跑身边，要他抱。居正抱起太子。皇爷道：“王儿可谓目下有珠。”
　　即命太子拜他为师傅，封为太师，其妻林氏，封一品夫人，入宫保护太子。“明日传集百官，朕当传位，命太子临朝登基。”
　　诸人各各谢恩退出。
