<!-- { "loadSidebar": true } -->
    燕雀同词而对曰：何其凤凰不嗔，乃被鸿鹤责所。你亦未能断事，到头没多词句。必其倚有高才，请乞立题诗赋。
    鸿鹤好心，却被讥刺，乃与一诗，以呈二子：
    鸿鹤宿收有远志，燕雀由来故不知。
    一朝自到青云上，三岁飞鸣当此时。
    并雀同词而对曰：
    大鹏信图南，鹪鹩巢一枝，
    逍遥各自得，何在二虫知。

    茶酒论一卷
    窃见农曾尝百草，五谷从此得分；轩辕3其衣服，流传教示后人。仓颉致其文字，孔丘阐化儒因。不可从头细说，撮其枢要之陈。暂问茶之与酒，两个谁有功勋？阿谁即合卑小，阿谁即合称尊？今日各须立理，强者光饰一门。
    茶乃出来言曰：诸人莫闹，听说些些。百草之首，万木之花。贵之取蕊，重之摘芽。呼之茗草，号之作茶。贡五侯宅，奉帝王家。时新献入，一世荣华。自然尊贵，何用论夸！
    酒乃出来：可笑词说！自古至今，茶贱酒贵。单醪投河，三军告醉。君王饮之，叫呼万岁；群臣饮之，赐卿无畏。和气定生，神明歆气。酒食向人，终无恶意。有酒有令，仁义礼智。自合称尊，何劳比类！
    茶酒曰：阿你不闻道：浮梁歙州，万国来求。蜀川流顶，骑山蓦岭。舒城太湖，买婢买奴。越郡馀杭，金帛为囊。素紫天子，人间亦少；商客来求，舡车塞绍。扰此踪由，阿谁合少？
    酒谓茶曰：阿你不闻道：济酒干和，博锦博罗。蒲桃九酝，于身有润。玉酒琼浆，仙人杯觞。菊花竹叶，君王交接。中山赵母，甘甜美苦。一醉三年，流传今中古。礼让乡闾，调和军府。阿你头脑，不须干努。
    茶谓酒曰：我之茗草，万木之心。或白如玉，或似黄金。名僧大德，幽隐禅林。饮之语话，能去昏沉。供养弥勒，奉献观音。千劫万劫，诸佛相钦。酒能破家散宅，广作邪淫。打却三盏已后，令人只是罪深。
    酒谓茶曰：三文一27，何年得富？酒通贵人，公卿所慕。曾道赵主弹琴，秦王击缶。不可把茶请歌，不可为茶义舞。茶吃只是28疼，多吃令人患肚。一日打却不杯，肠胀又同衙鼓。若也服之三年，养虾29得水病报苦。
    茶谓酒曰：我三十成名，束带巾栉。蓦海骑江，来朝今室。将到市30，安排未毕。人来买之，钱财盈溢。言下便得富饶，不在明朝后日。阿你酒能昏乱，吃了多饶啾唧。街中罗织平人，脊上少须十七。
    酒谓茶曰：岂不见古人才子，吟诗尽道：渴来一盏，能生养命。又道：酒是消愁药。又道：酒能养贤。古人糠粕，今乃流传。茶贱三文五碗，酒贱中半七文。致酒谢坐，礼让周旋。国家音乐，本为酒泉。终朝吃你茶水，敢动些些管弦！
    茶谓酒曰：阿你不见道：男儿十四五，莫与酒家亲。君不见生生鸟，为酒丧其身。阿你即道：茶吃发病，酒吃养贤：即见道有酒黄酒病，不见道有茶疯茶颠！阿31世王为酒煞父害母，刘伶为酒一死三年。吃了张眉竖眼，怒斗揎拳。状上只言粗豪酒醉，不曾有茶醉相言。不免求首杖子，本典索钱。大枷32项，背上抛椽。便即烧香断酒，念佛求天。终身不吃，望免33 34。两个政争人我，不知水在帝边。
    水谓茶酒曰：阿你两个，何用35 35？阿谁许你，各拟论功！言词相毁，道西说东。人生四大地水火风。茶不得水，作何相貌？酒不得水，作甚形容？米曲干吃，损人肠36；茶片干吃，只粝破喉咙。万物须水，五谷之宗。上应干象，下顺吉凶。江、河、淮、济，有我即通；亦能漂荡天地，亦能涸煞鱼龙。尧时九年灭迹，只缘我在其中。感得天下钦奉，万姓依从。由自不说能圣，阿你两个何用争功？从今已后，切须和同。酒店发富，茶坊不穷。长为兄弟，须得始终。若人读之一本，启世不害酒颠茶风。
    茶酒论一卷。
    开宝叁年壬申岁正月十四日知术院弟子阎海真自手书记

    八相变
    尔时释迦如来，于过去无量世时，百千万劫，多生波罗奈国。广发四弘誓原，直求无上菩提。不惜身命，常以已身及一切万物，给施众生。慈力王时，见五夜叉，为啖人血肉，饥火所逼，其王哀愍，与身布施，喂五夜叉。歌利王时，割截身体，节节支解。尸毗王时，割股救其鸠鸽。月光王时，一一树下，施头千遍。求其智慧。宝灯王时，剜身千龛，供养十方诸佛，身上燃灯千盏。萨无1王子时，舍身数度，济其饿虎。悉达太子时，广开大藏，布施一切饥饿贫乏之人，令得饱满。兼所有国城妻子，象马七珍等，施与一切众生。或时为王，或时为太子，于波罗奈国五天之境，舍身舍命，不作为难。非但一生，如是百千万亿劫，精练身心，发其大原，种种苦行，无不修断。令其心原满足。故于三无数劫中，积修万行，只为功充果满，方成佛位。佛者何语，佛者觉也。觉悟身中，真如之性，觉心内，烦恼之怨。出生死之尘劳，践菩提之阗域。六通具足，五眼元明，为三国介大师，作四生慈父。从清净土，著蔽垢衣，出现娑娑，化诸弟子。
    三大僧祗原力坚，六波罗蜜行周旋。
    百千功德身将满，八十阴形相欲全。
    未向此间来救度，且于何处大基缘。
    当时不在诸馀国，示现权居兜率天。
    未审兜率2者，是梵语，秦言知足天。兜名少欲，率是知足，此是欲界弟四天也。况说欲界，有其六天：未审兜率2天；弟五乐变化天；弟六他化自在天。如是六天之内，近上则玄极太寂，近下则闹动烦喧，中者兜率2天，不寂不闹，所以前佛后佛，总补在依此宫。今我如来世尊，亦当是处。
    于是我佛观见阎浮提众生业重，流浪难出苦源，纵欲……。
    我佛观见阎浮提众生，业鄣深重，苦海难离，欲拟下界劳笼，拔超生死。遂生死。遂遣金团天子，先届凡间，选一奇方，堪吾降质。于此之时，有何言语：
    我今欲拟下阎浮，汝等速须拣一国。
    遍看下方诸世界，何处堪吾托生临。
    尔时金团天子，奉遣下界，历遍凡间，数选奇方，并不堪世尊托质。唯有迦毗卫国似应堪居，却往天中具由咨说：
    今日金团天子，潜身来下人间。
    今朝菩萨降生，福报合生何处。
    遍看十六大国，从头皆道不堪。
    唯有迦毗罗城，天子闻名弟一。
    社稷万年国主，祖宗千代轮王。
    我观过去世尊，示现皆生佛国。
    看了却归天界，随相菩萨下生。
    当时七月中旬，托荫摩耶腹内。
    百千天子排空下，不同向迦毗罗国生。
    是时摩耶夫人梦想有孕，月满将充。宫中烦闷而愁怨，遂伴嫔妃游后苑。睹无忧树，举手攀枝，释迦真身从右协诞出。当此之时，有何言语：
    无忧树下暂攀花，右协生来释氏家。
    五百天人随太子，三千宫发捧摩耶。
    堂前飞来鸳鸯被，园里休登翡翠车。
    产后孩童多瑞相，明君闻奏喜无涯。
    太子既生之下，感得九龙吐水，沐浴一身。举左手而指天，垂右臂而于地，东西徐步，起足莲花。凡人睹此者殊祥，遇者顾瞻之异端。当尔之时，道何言语：
    九龙吐水欲身胎，八部神光曜殿台。
    希奇瑞相头中现，菡萏莲花足下开。
    指天天上我为尊，指地地中最胜仁。
    我生胎分今朝尽，是降菩萨最后身。
    于是大王怜爱太子，将向后宫，令遣嫔妃，遂交育养。其时被诸大臣道：大王！太子本是妖精鬼魅，请王须与弃亡。若也存立人间，必定破家灭国。当尔之时，有何言语：
    太子生下瑞灵颜，诸臣猜道是妖奸。
    臣请大王须除弃，留存家国总不安。
    当时文殊菩萨，密见诸臣不识是出世之仙，恐谄损伤太子。遂化作一臣，数越起超班， 对奏言：大王审察，莫取诸臣言教，细意再思。此是异圣奇仁人，不同凡类。当尔之时，有何言语：
    太子相好无等伦，降下阎浮化理民。
    居家定作轮王位，出世应为大法尊。
    文殊菩萨遂向大王道：大王若不信，南山有一阿斯2仙人，修行岁久，道行精专。屈请将来，令交蟾相，大王便悉此事。
    南山有一阿斯仙，修行岁久道行专。
    颜貌已过经千载，早登五道相人间。
    瞻看国内呼弟一，世上无比共齐肩。
    屈请将来令交相，臣此今朝不虚然。
    既见菩萨语了，大王感取见言，来日屈请仙人。侵晨便至，门首邀请上殿，对说因由。大王有夫人产生，乃出奇祥，太子生下便语，口称唯尊，天上人间，独我无胜。固请仙哲，占相斯人。仙师见太子出来，流泪满目，手拭眼泪，口赞希嗟。当尔之时，道何言语：
    大王屈请圣仙才，侵晨便到门首来。
    广排绮席花敷殿，共王祗揖上基阶。
    启口申说夫人孕，生下太子大奇哉。
    仙人忽见泪盈目，吁嗟伤欢手4腮。
    仙人既召之后，却向大王道：太子是出世之尊，不是凡人之数。大王今若不信，城南有一泥神，置世已来，人皆视验。王疑太子魍魅，但出亲验神前。的是鬼类妖精，其神化为凝血，若不是精奸之类，只合不动不变。于尔之时，有何言语：
    城南有一摩醯神，见说寻常多操嗔。
    世上或行诈伪事，就前定难理其真。
    大王但将此太子，才见必令始知闻。
    若是祯祥于本主，的定妖邪化为尘。
    大王明日广排天仗，远出城南，将百万之精兵，并太子亦随驾幸。行至神庙五里以来，泥神被北方天大唱一声，虽是泥神，一步一倒，直到大王马前，礼拜乞罪。
    咄咄泥龛土像身，空将昧语诳时人。
    从此大王怀抱子，便是牟尼大世尊。
    又道：
    因何不起出门迎，礼拜求哀乞罪轻。
    舍却多生邪见行，从此免作鬼神形。
    大王道：圣者寻常多操恶，今日拜礼甚人？泥神道：不是礼拜大王，礼拜大五太子。何故？太子有三十二相，八十种好，项背圆光，紫摩金色。在家作转轮王位，出家定证佛身，所以礼拜。
