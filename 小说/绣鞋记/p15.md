<!-- { "loadSidebar": true } -->
　　张氏亚凤者，珠帘弱女，金屋名媛。纵或伤薄命于红颜，岂至感深情于绿绮。胡乃才歌寡鹄便欲求凰。中淫尼之巧计，禅床幻作欢床,从豪宦之奸谋,珠海翻成孽海。据此彤管至玷，白璧蒙瑕,速炽金钢之刃插入牝阴,准投禽兽之胎，托生猫姆。

　　李鹩举者，财盈万贯，虽能作福作威，富有千金，宜以不卑不亢。何乃便为不仁之习，见贫贱则昂其首，竟同趋炎附势之流，睹富贵则摇其尾，称之以沓沓既无殊，娼妇之心。名之曰讠也讠也亦奚异，
　　和尚之眼，虽法江湖之水,不能洗阙羞颜,即图山毒之形，难以穷其丑态。宜加惩儆令作龟公。
　　叶亚狄者，本为市井无赖之徒，因迁叔而称侄少，何异乡曲无知之辈，逐匪党而作，乃撕勒人钱财，以图自足之计，固知所得良多，掘人坟冢，以为择食之端，试问于心何忍？况无夫之妇，已作婶娘，何得复行淫乱；有主之田，原非己物，乃尔竟欲延谋。据此无良，实非人类。生即厚颜居季世，死亦无面见先人。此世留名大水鱼，来生合作穿山甲。

　　桀枝、亚左者，业披缁于佛地，固宜剑断尘情，岂念素于禅堂，复至波生苦海。胡乃散天花于座上，只散桃花；施法雨于人间，但施巫雨。菩提树幻成连理树，秽达西天，明镜台你作游仙台,腥闻南士。三生现孽,一味宣淫。虽使居鬼门母彘，不足以赎其辜；惟令托阳世牝虎，庶可以当其罪。

　　陈氏者，少年夫婿，早掇科名，半步行藏，当知礼法，何闺阁内总无廉耻，竟色美而献旗枪，巾帼中全没须眉，遂买笑而通针线。秋波频转，无非欲取人怜，莲步轻移，殆谓能撩客思。幸荫芝钟情硕果,故不暇染指于元羹类。倘鹩举欲啖馀桃,难保失身于鹅料。况出乖弄丑，成也原是萧何，丧节辱身，败矣莫非彼妇。去其心目，纳入铜钟更宜。将邓清之妇以行刑，使即抱铜柱一条而受罪。

　　叶润泽者,曾经获罪公庭,宜汝受刑木里扌耆。固宜遁迹，梅林，惧为冯妇；岂敢侧身棠署，复作奸徒。何食铜无厌，犹怀暗箭伤人。为恶不悛，常捧大蹄卫己。捉以尤浑、费仲未尽其奸，校之飞廉、恶来差方其恶。是宜敲其牙，拔其舌，托生粪内，转入虫伦。至于党恶毛撕，助奸烂匪,掳生人,食死骨，律无宽宥，法必痛惩。地狱之鬼，沉沦泉府，丰都屎笨之峰，投胎阳间坑厕。此判。

　　判断已完，吩咐鬼卒将死者带赴鬼门关待罪，生者送回阳世为人，等待阳寿终满，再行带回听候发落。鬼卒答声 ：“领 命。”将各生魂放回。其时各人擦醒，不禁汗流脊背，毛骨悚然。是耶非耶？依稀仿佛。
　　盖幽明之中，原无二理，大抵为善必报，作恶难逃。可见人生在世，须要行仁义事，存忠孝心，勿贪意外之财，莫饮过量之酒，勿谋人之财产，勿淫人之妻女,多修善果,广种福田，脱离苦海，共登寿域。岂不快哉！岂不乐哉！

 (完)
