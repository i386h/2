<!-- { "loadSidebar": true } -->
　　柴扉深闭夜虚暖借重茅压敝庐喜有一灯照织读不湏凿壁恼邻居
　　仲春祭
　　社稷坛礼成述事
　　干中支在始【是日戊子】土养物孳萌是日修
　　禋祀寸心益敬诚　　　　　　　　　　　　　一祈农念民重自昔识君轻三语钦斯两余如疑孟评【孟子民为贵君为轻二语诚得责难之意为君者所当警省至社稷乃立国养民之本岂可转列之次夫旱干水溢事所常有惟在为君者尽心赈济之即使祭祀丰洁又岂宜诿过于神而变置之其説为礼经所无不免过甚因如司马光疑孟评之以为未可】
　　入西苑门至素尚斋因题句
　　蒇礼西华路可循入门松石郁天真于斯祭服易常服不觉孟春忽仲春暂解山龙有余敬便拈笔砚可相亲举头素尚顔楣额藻句翻嫌此勒频
　　千尺雪
　　迥廊沿降即溪堂窓户虽开不碍凉对面飞流垂石峡花如雪矣却饶光
　　春来盼雪毎成吟屑玉当前那作阴真自真而假自假形容安足慰吾心
　　春及轩口号
　　和风暖律春将及归去来辞想像间一例西畴逮举趾我惟忧先【去声】彼惟闲
　　春耦斋即事
　　春月已临仲春田将倳耕迩来期集霰盻去
　　每成晴苑北演虽濶郊南耤拟行【耕耤前期向于丰泽园演】
　　【耕迩年以扶犂之礼乆习不复预演而耕耤之典则非遇巡幸外出嵗必躬临是以今嵗耤田】
　　【计期甫屇回銮仍拟亲行也】壁诗一再读【春耦斋以弄田得名毎当春时临憇】
　　【吟咏必及演耕语书以粘壁今演习之礼已省循诵曩诗不免滋恧耳】略愧向年
　　情
　　题植秀轩
　　种竹艰成径寸枝云栖拱把冐云披一畨揽秀生清悟物性有宜有不宜
　　纯一斋有防
　　不杂之谓纯不二之谓一一复天理存纯克己私宻内圣外王学守此欲弗失
　　奎章勒朴斋五经两言毕设曰逮其津更当亹无逸
　　听鸿楼古体
　　延楼一区顔曰听鸿偶攀其梯纷感吾衷太液春暖回鴈飞有声无声胥入思即今未戢金川师劬劳之子寜毋悲欲罢不能听则恧以目送之更非淑
　　镜光亭
　　临水虚亭号镜光微风不动液池沧岸傍人栁非昔树常乃幻知幻是常
　　待月轩
　　太液东临碕岸假山西倚碧嶒素娥自应早见緑字雅名合称谁此依依心迟【去声】对其贴贴波澄我惟偶来便去待月于斯未曽
　　题董邦达画
　　今人忽作古人兮忆昔西清侍几绨选壁难敎新冩藏轩聊复旧图题雨峯合沓莲宫迥万叶帡幪茅屋低问绢家风原未逺欣看二李已堪齐【邦达子董诰亦习绘事尝命临仿旧画颇有父风其较李思训昭道之父子擅名应无多让也】
　　再临快雪堂帖装册成因题以句
　　藏帖因名快雪堂伯衡钩勒特精良【伯衡冯铨字铨此帖钩摹最精】两经临冩知珍重一晌对观祗慙【去声】惶十巻如何漏淳化【帖以羲之快雪时晴为冠因而得名其墨迹乆入石渠实右军真迹淳化阁收二王帖甚多不知何以独漏此种】三希更以忆襄阳【快雪堂徒以一帖获名予三希堂既藏快雪并贮献之中秋王珣伯逺二种遂以名堂刻帖因忆米芾元日帖中有临明星大令真者在前气怵人之句喜其嗜古牧谦故并及之】在前真者诚难似笔諌惟思寓义长
　　室中聨有花香鸟语羣生乐月霁风清造物心之句因各成题六韵【有序】
　　掖垣通右个地属西清朶殿啓重华门临东上欣尔日帖披快雪偶乘批答几闲溯当年榜掲髙云长抚琴书意逺乃有一聫分署兼函乐趣于羣生七字重摛直印心源于造物花无情而解笑鸟奚事以能言月了了其入怀风冷冷兮翻帙此万景所以少尽藏之秘而一区斯焉便携取之资也顾言志元从早嵗在推寻顔孔之真而尊闻不隔异时岂浮慕羲皇以上爰因耦句更鬯胪吟
　　寓物不留意澄观可防心昔时惟志乐此日切君临映砌花香递隔鸟语吟巧簧度逸态清麝防流音宛转含旖旎悠扬效静深春台方詄荡熈性愿林林
　　右赋得花香鸟语
　　寳月方当霁惠风复凑清吹云无防翳度籁有腾晶习习如含朗明明似应声一轮正梢上十日不条鸣李辟文非拟程逢道自生流光入窓际忆昔此经横
　　右赋得月霁风清
　　春仲经筵
　　朶殿彬彬羣彦罗右文大典举春和两题著论宁劳我一例辍为奚示他后获先难诠以独功崇业广解休讹【是日进讲论语仁者先难而后获书经功崇惟志业广惟勤余作御论以克己复礼释书题而解经则以用卿士引为为君者之责义似亲切】载咨朗诵篇章者颂语漫陈愿琢磨
　　题易祓周易总义八韵
　　长沙撰总义观象玩辞符总贯诸家解义通十翼扶人心即天地易理示规模多辩原成躁求精翻涉麤彼非谓此是喜合率攻殊略览廿巻有颇嘉各弊无发明尚平正流布未敷设曰不言好安能槩置乎
　　咏痕都斯坦玉瓣饮器
　　天方様伙此器肖形瓤讶留斯白皮宁借彼青一花承妥帖五瓣列匀停贮水郑门市擎裴驿亭种疑召家圃泣匪楚王庭绵瓞虽征雅賔夷亦惕经
　　阎立本竹林五君图
　　在七去二咏延年将谓创图惟属钱【顔延年于竹林七贤内黜山涛王戎为五君咏钱选因之各冩其像并书顔作成巻乆入石渠上等向曽效延年体题句意其图创自钱选今观阎立本此帧则图意葢始自唐时矣】右相丹青忽逢此呉兴结搆那饶前执筹王氏诚牟利啓事山公乃进贤弃取其间非当【去声】也精神个里总轩然衣冠犹见典午代风日应为春暮天却看五君无酒气【细看图中五人皆无酒气故及之】想縁深意戒賔筵
　　题木绘四季花卉屏
　　洛阳名品冠三春芍药翻为侍婢人真是积薪非躗语后来居上特精神
　　右牡丹
　　涂林五月烂然开有艶无馨各具材欲向香楠结好友【是屏以香楠木为之】为同为异不须猜
　　右石榴
　　芙蓉似惜水华凋江岸盈盈照晩潮冩照画工情不已倩他代笔匠人雕
　　右木芙蓉
　　幅中真觉暗香孤王冕还应逊此夫设校世间刀笔吏知他清浊了然殊
　　右梅
　　仲春
　　朝日坛礼成述事
　　天宗三复地宗三
　　祭典惟崇冠五堪况以多年执礼濶适当刚嵗竭诚参荣光烛鼎祥烟郁和气浮巵瑞露湛
　　临照炎精仰咫尺法钦阳徳敢徒谈
　　雍和宫瞻礼作
　　仲月
　　东坛举祀亲礼成顺至
　　跃龙津别兹回忆垂髫嵗【予自十二嵗进宫侍　　皇祖】何此忽为华髪人昨暮今朝真逝水经筵祭
　　社又将旬【正月廿九日进宫举行诸典逮今又旬日矣】书斋片刻旋言去因欲询
　　安谒畅春
　　仲春御园即事
　　还宫言出御园常旬日韶光顿尔昌风坼埭头桃蕾紫暖侵阶齿菜花黄繖张已觉嫌曦烘【去声】舟泛宁须凿冻忙如此佳时如此处问军书那问春芳
　　再题廓然大公八景
　　防鹤斋
　　古栁笼堂合抱围【是处昔又名深栁读书堂】胎仙驻此欲忘飞昔诚是矣今何敢对立居然二老归
　　规月桥
　　上下虚明全体披分成玉玦合成规讶登岱顶临沧海望月从看半出时
　　峭蒨居
　　郁屈其间有路通玉峯髙并两玲珑介如谩议无知识全体精神注太冲
　　影山楼
　　山静由来不动移浸将湖水漾明猗小楼讶似干闼域逰戯其间弄影时
　　披云迳
　　石如云片郁烟绵亦有英英蔚与连便望铺空作霖雨知时恺泽遍公田
　　绮吟堂
　　绮言成过未能吾触目随縁笺辄铺要亦多从性情出风云月露得曽无
　　韵石淙
　　石本无声泉有韵泉非迸石韵奚鸣世间万理堪因悟不借相资独岂成
　　啓秀亭
　　泉似云绅俯靡迤峯如月胁辟玲珑小亭峯顶全挹秀啓沃因知造化功
　　桃花坞即事
　　赐居西北御园隈【是处为予十四五六嵗时所居之地】葺治乘闲偶一来少小情懐昔悠矣惕干朝夕此殷哉緑铺砌草步如毯白绽山桃讶似梅本是坞名拟呉下【苏州阊门内有桃花坞其地传为唐寅故居今为市文房之所不以桃着此虽袭用其名而桃花之盛颇堪覈实也】便疑雪海亦苏台
　　品诗堂口号
　　此曽敬业此摛词旧集今翻拟弃遗岂不虑为失故步大都结习合忘之
　　副将军明亮等奏报功克卡卡角山梁诗以志事
　　玉垒蚕丛境跬步皆竒险畨贼所恃兹急切未易掩马尼既夺砦【明亮扵正月初十日进兵即攻克马尼垭口夺碉殱贼军声大振寻进攻卡卡角贼人据守木谿明亮扵十九日子时令将领督兵分勦时有预防峭璧下之空蓝翎兴善保守备田蓝玉乘夜漏未尽率吉林索伦劲卒扵万难容足处驾空絶迹而行比黎明兴善保田蓝玉等已立于山顶官兵皆接踵而上贼见我兵从山峯石空中截出皆惊惧失措而山梁碉内诸贼咸望风溃余皆奔窜统计杀贼五六十余尽得木谿碉寨】我军鼓勇敢层层直逼进木谿亦随防【叶】而何卡卡角当前险倍俨三面设计攻一线穿栈巉【先是攻得木谿令官兵暂为休息明亮等随相度形势于二十四日派兵两路于正面西面仰攻明知贼所防备用以牵缀别派兵一千绕过山后截出东面进攻使贼三面受敌以期得手时东面沟内碉寨栉比我兵拦阻在内复派巴图鲁拉布栋阿等带兵防应合为一处虽将沟内碉寨或焚或夺然进退皆为地势所限而正面西面官兵亦以处险未能寸进相持至两日两夜察西面山麓絶壁中微有攀陟可上之径兴善保田蓝玉即选健兵五百超越先登】岂意贼设伏火器濳来犯火熄技难施狡防惊破胆喙駾窜岩穴追击多擒斩【廿六日黎明兴善保等将陟山顶忽有贼数十于峯下突出排鎗欲犯我兵而鎗药皆不燃贼即惊窜我兵因得直薄其前挥刀驱杀而贼人正面山嘴礟位亦随火炸裂三面官兵闻声相应勇气百倍共杀贼六十余而山寨逸出之贼于山梁相遇我兵又截杀其半尽占卡卡角贼寨此皆頼　　上苍嘉佑神力黙助所致朕惟倍深寅畏并朂将军等益知感敬迅望集勲其奋勉出众之兴善保田蓝玉前既赏以巴图鲁号兹复授兴善保四等侍卫田蓝玉都司即用以示奬励】遂得成竒功览奏额手感斯诚
　　天黙佑何修弥自慊伫待取马邦【由卡卡角而前地名庚额特其西山势壁立正面山脚直挿河流惟山半羊肠一线可通有两石卡阻路后复防以大碉土人云是促浸南路第一要门户明亮等拟用大礟轰击可望计日克防过此则为马邦再进则为噶喇依贼巢惟冀仰邀　　天贶扫荡金川速奏大捷】贼巢近可撼
　　助顺而祸淫
　　昭昭悬上览耆定速戢戈苍生乐恬憺
　　花朝作
　　今嵗花朝名副堪女夷冉冉驻云骖已看次第韶华鬯底借徘徊芳信探緑栁红桃绘春节轻烟淡霭学江南独怜未作东郊雨农事方兴望泽覃
　　赐闽浙总督钟音之任
　　海江保障寄仪刑弗动色声措辑宁述职咨询近前席归辕荏苒别明廷两疆所部连康嵗一路应知是福星朂尔莫渝终始志昭昭原不若惺惺
　　题和阗玉鸠首杖头
　　铸铜及削玉【内府有汉铜及汉玉鸠首杖头】鸠首杖头为养老汉朝制贡珍西域驰因他食葚譬啓我敎民思设曰资扶筞将留待异时【予尝有八十五嵗归政之志彼时或需杖扶持今则无借乎此也】
　　钩填淳化阁法帖成因题以句
