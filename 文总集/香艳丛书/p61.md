<!-- { "loadSidebar": true } -->
　　夜坐阅《牡丹亭》，因忆比来所传：世上演《牡丹亭》一本，若士在地下受苦一日。未知人语鬼语，意甚不平。窃谓：才如临川，自当修文地府。纵不能遇花神保护，亦何至摧残慧业文人，令受无量怖苦。岂冥途亦妒奇才耶？内子从旁语曰：“当由临川不幸，遇着杜太守、陈教授一班人作冥判耳。”予笑颔之。徐曰：“若令我作判官，定须觅一位杜小姐，判送氤氲司矣。” 
　　展成尝语予支“昔谢康乐谓：天下才共一石，子建独得八斗，我得一斗。自古及今，共享一斗。予亦谓：天地茫茫，只有万斛愁，予独得九千斛，世人合得千斛耳。”予曰：“不然。万斛愁，君独得九千斛，世人又派去千]觯，然则置我何地？还是万斛愁，尔我各分其半，大家得五千斛，彼世人者，无与焉。此言颇得平否？”展成首肯。 

　　跋 
　　向读尤悔庵先生《西堂杂俎》，其倾倒于汤君者实甚。屡欲购《湘中草》读之而不可得。及《西堂全集》出，始见其书，诚有如尤先生所云者。汤君虽早赋玉楼，然观其间而有馀，苟以东坡“无事此静坐，一日似两日”之说准之，则二十五年之寿，便可作五十观矣。心齐居士题。 


　　敝帚斋馀谈（节录）　明　秀水沈德符景倩　撰 

　　妇人弓足 
　　妇人缠足，不知始自何时。或云：始于齐东昏，则以“步步生莲”一语也。然余向年观《唐文皇长孙后绣履图》，则与男子无异。友人陈眉公、姚叔祥俱有说为证明。又见则天后画像，其芳趺亦不下长孙，可见唐初大抵皆然。惟大历中夏侯审《咏被中睡鞋》云：“云里蟾钩落凤窝，玉郎沉醉也摩挲”，盖弓足始见此。至杜牧诗云：“钿尺才量减四分，纤纤玉笋裹轻云”，又韩屋诗云：“六寸肤圆光致致”，唐尺只抵今制七寸，则六寸当为今四寸，亦弓足之寻常者矣。因思此法当始于唐之中叶。今又传南唐后主为宫姬窅娘作新月样，以为始于此时，似亦未必然也。向闻禁掖中，凡被选之女，一登籍入内，即解去足纨，别作宫样。盖取便御前奔趋无频蹶之患，全与民间初制不侔。予向寓京师，隆冬遇扫雪军士从内出，拾得宫婢敝履相视，始信其说不诬。 
　　近日刻《杂事秘辛》，纪后汉选阅梁冀妹事，因中有“约束如禁中”一语，遂以为始于东汉。不知此书本杨用修伪撰，托名王忠文得之土酋家者。杨不过一时游戏，后人信书太真，遂为所惑云。 

　　春画 
　　春画之起，当始于汉广川王画男女交接状于屋，召诸父姊妹饮，令仰视画。及齐后为帝于潘妃诸阁壁，图男女私亵之状。至隋炀帝乌铜屏，白昼与宫人戏，影俱入其中。唐高宗镜殿成，刘仁轨惊下殿，谓一时乃有数天子，至武后时遂用以宣淫。杨铁崖诗云： 
　　镜殿青春秘戏多，玉肌相照影相摩。 
　　六郎酣战明空笑，队队鸳鸯浴锦波。 
而秘戏之能事尽矣。后之画者，大抵不出汉广川、齐东昏之模范。惟古墓砖石中画此等状，间有及男色者，差可异耳。余见内庭有欢喜佛，云自外国进者，又有云故元所遗者。两佛各璎珞严妆，互相抱持，两根凑合。有根可动，凡见数处。大珰云：“帝王大婚时，必先导入此殿，礼拜毕，令抚摩隐处，默会交接之法，然后行合卺。”盖虑睿禀之纯朴也。今外间市骨董人，亦间有之制作精巧，非中土所办，价亦不赀，但比内庭殊小耳。京师敕建诸寺，亦有自内赐出此佛者，僧不肯轻示人。此外有琢玉者，多旧制。有绒织者，新旧俱有之。闽人以象牙雕成，红润如生，几遍天下，总不如画之奇淫变幻也。工此技者，前有唐伯虎，后有仇实甫，今伪作纷纷，然雅俗甚易辨。倭画更精，又与唐、仇不同，画扇尤佳。余曾得一扇面，上写两人野合，有奋白刃驰住，又一挽臂阻之者，情状如生。旋失去矣。 

　　人疴 
　　人生具两形者，古好有之。《大般若经》载五种黄门，其四曰“博又半”。释迦谓半月能男半月不能男，然不曰亦能女也。《素问》有男脉应，女脉应之说，遂具两形矣。晋惠帝世，京洛有人兼男女体，亦能两用，而性尤淫。解者以国宠太兴之征，然亦不闻一月中阴阳中各居其半也。余幼年在京师，闻教坊有妓陈二者，姿貌既非殊丽，门前车马亦稀，但为勋贵家所昵，动辄弥月不出，甚或攘夺诟病。问之，则如晋惠京洛人，分上下半月作男女，以故闺阁中嬖溺不肯拾去。又吴中常熟县一缙绅夫人，亦大家女也，亦半月作男。当其不能女时，藁砧避去，以诸女奴当夕，皆厌苦不能堪。闻所出势伟劲倍丈夫，且通宵不讫事云。按二十八宿中，心、房二星皆具两形，则天上已有之，何论人世。 
　　旧传狸有两体，其年久者能变幻惑人。遇男则牝，遇女则牡。京师多有此妖，或一家中内外皆为所蛊，各自喜为佳遇，然实同此兽也。狐与狸又各一种，而世多混称之。 

　　不男 
　　男子生而隐宫者，《内典》以为人中恶趣。有五种不男，曰：生、坚、妒、变、半。且有五种不女，曰：螺、筋、鼓、角、线，俱终身无嗣育。如古帝王贵人亦有之。晋废帝海西公有隐疾，汉武阳侯樊市人不能为人，元魏仇洛齐生非男，北齐临漳令李庶之天阉，隋大将军杨约之为囗所伤，皆是也。本朝藩王，则楚王英■⑴亦传闻不男，大臣则杨文襄一清、倪文毅岳，及士人闵工部梦得，俱云隐宫无嗣息。其有无罪而自宫者，国初太常卿邱元清以辞赐宫女，金吾指挥同知传广以求入内廷，隆庆间戚畹李文进以随侍今慈圣皇太后，入宫仕至御马监太监，赐蟒玉，即今武清侯李文全同产弟也。今莆田王继祖，以少年读书，苦思欲，自去睾丸。又闻嘉靖末年，闽人户部主事柯维麒，以修《宋史新编》求绝房室专功，亦如太史公下蚕室故事。此闻之冯开之祭酒，及于中甫比部者。王与柯俱孙茂竹同年进士，其言或有据。 
　　宋宦官梁师成，自诡苏轼出子。及用事后，复应进士举。登上第仍供内役，此古今所无。若本朝翰林庶吉士敬成，坐晋王济熺事腐刑。为郕府典宝，以潜邸恩，升太监，尊宠一时。其宦迹竟与司马迁无异，却与梁师成相反。又元顺帝至正间，有赵伯颜不花者，年三十馀，有妻子矣，为顺帝所阉，后官至枢密院使，大贵用事。 

　　惧内 
　　士大夫自中古以后，多惧内者。盖名宦巳成，虑中冓有违言，损其誉望也。乃若君相亦有之，则唐孝和帝之赐宴，见嘲于优人，至下比于裴谈。其后王铎之为都统，见嘲于门生，谓“不如降黄巢”，固为千古笑端。唐季朱温、李克用，皆一时剧盗酋豪，一畏其妻张，每闻召即中道而返。一敬其妻刘，与计军国大事。此其才智，或自有足摄二主者。本朝名臣，亦大有此风。往事不及知，如吾浙王文成之立功仗节，九死不回，而独严事夫人，唯诺恐后。近年，吴中申、王二相公，亦与夫人白首相庄，不敢有二色。至如万历初，蓟帅文登之戚少保继光，今宁夏帅萧都督如熏，皆矫矫虎臣，着庸边阃，俱为其妻所制又何也。又若近日新安汪司马长君无疆，为妇陆氏所妒，至刑厥夫为阉人。蒲州杨太史元祥，与妇罗氏争言，遂以刀自裁，尤惨毒之甚者，抑更非前将相诸公比矣。 
　　先是永乐、宣德间，有吴中者，山东武城人也。由监生起，以永乐二年为左都御史，寻改刑工尚书，至兼掌吏部，兼宫詹事，加官至少保，正统七年卒。赠荏平伯，谥荣襄，凡为二品正卿者四十年，一品亦十六年。其人好色多妾媵，而妻严酷不敢近。一日领诰命归，妻令左右读其词，因问中曰：“此果圣语耶？”中曰：“不敢，词臣代言耳。”妻曰：“此翰林真无忝清华。即吴中一诰，何尝以一廉字许之。”中渐笑而已，盖中素以墨着也。其后禁中优人承应，遂作《吴中畏内》一剧，上辄为一引满。此亦惧内之最享福泽者，附纪为诸公解嘲。 
　　今有一词林，华亭人，甲辰庶常也，以怕妇著名。一日其同年陈无非，往候之，欢然留饭。坐久过午而脱粟未具，且词林亦被呼入内良久。陈馁甚驰归，他日询其故，则云：“是日问‘客为何人’，曰：‘陈工部’，又问‘得母同里同年耶’，曰：‘然。’遂大怒，曰：‘是人穷秀才，糟糠有年，甫登第，即买一妾。此等狞汉，便饿死，不可与糠秕。’故并藁砧禁不许出。”此亦何异隋之独孤后，以高颖爱妾生子，遂憎之至杀之也。 

　　妇人髭 
　　妇人有髭者，唐则李光弼之母宋氏，酒媪朱氏。元则顺帝至正十一年正月，京师齐化门东，一妇人生髭尺馀。本朝则宏治十六年，湖广随州应山民张本华妻崔氏，生髭三寸馀，见之邸报。鄱阳邸妇人美髭，人呼为三须娘，见之纪载。若宦官，则惟宣和间广阳郡王童贯，颔下鬓数十茎，他不多见。本朝太监刘马儿为帅西征，临戎必载假髯以令其众，盖取威重如兰陵王假面入阵耳。 

　　蔡见庵 
　　隆庆间边庭效顺，各镇议马市讲款。虏酋俺答贡马至宣府，其妻三娘子者，专虏中事。时蔡见庵（可贤）宪使备兵阳和，正同督府宴犒于城上。蔡少年登第，丰姿白晰，如神仙。三娘子心慕之，在城下请于督府曰：“愿得兵道蔡太史至吾营中，一申盟誓，以结永好。”蔡出城，至其营，正奉湩酪为寿，忽以精骑数十，拥蔡北去。塞上大骇欲追，然诸砦按堵，未敢遽议剿。数日后仍送蔡入城。三娘子巳荐寝于毳帐数昔矣。自此边尘不惊，西陲寝烽者数岁，蔡坐此被议罢归。三娘子每至边，辄以蔡为问，一时推毂者亦众，因再起再废。至壬辰宁夏刘哱之乱，言者复以边才荐，又用为宁镇河西道。既奏功，进大叅，又以言归。甲午再起辽东，未久，仍被议去。、，而蔡亦暮年矣。阏氏自献，边臣不能守慎独之戒，于廉隅或稍妨，而威重亦未失，遽遭吏议，屡蹶不振，惜哉。 

　　守土吏狎妓 
　　今上辛已生午间，聊城传金沙（光宅）令吴县，以文采风流为政，守亦洁廉。与吴士王百谷厚善，时过其斋中小饮，王因匿名娼于曲室，酒酣，出以荐枕，后遂以为恒。王因是居间请托，橐为之充牣。癸未、甲申间，临邑邢子愿（侗）以御史按江南，苏州有富民潘璧成之狱，所娶金陵角妓刘八者，亦在谳中。刘素有艳称，对簿日，呼之上，谛视之，果光丽照人，因屏左右密与订，待报满离任，与晤于某所。遂轻其罪，发回教坊。未几邢去，令人从南中潜窜入舟，至家许久，方别。二公俱东省人才，名噪海内，居官俱有惠爱，而不矜曲谨如此。是时江陵埔殁，当事者，一切以宽大为政，故吏议不见及云。 

　　妓鞋行酒 
