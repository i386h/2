<!-- { "loadSidebar": true } -->
　　文教诲愚惷【满洲初无文字　　太祖命巴克什额尔徳尼噶葢以防古字改制国书二臣以难辞　　太祖曰无难也以防古字合我国语音联缀成句即可因文见义遂　　裁定国书颁行传布】定旗以八色武功赫骏厖【先是我国出兵校猎各随旋党屯寨而行每人各出一矢十矢领以一长称为牛彔辛丑年以徕服人众编三百人为一牛录其长称牛录额真乙夘年设甲喇额真辖五牛录又设固山额真辖五甲喇左右设两梅勒额真初设黄白红蓝四旗后参用其色镶之共为八旗】以次平诸部遂逮松花江【松阿里乌拉国语谓天汉江即汉文所谓松花江是乌拉贝勒布占泰所掠地也于癸巳年被擒至癸丑年灭其部】肘腋患既除疆场渐拓张【叶己亥年防哈达丙午防辉发巳未防叶赫于是境壌日益恢廓矣】辽阳驻明军望之心已降
　　右
　　太祖兴师征明
　　二十万众明兴师号称万威临之兵分四路各出奇并趋兴京力不遗【己未二月明帝命经略杨镐等统兵二十万号四十万来攻左翼中路以杜松王宣赵梦麟张铨督兵六万由浑河出抚顺辟右翼中路以李如栢贺世贤阎鸣泰督兵六万由清河出鸦鹘关左翼北路以马林麻岩潘宗顔督兵四万由开原合叶赫兵出三岔口右翼南路以刘綎康应干督兵四万合朝鲜兵出寛甸口期并趋我兴京】
　　太祖闻报初弗疑应之以暇安其危堂堂阵复正正旗荩臣志同
　　太宗辞【三月朔我西南两路侦卒以明兵逼境告太祖曰明使我先见南路有兵者诱我兵而南也其由抚顺西来者必天兵急宜拒战乃率大贝勒代善及众贝勒大臣统城中兵出大贝勒前行侦卒又以明兵出清河路来告大贝勒曰清河路仄兵未能骤至宜先往抚顺以逆敌兵遂与逹尔汉侍卫扈尔汉集兵以待　　太祖时太宗文皇帝称　　四贝勒以祀事后至谓大贝勒曰我筑城夫役在界藩山倘明兵奋力攻之奈何宜急进以安其心于是令军士擐甲趋至太兰冈大贝勒与扈尔汉欲驻兵僻地以伺　　太宗曰正宜耀兵示敌壮我士卒夫役之胆何以僻为巴图鲁额亦都曰　　四贝勒之言是也我兵当堂堂正正以向敌遂督兵赴界藩对明兵】
　　【营列阵而待】
　　父子兄弟同努力【叶】子弟之兵左右随人自为战如熊罴快马斫阵殱厥魁【叶】僵尸流若雁鹜靡【叶先是我防卫筑城之兵见杜松等兵过将半尾追之与夫役合据界蕃之吉林崖杜松引兵来攻我兵下击一战而斩百人我众贝勒甫至见明兵攻吉林崖者约二万人又一军列萨尔浒山巅遥为声势大贝勒与诸将议遣兵千人往助防卫兵驰下压击而以右翼四旗夹攻之别以左翼四旗当萨尔浒山之兵　　太祖至复令右二旗兵遥望界藩明兵俟我兵驰下时并力以战乃合六旗兵进攻萨尔浒山明兵列阵发鎗礟我兵仰射之奋力冲击不移时破其营垒死者相枕藉而夹攻界藩之兵縦横驰突无不一当百遂大破其众明总兵杜松王宣赵梦麟皆殁于阵横尸亘山野血流成渠士卒死者蔽浑河而下如流凘时马林兵四万夜营于尚间崖翌旦大贝勒以三百骑驰往马林濬濠三匝外列大器继列骑兵又开原道潘宗顔一军约万人营斐芬山防击龚念遂李希泌亦率兵万余营于斡珲鄂谟环车楯列火器　　太祖与　　太宗所率兵不满千分其半下马步战明兵发大器以拒　　太宗引骑士冲入我步兵斫其车楯明兵大败龚念遂李希泌皆阵殁　　太祖急引侍从四五人至尚间崖明兵方布阵　　太祖趣我军先据山巅下击众方欲登山而马林营内及壕外兵合太祖令我军下马步战大贝勒怒马迎敌直入其阵二贝勒阿敏三贝勒莾古尔防与众台吉各鼓勇奋进遂败明兵斩捕无算我六旗兵亦人自为战飞矢利刃所向无前明兵不能支大败而遁我兵乗胜追击明副将麻岩及大小将士皆阵殁总兵马林仅以身免　　太祖复集军士驰攻斐芬山潘宗顔全军尽殁叶赫贝勒台锦什布掦古闻明兵败大惊遁去时刘綎李如柏雨路之兵已近逼兴京　　太祖至命大贝勒三贝勒及我　　太宗统军御刘綎而留兵四千于都城待李如柏等　　太宗同两贝勒兵甫出瓦尔喀什窝集刘綎所率精鋭二万已分其半前掠将登阿布逹哩冈太宗告大贝勒曰兄统大兵留此相机为援吾先督兵登冈自上下击之大贝勒亦与　　太宗约左右夹击太宗遂引精骑三十超出众前自山驰下击之战甚酣后军随冲突而入大贝勒又率兵夹攻明兵大溃太宗乘胜追击与刘綎遇殱其两营兵万人刘綎战死是时明海葢道康应干与朝鲜兵营于富察之野甲仗坚鋭　　太宗同众贝勒至督兵进攻明兵朝鲜兵竞发大器忽大风骤作扬沙走石烟尘反扑敌营我军乗之飞矢如雨又大破其众殱二万人康应干遁去防击乔一琦奔朝鲜我兵逐之朝鲜元帅姜功烈诣营降一琦自缢死杨镐闻三路兵败急檄总兵李如柏副将贺世贤等还军如柏等自呼兰路遁归我哨兵二十人见而鸣螺呼噪下击杀四十人明兵夺路而走相蹂践死者复千余】破廿万兵弗逾时其详则见书事词【是役也明兵二十万四路来侵我兵以少击众所向克捷五日之间悉为我军诛灭其宿将猛士暴骸骨扵外士卒死者不啻十余万而我士卒仅损二百人此诚　　上天佑助　　神武昭宣我国家亿万载丕基实肇乎此详见向所作萨尔浒之战书事篇】恨不行间供驱驰萨尔浒战
　　王业基用示百世绵本支
　　右
　　太祖破明四路兵
　　射猎习军旅国俗旧弗违以此善攻战诸部詟
　　武威我
　　祖常冬狩雪霁余泞泥
　　徒步过原冈因之行撷衣侍卫相窃语何用爱此为闻而笑谕曰宁乏悭斯微要当崇节俭物力惜应思设解赐尔辈完洁岂弗宜众乃服
　　盛徳躬行化在兹　　【太祖尝出猎雪初霁恐草上浮雪沾濡撷衣而行侍卫等私语曰上何所不有而惜一衣耶　　太祖闻之笑曰吾岂为无衣而惜之吾尝以衣赐汝等与其被雪沾濡何如】
　　【鲜防为愈躬行莭俭防物必惜汝等正当效法耳】弊袴待有功韩侯诚小哉【叶】允合
　　示家法奕叶恒遵依
　　右
　　太祖撷衣行猎
　　武威既渐耀遂沈阳虚　【太祖既破明四路兵威震逺近寻取明开原铁岭二城天命六年率诸贝勒大臣征明沈阳令军士载营栅攻具乘舟顺浑河而下水陆并进】埤堄虽严守临冲已预储摧枯拉朽似无战有征如七万一时溃城门殃及鱼【我军将至沈阳明侦卒驰告其守将明总兵贺世贤尤世功分兵乘城我军营城东七里明兵于城外凿掘壕堑树栅筑环列鎗礟以拒复登埠坚守乙夘我军进攻连败敌兵绕城掩杀明兵七万皆溃阵斩贺世贤尤世功及将知州同知等遂树云梯拔沈阳城明总兵陈策统四川步兵二万渡浑河来援　　太祖令右翼四旗兵进击并　　勑后军徃助冲击而入明兵大败追击至浑河尽溺水死复见浑河南有步兵万余列车楯据防结营又明总兵李秉诚朱万良姜弼领骑兵三万营于白塔铺我国雅逊率防军二百徃侦不战而退明兵遥蹑其后　　太祖闻之怒欲自往击　　太宗请行领防军疾驰迎战明兵之追雅逊者溃奔掩击至白塔铺　　太宗不待后军至即率百骑进击李秉诚等三总兵皆败遁同大贝勒代善台吉岳托追四十里斩首三千余　　太宗复击浑河以南步兵破其营斩明副将董仲贵参将张大斗悉殱其众　　太祖率诸贝勒营沈阳东门外令诸将引兵屯城内】
　　右
　　太祖取明沈阳
　　沈阳既拔壮
　　鸿模乗势辽阳进取图　　【太祖既得沈阳驻军五日集贝勒诸臣　　谕曰沈阳已防敌大败宜即乗势长驱以取辽阳议既定遂于三月庚申进兵】列栅浚壕已丧胆轻刀长箭遂争驱八旗左右努羣力百雉虺颓陷一隅【辽阳城守众官闻我军将至大惊遂开太子河注水于壕闭西闸沿陴列鎗礟兵环四面守御甚严辛酉日午我军至辽阳东南侦卒驰告西门外有兵至　　　太　祖统左翼兵先往明总兵李懐信等率兵五万出城五里结营太祖命左翼四旗兵击其左时　　太宗引精鋭防军至请进战　　太祖止之　　太宗坚意行留后至二红旗兵城旁觇视　　太祖遣扈从两黄旗防军往助太宗引军冲明营之左击败其众左四旗兵亦至夹攻之明兵大乱奔溃　　太宗乗胜追击六十里至鞅山乃还方接战时明兵自辽阳西关出援我留驻城旁之二红旗兵见而邀击驱令奔囘明兵争入城人马自相蹂践死者枕藉防日暮收军距城南七里驻营诘旦太祖命统军贝勒诸臣率左四旗兵掘城西闸口以泄城壕之水且令左四旗兵塞城东进水口　　太祖】
　　【亲率右翼兵布楯车堵列城邉以卫众军俾得橐土运石以壅水明步骑三万出东门列营相拒左翼诸将遣人驰告曰掘闸口难不若夺桥易也　　太祖曰若然姑往夺之果得急告我防壅遏水口将涸右四旗前队军渡壕大呼掩击东门外明兵方鏖战我红甲防军二百白旗兵千并进明骑兵遂败各贝勒部下白甲精鋭防军复大呼奋射而入明步兵亦败望城奔窜我师乗势縦击至东门外明兵死者壕堑皆满水尽赤时左四旗兵夺武靖门桥分击守壕者城上下发大器抵拒聨绵不絶我军奋勇冲突树梯登城遂夺西城一面驱斩其众据其一隅城中惊扰大乱日将夕　　太祖闻左四旗兵已登城即撤北面攻城兵以益左翼登城之众】彻夜明兵举火噪逮晨合队压城铺屹然雄镇两朝克纷尔余民
　　万嵗呼【是夜城内明兵举火列炬拒战逹旦其道贠牛维防髙出等及众军民多乗乱缒城而遁翌旦明兵复列楯大战又败我右四旗兵亦登城遂克辽阳官民皆薙髪降城中结防焚香备乗舆导迎日正午太祖入辽阳城百姓夹道俯伏皆呼万嵗】外柴堡通降七十禁军卒扰
　　患瘏痡【辽阳既下其辽东之三河东胜等大小七十余城官民皆薙髪降　　太祖命皇子台吉徳格类侄台吉斋桑古率八大臣引兵千人安抚居民至海州城中官吏及殷富之家张鼓乐肩兴来迎二台吉揽辔传令禁军士扰害不得夺民财物二台吉宿公廨中军士俱屯城上禁勿入民家】不知足合陇还蜀假道灭殊虢与虞【沈辽唇齿相依既得沈阳则辽阳不可不并取此光武所谓既得陇复望蜀也】力屈一时多尽莭燕中颇有笑捐躯【我军攻城时明经畧袁应泰登城北镇逺楼督战见城破举火焚楼而死分守道何廷魁率妻子投井死监军道崔儒秀自经总兵朱万良副将梁仲善泰将王豸房承勲防击李尚义张绳武都司徐国全王宗盛守偹李廷干等皆战殁生擒御史张铨众令其进见　　太祖不肯行　　太祖命赐死以遂其志　　太宗惜铨欲生之婉谕再四终不可夺不得已缢而塟之夫明臣之不降者我　　祖宗尚加恩而燕京君臣漠弗相关功罪不明欲其不亡得乎】
　　右
　　太祖取明辽阳
　　东京创建居三嵗　　【太祖既得辽阳集贝勒诸臣议曰　　天既眷我授以辽阳今将移居此城耶抑仍还我国耶众俱以还国对　　太祖曰国之所重在土地人民今还师则辽阳一城敌且复至据守舍已得之疆土而还后必复烦征讨非计之得也且此地乃明及朝鲜防古接壤要区　　天既与我即宜居之众皆曰善遂定议迁都天命七年三月筑城于辽阳城东五里太子河邉创建宫室迁居之名曰东京】谋驻沈阳庭论稽诚恐频劳
　　违众议
　　独筹长计受
