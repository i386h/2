<!-- { "loadSidebar": true } -->
　　式以型模逮椠铅　【内府向刻诸帖已集大成今是帖复　　厘定完善用以津逮儒林嘉恵海内】工落林丞翚采焕奏赍疆吏玉花娟【昨冬各省奏报得雪自三四寸至七八寸不等并有盈尺者普霑渥泽实兆丰登】吹豳什欲谐周雅【臣孙士毅】
　　【御制】调琯声须协舜弦稽古犹虞邻玩物抚今惟是凛临渊更思好恶尤宜慎不胫致斯岂足贤
　　题朱漆菊花茶杯
　　制是菊花式把比菊花轻啜茗合陶句裛露掇其英










　　御制诗四集巻七十七
　　钦定四库全书
　　御制诗四集巻七十八
　　古今体一百十三首【辛丑二】
　　辛丑春帖子
　　庚去复来辛金穰肇始春发生剖苻甲景福自
　　天申【是日甲申】
　　一气转羣雍春祺万国同宪书到西域昻首向东风春来春去自年年言吉还成帖子篇尺宅寸田多喜意由来与物普皆然
　　新正幸御园即事成什
　　昨嵗
　　祈年遂启程为乗阳气奉时行御园依例开正幸丁酉忆前四载更【毎嵗新正奉　　慈宁幸圆明园乗时行庆必有诗纪事自丁酉大事后昨嵗以逾三年举南巡之典今春正依例幸御园忽忽不觉四载追忆增感】石火电光真可讶星槗月炬若为情纪吟节序难容罢把笔无端句怯成
　　皆春阁
　　东皇一气布万防普皆春髙阁独享帚璿杓识指寅片时宜徙倚五字咏和訚观象钦切已体仁足长人
　　澄虚榭
　　惟虚故能澄是乃言乎水春寒氷末消而榭亦对此然无碍其澄氷水原一理照影静弗动更觉此【谓氷】胜彼【谓水】中孚豚鱼吉羲象阐其防
　　得趣书屋口号
　　防年顿置偶来兹却向拈题屡有诗一展编应一穷理耽书得趣本如斯
　　题长春书屋
　　又值孟之春御园首祚訚四年乆阙咏【自丁酉大事过二十七月后昨嵗南巡自京起程至今忽四年矣】一室永怡神依例行时旧不堪得句新西南望
　　仙馆【此书屋乃九州清晏别室之名　　长春仙馆乂西南别一区为昔日奉　　圣母驻御园度新正之处也】益觉怅怀频
　　抑斋
　　昔读武公诗书斋因额之威仪德隅凛敬慎逺犹思饬已臻尚未治人艰可知如云警既耄将亦逮其时
　　清辉阁
　　铺设如常自有司六鼇三岛九华枝阁前偶到翻然返灯节当年侍
　　宴时
　　题狮子林十六景
　　狮子林
　　狮子林今凡有三【御园及避暑山庄皆仿狮子林之景为之与吴中故迹凡三】此中塞北彼江南兮眀前后悟文喜那更重询弥勒龛
　　虹桥
　　弯弯上下影成双半似虹桥半月窓铜笛一声随处是【陆防诗独吹铜笛过垂虹】新亭何必忆吴江
　　假山
　　叠石为峯称假山亦看峭蒨亦孱顔设论真者如何是我也疑黂扵此间
　　纳景堂
　　春台色色典形形潇洒书堂惬性灵宜是乆居味景趣而惟偶至片时停
　　清閟阁
　　弆蔵虽乏古书画【倪瓒清閟阁多蓄古书画】森列颇饶老柏松髙阁依然是清閟净名居士【倪瓒别号】可容逢
　　藤架
　　石桥宛转俯氷池架上藤萝枯蔓披吐叶开花虽有待迅扵驹隙者惟时
　　磴道
　　丹梯隠现绕嵚嵜景借金阊此肖之漫讶髙低都入画可知粉本出天随
　　占峰亭
　　髙峰上有虚亭占墙外烟村赛社灯幸得逢年一日乐同民此亦觉相应
　　清淑斋
　　清溪为镜石为屛淑景当前印育亭虽是舞风弱栁迟【去声】已欣映雪老梅馨
　　小香幢
　　小阁一间冠峯顶畧如元镇供香幢燕中乍与吴中合日面何妨月面双
　　探真书屋
　　芸编绨几足相亲名语耽书是宿因学欲探真知者伙应思谁果践其人
　　延景楼
　　既深而曲复犁然小小壶中别有天把笔明窓阅櫺影试思此景若为延
　　画舫
　　凝氷画舫坞中收莫问名因米及欧祗有烟波无尽意四时恒与作乗浮
　　云中石室
　　云林号已同其古石室幽聊趁此闲真假即离都不着一时飞兴到盘山【盘山有云林石室山石天成此则仿其名叠石为之】
　　横碧轩
　　溪水轩前冻尚凝一般碧色镜光澄漫扵虚实闲评度且喜虽风波不兴
　　水门
　　跨水为墙瓮门置谁何本自异重闉踏氷都可步而入何必扁舟学问津
　　宋人嵗朝图
　　梅白红一幅中良禽枝上唤东风贞元消息物皆识知以不知造化工
　　题檀制古玉如意
　　今檀擎古玉古式制今工巧注求和应恍从云与风文言诚可玩说训合兼穷我意祈如者雨旸时若中
　　咏永乐雕漆爱莲茶盘
　　巧匠精雕图爱莲错陈朱绿浅深镌幸犹未致俗工改细字宛存永乐年【永乐雕漆最精其欵皆针镌细字宣徳年所制雕漆不及永乐逺甚其时工匠多有私去永乐欵改镌宣徳欵以伪充者】
　　银镜
　　眼镜不见古来自洋船径胜国一二见今则其风盛玻瓈者过燥水晶温其性目或昏花者戴之借眀暎长【上声】年人实资翻书棐几凭今四五十人何亦用斯竞一用不可舍舍则如瞀定我兹逮古稀从弗此物慿【叶】虽艰悉蝇头【余昔年喜作蝇头细书今所蔵巻册甚多近作忆昔诗仍书册尾目力颇觉逊前矣】原可读论孟【如刻版四书字视之原如故也】观袖珍逊昔然斯亦何病絜矩悟眀四勿倒太阿柄【言一用眼镜则不可舍将被彼操其权也】
　　题旧端石天然六星砚
　　天然犹见旧阬青鸜鹆髙低现六星元命苞如喻成就斯文万物解形形
　　咏官窑筒器
　　品称珍器亦称稀生二陶成是也非植笔簪花无不可一家声应本相依
　　题文源阁
　　政简灯宵尚首正巡檐芸阁一怡情几年阙咏非无事【阁成于乙未丙申亦曾题句白丁酉至去嵗总未临咏忽忽五年矣】四库全书犹待成寛以时日因体大严其鱼鲁欲求精讨源内圣外王学两未臻焉慙愧生
　　自得轩口号
　　熟路依然轩迳披循名责实毎于斯及其老也戒在得昨近为文义可思【去嵗于山庄为堂额曰戒得因制记以阐　　皇祖戒得之羲】
　　养和室
　　养和有二义一曰养在已胷中十分春是即其注矣一曰养在人四海春台里风风雨雨间化泽被逺迩子曰和不同斯之谓君子其养应如何克己与复礼
　　抱朴草堂
　　尧心曾是非黄屋缀景茅茨搆草堂爱此还淳真抱朴胜他峻宇与雕墙
　　怀新馆
　　陶诗本意在良苗我欲通之正此朝何必昌昌夸竞节雅宜黙黙始含韶盆中淡白舒梅蕚墙外轻黄上栁条物意皆然民岂不早循汉诏布恩饶【新正加恩各直省展赈缓征借给牛具耔种次第施行】
　　题烟月清真楼
　　春烟春月防长空清匪虚真与实同卦注中孚融体象记先太白始鸿蒙底须桃李当宵宴自有灯花应节烘却是髙楼付不识出楹入牖任其工
　　题古玉尺
　　汉玉已称古无过土血侵两般彼殊玼一色此纯琛文郤斑斓杂精含沕穆深量才如借喻吾亦慎于心
　　王绂松壑聴泉用图中邵宝题句韵
　　故山常忆昔逰踪【用王绂自识意】供奉身因羁九重何不挂冠神武去【用蘓轼挂冠神武门古有今则无句意】聴泉空写坐崖松
　　题駞基石五螭砚
　　駞基石刻五螭蟠受墨何须夸马肝设以诗中例小品谓同岛痩与郊寒
　　咏永乐雕漆盌托子
　　托子尚余永乐制不知盌失自何年画图悉冺刀痕刻欵识犹存鍼迹悬补以后休诮居上【以嘉靖雕漆盌补置其上兮寸脗合亦可资佳话也】阙其半乃幸成全幸全那免重阙半掷笔翻因笑冁然
　　迎步廊
　　人沿廊进步廊似解迎人互以动为静那分主与宾曦楹朝报暖风牖细吹春入屋无长【去声】物芸编棐几陈
　　虚受轩
　　爱竹因题虚受轩却思虚受岂徒言盈庭讵止揽其秀前席无遑傲我尊
　　含芳书屋
　　书屋额含芳四时芳在屋斯言已放芳而屋含以足兹来芳未放生意物含蓄含芳之正义书屋同其淑葢放斯有穷含乃无穷福先王茂对时羲经眀着育
　　恒春圃
　　屋中缚竹篱防缀为学圃植花而非蔬较樊犹小许四时足芳菲恒春称【去声】名与虽云借薫难亦赖青韶鼓即景得当前安能黙无语
　　芥舟
　　坳堂杯水芥为舟曲沼孤亭似舫浮借喻因之还借问须弥亦纳几回不
　　有暇
　　有暇芸编绨几披果然乐此不为疲一端独异渊眀者求解殷勤欲去疑
　　按陶渊眀不求甚解为儒林佳话然在渊眀则可在他人则不可而在为人君者尤不可也彼其隠居遯世不系人间是非闲情读书而不求甚解此物此志也周公仰而思之夜以继之内圣外王之学备扵是矣若今居古稽之士进徳修业之俦一切付之不解将何以探赜索隠钩深致逺以穷理尽性乎格物致知程朱所以汲汲也若夫为君者勑命几康将以大公示天下有疑而不决何以服天下之心而为出治临民之本乎予故曰在为人君者尤不可也
　　咏唐囘纥鋄银四喜壶
　　曽咏囘铜防噜篘天方古器羾京都即今鋄银四喜壶却是唐代来者乎尔时蒲萄宫餧肉中国兵威或弗足借彼之力因成功郭相成王辱不辱入土年久青绿斑摩挲犹认前朝艰长吟吊古非诩已保泰惟殷方寸间
　　题玉镂砚屏图
　　清防耐可置书几扵砚南宜北未宜设使换鵞征往事在前真者怵临池【用米芾元日帖句意】
　　右玩鵞
　　抚松回首看放鹤任去无心亦任还如玉其人泯姓氏云龙山也抑孤山【云龙山有张天骥放鹤亭孤山有林逋放鹤亭】
　　右放鹤
　　咏和阗玉丹台春晓图
　　一帧当门竖若屛琢磨写较笔还灵丹台图出晓春丽石室名传季道馨青质白章如设色镂峰刻树自成形仙童采药云衢返太一罏前守六丁
　　题苏轼佩首石渠砚
　　制拟石渠用玉堂坡翁手笔永羶芗王言自合同谟典刽子鄙防谓弗当
　　苏轼知制诰时作责吕卿制词语人曰三十年作刽子今日方剐得一有肉汉其言深可鄙词臣视草岂可以九重之丝纶为一身之报复即吕恵卿小人斥之本当亦不可为此语也苏轼正人且然他可问乎我国家一扫歴代鄙习文武迁除皆无制词司事者无从髙下其手实万世不易之良法己亥嵗咏端石凤池砚已详论及之兹题苏轼石渠砚即其视草所用因复识如右
　　王防南屏山居图
　　北漠【见元史刘秉忠传】南杭【见西湖志】两见之未知图者属乎谁刘家精舍静宜隠【谓上都之南屛】苏氏道人赠有诗【谓西湖之南屛】徒看溪山真合沓逺离城市称【去声】栖迟凝神独坐茅檐者视若无思又有思
　　咏汉玉谷璧
　　制犹古略土华滋细睨颇兼烧染为莫怪由来半真假世间何事不如斯
　　上元前夕小宴宗亲
　　新正庆讶景禧骈家宴例扵嘉夜前尚忆蓼莪如昨日未歌行苇阅三年亦知长此安穷尔其奈对兹犹黯然勉吾与民同乐节试聴乐奏角招弦
　　上元灯词八首
　　都称三五上元宵置望灵台迟两朝【是月十七日始望】漫议圆轮错佳节示冲本意正髙标
　　一防飞烟瞥眼过诸天花雨雨【去声】婆娑放光舍利应如是缩地何殊摩竭陀
　　赍钞曾闻赐母贤一时佳话帝都传【明通记载永乐十年元宵赐宴聴臣民扵午门观鼇山三日时尚书夏元吉侍母往观上曰贤母也命赍钞二百锭赐之】午门岂是观灯所斯事吾云未合然
