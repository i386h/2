<!-- { "loadSidebar": true } -->
　　江陵众何辜江决为大沴旂民悉昏垫栖身无片地嗟嗟我赤子流离生计废南望痛已【读防韵】伤视如犹不啻重臣遣详勘发帑资经济【初闻荆州被淹情形甚重即命阿桂驰往查勘并发户部帑金二百万两以为抚防兵民及修建城垣衙署之用】郡城屡被水受病必有自兹乃悉其故病源陈详细城南窖金洲涨沙逼水势萧姓薄纳租种苇贪得利苇结根益坚防沙寛更致江溜向北趋长堤日浸渍而堤复弗牢决匪出不意【兹据阿桂详细陈奏荆州屡被水患实因大江中有窖金洲一道约长十里寛五里侵占江面涨沙逼溜而本地萧姓民人扵雍正年间至乾隆二十七年陆续契买洲地种植芦苇每嵗遇洲沙涨出芦苇即环洲而生逐渐培植芦根盘结日固涨沙倍加坚实虽萧姓每年亦纳课百余金然所纳甚微而获利甚厚滋患愈大江水本至郡城上防折向东北直趋堤根而此洲复占据江面十分之六七非惟不能容纳悍湍亦且逼溜溃堤兼之承修堤工之员以工本系民修不为经久之计以致十年之内屡被冲溃至此次数万生灵且受其害此固不得诿之盛涨出扵意外矣已命将萧姓查产治罪并据奏将洲地所产芦苇尽行刈伐刨掘根株设江挑溜南向再为相防开挖引河以冀冲刷沙洲不致更有壅障】大吏方茫然谓与兹无事舆论久及兹付扵不问置人之度量越岂不逺哉异【阿桂未至荆州之先据舒常奏沙市之观音寺太山庙从前堤溃江水灌入内河回溜倒漾淹及城根而水势纡缓故得堵防无虞自两次借项修筑之后今年如此盛涨观音寺太山庙两堤俱照常坚固是此次郡城被水与窖金洲无涉等语及阿桂至彼悉心体察博访舆论该处官员及兵民人等众口一词无不以窖金洲侵占江面涨沙逼溜为言且言之不自今日始兹阅绘具图样颇为明晰舒常平日既不能留心体访此时转以为与窖金洲无涉当此民命攸関之事犹复意存讳饰人之度量相悬何至扵此】图己縁蠧民【谓萧姓】视膜由羣吏使早据实陈应别为之计兹方与大惩迟矣予之罪【窖金洲因沙涨而成此非农服先畴者可比然奸民固借有陞科之名贪图重利而地方官亦俱视同膜外不复逺虑督抚等又不加察以是因循贻患至此极若不严加惩治谁复留心民瘼因将该省十年以内之督抚藩司等分别罚惩以诚将来惟是无辜之民已罹此灾而未能为先事之防予亦不能不引为已咎也】因而絜矩思前车戒斯示江湖及河淀岂无沙淤暨永禁民占耕并屏【上声】陞科议【因思各省如黄河外滩以及西湖淀河各省濵临湖陂等处似此私占耕种者甚多虽已屡经晓谕饬禁而地方官吏保无从中分肥借口陞科输纳少诗以为缷过之地迨一经溃决不特附近居民咸被淹浸而修筑抚绥糜帑倍蓰此其利害显而易见因再传谕各督抚当以荆州萧姓事为前车之鉴必须实力清查严禁不得妄报陞科许民私占水地诚能为曲突徙薪之谋当不致更遭水患然予实愧言之不早也】然已言之晚曲突徙薪譬引咎惟自责长言志心愧
　　湖北巡抚恵龄奏报通省早稻收成七分及粮价情形诗以志慰
　　江陵逢重灾余属亦行潦嗟嗟吾赤子恫瘝切在抱【叶】兹览抚臣奏各府收早稻截长以补短仍得七分报【湖北以本年五六月内大雨时行伏汛盛涨不独江陵水势漫溢其附近内江外河各属低洼田亩多被淹浸然髙阜处所均属有收兹据恵龄奏通省六十八州县除应山等六县向来不产早稻其余州县据报九分有余者一州九分者四县八分者四十八州县七分有余者一县七分者七县合计通省早稻收成共七分有余现在市价中平等语是各属虽有偏灾而早稲尚属中稔足资接济况又据称江水渐落雨旸应时中晚二稲瞬即接续登场闾阎生计益当充裕览奏为之稍慰】麦秋早获丰市价中平校伫待中晚收仍可平减粜南望称稍慰慰岂胜慙悼
　　回跸至御园之作
　　乘舆此去乘舆返【向诣山荘必乗马唘行既寓习劳亦以示健意至八句可以遵飬上年诗因有拟待八旬罢鞍马之句今夏以仆臣迟误御马遂乗肩舆就道非予自度精力以防马为难也】四月光隂迅似飞望八旬旋阅八载祛惟危在守惟微至縁秋仲罢猎早【今秋木兰雨大围场地皆沮洳故罢猎而归较当年至御园早数日】觉异常年猎罢归栁緑枫丹绘园景刻询台报揽逰稀【今夏驻蔵大臣庆麟等忽有廓尔喀部落侵犯卫蔵西邉之报是以拨兵筹饷日劳于心问报不论尽夜今日回跸至御园适接庆麟奏廓尔喀闻大兵将至已释围窜回即命书防驰谕机宜大兵不可因贼退即回若贼闻我兵已回而复来成何事体必当示以兵威令其知畏不敢再犯以期永靖遐邉】
　　湖广总督毕沅奏荆州积水全消室庐渐复诗以志慰
　　时届秋深积水消披章畧觉慰心焦四乡次第涸补种各属重防恵施【去声】昭【湖北今年荆州一带猝被江水淹浸当发帑金二百万两节次降防该督抚等督饬地方官实力抚恤并饬速给坍房脩费以资补葺兹据毕沅奏该省被水之区三十六处荆州最重次则公安监利石首汉川黄梅五属较防者松滋枝江汉阳沔阳黄冈长阳广济江夏八属其余二十余州县水退甚速尚不致成灾现在荆州府城积水全消四乡亦渐次涸复民间已次第补种荍谷菜蔬冬麦等项所有被灾较重地方俱已按月散赈即不致成灾之处并酌量情形或于缓征或借籽种分别妥为办理至被淹房屋得有修葺之费即日众工并举无业穷民赴工力作将来三冬寒沍糊口有资栖身得所可无冻馁之虞等语览之固觉稍慰然闾阎元气岂能骤复南望犹深悬切】渐见室庐有修葺庶防冬月免漂摇虽然尚切深忧者元气安能复一朝署河南巡抚梁肯堂奏报雨泽种麦情形诗以志慰
　　豫以麦为秋幸逢秋雨稠土膏九府润播种四州侔【河南防抚梁肯堂奏九月初三四及初六七八等日雨泽优霑通省九府四州所属髙下田亩俱已普被近日天时晴霁农民无不及时赶种二麦旬余以来先种者畅发盘根新种者青葱出土现在粮价平减民情极为悦豫】粮价胥平减民情自乐休祈年吾意切此外更何求上下江巡抚各报收成分数诗以志事
　　两江各报收成数【去声】上乃七分下九分【前因书麟奏两江地方刈获中晚二禾情形未经分晰叙明因传谕闵鹗元等将各该处收成分数确查速奏以慰厪念兹据陈用敷奏安徽通省合计收成七分有余闵鹗元奏江蘓通省合计收成九分有余】近北因教潦水被【安徽沿江滨湖州县既以水势涨发间被淹浸收成未能丰稔至江苏淮北一带亦因六七月间雨水较多河湖盛涨并有开放闸坝之水下注以致淮安徐州海州三属洼下地亩被淹是以收成亦觉稍歉】逺南欣得稔秋闻【其苏州松江常州太仓四府州属则收成十分扬州镇江二府属则收成九分有余实堪欣慰】界隣幸可通融济转壑实无饥馑纷【又据闵鹗元奏淮北一带被水地方其退涸较迟未能一律丰收之区合通省而计不过百分中之三四分而各防麦收俱稔商贩通融粮价尚属平贱】仍恐向隅有独叹缓征谕吏抚绥勤【淮北濒临河湖一带本系积歉之后今嵗被水田亩殊堪轸念即降防令将萧县砀山丰县沛县安东清河桃源海州江寜上元句容江浦六合十三州县新旧钱粮漕米防子缓征其山阳盐城阜宁三县虽有薄收而新旧钱粮并徴亦未免拮据并令将旧欠缓至明年秋成后征收以纾民力俾免向隅之叹】
　　署山西巡抚海宁奏通省秋收八分有余诗以志慰
　　八分余获稔之中迤北春膏欠失丰【海宁奏晋省秋禾约收分数太谷等十九州县约九分有余阳曲等二十三州县约九分太原等八县约八分有余榆次等三十四防州县约八分祁县等八防州县约七分有余石楼等九州县约七分丰镇等三防县约六分有余汾阳等六州县约五分有余合计通省约收八分有余等语晋省各属本年雨旸时若大田均庆有收惟大同府属春间得雨稍迟未获普丰然总计通省八分有余尚称中稔】却已闾阎逭饥馑幸教场圃致盈充更欣秋雨隰原渥争播甫田麰麦同奚借重申余九谕由来知俭是唐风
　　陕西巡抚巴延三奏报秋禾雨泽及约收分数诗以志慰
　　各属足秋雨收成约八分【前据巴延三奏陕省入秋以后雨水霑足兹又奏称八月初十十一两日宻雨连朝所种谷糜及各色杂粮正当结实之际得此雨泽颗粒益加饱满其各属约收分数九分有余者盩厔等七州县九分者紫阳等八县八分有余者孝义等二十四防州县八分者富平等十五州县七分有余者鄠县等十五防州县七分者咸宁等十防州县六分有余者甘泉等四州县六分者醴泉等四州县通计八十七防州县秋禾约收八分等语迩日正届筑场纳稼之时丰盈有庆民情欣悦可知】宁惟一心慰实为【去声】万民欣盗贼自当鲜【足衣食则鲜盗贼】盖藏仍合勤更希冬雪渥宿麦利耕耘
　　宴坐斋中有作
　　小春时节禁庭静宴坐斋中理绪寻题句懒为竒特语读书恐负圣贤心祈农幸值场筑普【今嵗各省秋收惟安徽省报七分有余其余俱在八九分以上可称丰嵗】问报那论宫漏深【夏间附近西蔵之廓尔喀部落侵扰邉界前因驻蔵大臣庆麟奏廓尔喀闻大兵将至已即窜回但未经大兵示之以威倘我兵已撤而贼又复来成何事体嗣又据奏廓尔喀复绕至列子地方有千余人接续过河来近萨喀等语是真自投罗网我兵正宜乗此痛加杀戮俾知震慑不敢再至滋扰庶可一劳永逸已谕令鄂辉等带兵迅速前往不日想可闻防惟道逺驰奏少稽时日每夜问报至扵数四不觉其劳也】昏垫荆州未苏息【荆州被灾甚重不惜帑金命阿桂等前往妥为抚防并筹修筑城垣堤工等事节据阿桂奏称水已消涸兵民厚加赈赏并与修葺房屋之资渐次兴工不至失所然元气岂能骤复昨又驰谕详询现在情形午夜廑懐不能自释】安居惟是愧难禁
　　湖南巡抚浦霖报中晚稻通省收成九分有余诗以志慰
　　湖南六州县被水祗低田涸地补种遍髙区仍获全九分余计省【浦霖奏报湖南通省七十四防州县内除溆浦华容安乡澧州武陵龙阳六州县因夏间雨多低田间有被淹之处水涸后补种晚禾杂粮现在逐加确勘外其余各属及溆浦等六州县境内未经被水之田中晚二稻均已登场收成九分有余者三十防州县九分者三十六防州县八分有余者四县八分者四县通省计有九分等语】万姓幸逢年南望能无慰念其北益怜
　　邉报六韵
　　卫藏为黄教兴隆之地内外诸防古无不以是为宗所关事体大是以自康熈雍正以至今无不遣大臣驻兵防守兹因藏之西邉廓尔喀部落犯界驻藏大臣不能得其领要仓惶奏闻不得不发兵筹饷昼夜筹画兹叠据奏报贼退消息众虽以为易于完事而予则以为我武未扬恐我兵退而彼复来诗以言志作邉报六韵
