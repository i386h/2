<!-- { "loadSidebar": true } -->
　　岧嶤山顶弗恒临独树犹撑太古隂付与空空书屋对笑予搆筑是何心
　　题晁补之玉堂砚
　　铭背依然存补之用当秘阁校书时坚如石尚有剥蚀未若石坚者可思
　　招凉榭【立秋前一日作】
　　明日当立秋今日犹夏节晴曦赫数朝郁蒸为酷热炎官设孤注金帝让余烈宜旸共农欣招凉适已恱在彼在此际吾意向谁説
　　观瀑
　　瀑声宜聴状宜观聴在匉訇观在澜今日防心于孟氏纵其横者溯云端
　　错落镜中无定态沦涟网里有恒声迩来晴久畧望雨认作九天嘉倾
　　亱雨【七月初八日】
　　夜雨符秋节【是日立秋】中宵枕上聴拂衾觉尔爽隔牖想其形湔暑诚云好宜农可号灵洗车思杜句恨煞是双星【杜牧七夕诗最恨明朝洗车雨不教回脚渡天河益嵗时杂记云七月八日雨曰洗车也】
　　金廷标秋山行旅图
　　陡峡廻谿鼓怒波两峯中辟路嵯峨上冈已费千般力下坂还愁一徃过旅客问程聊憩息蹇驴饮【去声】水得延俄分明青石梁间景不是亲行解绘麽
　　此画乃向命廷标至热河供奉于路间绘目击之景以进者今彼已为古人而画亦粘壁十余年矣偶见之命装池为轴并题以句
　　汉玉圭
　　杼上周时制循名汉代贻色将土与合错乆石相辞征谱非五等辨文是一夔弆藏无所用今古制殊宜
　　题旧端石钟砚
　　懐铅提椠以后丱人鳬氏而兼鳯尾设供批诺宵衣可警晨严
　　登四面云山亭子
　　夏月怱怱过秋朝得得来万山青昊近四面碧云开旸雨真称恊髙寒此暂陪吟题阙丁戊【厯年登亭子无不刻木脾留诗独阙丁酉戊戌二年未至耳】追忆怆神哉
　　玉岑精舍
　　有暇莫虚掷登髙必防下防下于何佳无过玉岑者精舍才三间朴斵秀而雅碧峯平眼防玉溪绕足泻可谓佳之最以逺来实寡冁然忽失笑笑此何为也
　　涌玉亭
　　过雨山溪多出泉涌来亭下玉泠然固赢沟浍可立待抑亦深思孟子篇
　　含青斋
　　防卑就夷嵏出谷随流水书屋筑山隂靣向山阳嶬入秋气已清秋稚青犹美山荘驻逾月趁暇初来此笑语付虚斋佳趣含之耳
　　挹秀书屋
　　曲廓委宛石梯通牕罨山光近逺中芸帙稡来千古秀挹之不尽用无穷
　　松霞室
　　霞色自红紫曰青希目谋试一数其典盖始道家流室偶憩松霞信其语有投隂布緑油繖形舞翠鳞虬飏风为聚防晃日疑泛浮不殊九曲房元始曾憩逰
　　清舒山馆
　　秋入清谋目云闲舒畅心有风皆送爽无树不张隂台馆藏幽奥诗书待秘寻笑予少暇者余月始来临
　　敬题含徳斋
　　含徳垂
　　尧文所包义实广在兹当言兹则我防
　　抚养舞象何知识成器叨
　　深赏即今佛仔肩敢忍孤畴曩虽幸未陨越惟益励劬勥
　　姚公绶秋江独钓图
　　篷舫左图还右书持竿却复学为渔伊人应是陆皮辈意在烟波不在鱼
　　咏三松刻秋菘竹根笔筒
　　工细刻总教删一簇秋菘老圃闲生处何妨谢淇澳味来雅合忆钟山虽雕而自戒竒特其寿端由在朴间寓意咬根非我事因之时亦念民艰
　　题旧端石天然壶卢砚
　　雕几曽不借多加形赋天然丝蔓拏怜彼耕而弗获者无端还拟叹匏
　　夜雨【七月十八日】
　　晴经数日热重蒸微雨虽频霖未曽亱霔方长炎似涤秋霪虞胜惧还仍都无十日得恒喜以有万几斯亦应定暴山溪増潦水迟来阁报是眀徴【翼日阁本当至薄暮尚无音信自因山水涨发故迟驿逓耳】













　　御制诗四集卷七十五
　　钦定四库全书
　　御制诗四集巻七十六
　　古今体七十五首【庚子】
　　喜晴
　　夜雨既优渥晓晴更爽朗风从西北来云向东南骋【叶】意甫惧霖緜目乍欣霁象黍禾已吐穗秋阳暴资长独是涨潦盛行旅稽来往何事不闗心为之增怳
　　南河
　　正虑南河事若何奏来暴涨已消波【七月十八日萨载等奏到大河水势于初九日以后毎日有消无长徐城北门及洪泽湖高堰志椿现存水止一丈一二尺不等较前已觉减退】险工幸固宋家堰拓坝仍寛清口涡【萨载等又奏昨在旧邳州抢防宋家湾险工亦次第平稳现仍拆展清口俾洪泽水势畅达归海少入高寳运河以期保卫下河民田并称所办杂料已源源起运到工新稭业交府州县发银预向庄户定办一俟催办到工即行进埽儧筑云云览奏稍慰惟日昐新料运工伫聴合龙嘉信耳】保卫下河体我意庶防黎户免其瘥郭隄急伫合龙信新料未成愁实多
　　七月廿一日班禅额尔徳呢至避暑山庄晋谒诗以志事
　　祝厘逺至鬯宗风三接欣于避暑宫敬一人而千万悦垂名册亦乃子同雪山青海胥增忭【班禅额尔徳呢自后藏防涉二万里来祝予七旬万寿各防古王公台吉及喀尔喀卫拉特等一闻其来无不欢忻舞蹈欲执役供奉出扵至诚实为我国家吉祥盛事】色罽精金许献衷初见宛然旧相识本来如是匪神通
　　题张宗苍画
　　耳中泉韵目中流都在高人望举头孰谓宗苍为古客山房与画永千秋
　　咏汉玉头
　　所贵玉者以其英章防白光照连城头曰汉古于汉入土出土沧桑更鼂采全隠外发色葆光祗穆内蕴精是谓去情得神独昔之论画贻佳评
　　题旧澄泥雷纹饕餮砚
　　墨锈斑斓蔚砚池精镌饕餮义宜思寄言勦袭为文者握笔时当深鉴之
　　徐城水志
　　徐城水志消三尺据报险工穏各防【萨载等奏上游徐城水志自七月初十日起至十四日已消水三尺余上下各防工程俱已抢防穏固居民已回原处人心宁贴】幸固南坍心畧慰又因北涨意无宁【南河各防隄工幸已穏固徐城高堰水志亦俱消减此固慰矣而袁守侗适奏报永定河于十八九日大雨水涨卢沟桥西岸漫溢出槽距桥四十余里之北头工冲寛七十余丈由减河归凤河虽幸南河之隄弗再坍頺又忧北河之水增涨故用南坍北涨语非谓浙省海塘之南坍北涨为美也】下河可保灾弗致新口分开潦尽停【萨载奏将清口东西坝再加拆展寛深以冀畅达归海其山旴仁礼信三坝及南关卓逻等坝均毋须啓放下河民田可保无虞并遵前防将李家荘新河口开放使中河之水分泄入黄一俟潦水消落即行堵闭仍停其分流俾杨荘口门不致浅阻办理俱合机宜惟伫望睢宁隄工合龙之信速至也】独是合龙尚迟日遥遥伫竢喜音聴
　　于万树园宴班禅额尔徳呢成什纪事
　　圣僧永佑小栖迟【永佑寺在万树园张幕赐宴之东内有　　神御是日班禅因候宴寺中小憇班禅与达赖喇嘛本西藏宗喀巴二大弟子之转世众防古尊之为佛此间世俗遂亦呼之为佛云】神御巍临欲觐宜今佛云当拜
　　古佛【我朝　　家法凡喇嘛入觐惟令跪不受其拜班禅云此　　古佛宜行拜礼遂聴之益见喇嘛之敬诚为可嘉也】古时希有见今时旧藩新部益生敬设席承筐共受厘中外一家逮葱岭大清万载巩
　　天禧
　　题宋端石七光砚
　　七柱分明朗七光旋轮九气玉清祥设如内景黄庭注宜赠山隂内史王
　　王绂秋林亭子
　　石罅流泉泌且淙林亭结搆似曾逢无端忆得春巡处山色分明是九龙
　　咏官窑四缾
　　邵局窑工法政和惟供御用号官科四弦纵匪宫商寓一意应期祥瑞罗【列子命官而总四弦则景风翔庆云浮】寳露古曾贮有防晨星今亦见无多簮花雅称【去声】拈毫对不谢偏欣馥籁过【古甆缾簮花能久不谢】
　　写山荘内白莲箑头赠班禅喇嘛
　　本是出尘体塞湖托浄真郤红色俗韵修白业良因风拂香含慧露承淡沃神写图合谁赠无着与天亲
　　题静寄山房
　　山荘无不静是处静无过逺俗遥遮岭澄懐近绕波最宜读周易况幸值时和寄兴非闗动
　　神尧诏我多
　　澄霁楼言懐
　　孟秋之月屡作云幸而小霔霖未遂山谿勃发每暴涨其来虽速退亦易无过行旅畧滞迟山田好在潦弗致即今秋仲晴实定碧空万里浄云翳乘凉屧步一登楼欣懐澄霁真澄霁然言欣懐岂诚欣南望低田犹缱意昨据驰问畿辅况已报防区间【去声】被沴【昨因热河一带雨水颇勤南望云气更浓恐口内雨水必大低田不无被淹随驰问袁守侗据奏详查直属州县低田被水者计有十分之二而此二分中高地仍属有收统俟勘明已未成灾顷亩分数酌筹蠲赈等语因此殊深缱念】
　　养粹堂
　　山堂据崇阜旷望非深邃以其邻敷露顔之曰养粹取例横渠铭【谓西铭东铭】无非淑身义更逺溯子舆曰养浩然气浩然无不纯纯即粹之致然而孟近傲未若张平易居髙心自卑时存近民意
　　簇竒廊
　　竒者正之对亦视用所宜于武偶借此于文当戒兹又如恒居心贵正岂贵竒至夫偶骋目赏竒亦正资步廊顾其名即景解若斯
　　清娯室
　　芸斋枕崿嵁飒景称【去声】吟探晴牖峯逺近风林叶两三秋惟佳塞北潦陡忆江南【睢宁郭家渡漫工虽现据萨载等奏水势循流下注稭料亦在儧运而合龙尚难预期下防田庐尚被淹浸未经涸出实深厪念】我自忧劳者清娯讵可耽
　　沈周秋树茒堂即用其韵
　　秋风吹叶踈枝露层巘虽遥不掩深谁向茒堂徴逸句落来苍翠满庭隂
　　题宣徳雕漆盒
　　越甆今颇富宣窰漆器希逢宣徳雕朱盒依然成内府文房雅足伴防寮幽人自适聊为步童子相随若可招图也不须施渲染艺林生面认前朝
　　咏旧紫端朗月踈星砚
　　李氏淑沆何许人踈星朗月识龙賔应知作者深于咏四字全该摘句神
　　阅稼
　　较晴量雨到秋中阅稼今朝畧慰已是黍高穗翼翼更看梁下叶芃芃【梁耐潦其茎长故曰高粱北方多种之防地】畿南曾缱间【去声】逢潦【袁守侗奏永定河漫水经过良乡等州县防地间有被水俟勘明被淹久暂酌筹蠲赈各事宜另行奏报】塞北难夸此报丰身自九重心万防愁多鲜得放眉丛
　　布达拉庙瞻礼用去嵗韵
　　普陀于右须弥左【布达拉华言普陀宗乘扎什伦布华言须弥福夀也】揖让无殊主与賔阅稼之余临梵地祈言莫匪为【去声】农人落来双树风声爽敛去寥天云彩彬祝嘏欣逢圣僧驻【班禅额尔徳呢自后藏防涉二万里来此祝余七旬万夀因为建扎什伦布以资安禅亦时到布达拉讲经放黍】诸番膜拜看填频
　　永定河漫口合龙诗以志慰
　　秋霖永定讯情形据报北隄漫水渟【袁守侗奏永定河北隄堵筑漫口于初九日开放引沟赶堵口大溜水势已由引河畅达大河】幸是楗柴夙有备遂教堵筑刻无停【此次永定河漫口料物夙有储备该督董率道防等堵筑该道兰第锡驻工赶办不遗余刀于八月初九日酉时合龙其文武各员虽有应得踈防处分而蒇功迅速仍敇交部议叙分别劝惩使功过各不相掩】由来功过不相掩只愧宣防乏善经曰慰何曾真是慰尚余殷念望睢宁
　　八月十三日于避暑山庄行七旬庆典即事成什
