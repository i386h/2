<!-- { "loadSidebar": true } -->
　　光绪十六年门人江阴缪小山编修从江左入都钞得此集以其足与湛然集相配尤有资于元史也亟命工钞之手校一过所谓如扫落叶愈扫愈多既无别本可对姑以意改定而已是集之贵在于考证元人舆地非以文词为重吾意如此故凡属地名必以史文校之若文义则以愚意改定之取雅协足矣不必原文定如是也与地惟馆臣当年校正时改本多有不可寻求原文者原文出永乐大典近来大典多为书办窃去流出外洋或散落民闲不可踪迹可慨也已顺德李文田记
