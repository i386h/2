<!-- { "loadSidebar": true } -->
　　合若天衣无缝开仍蝉翼相聨往复难寻端尾色形底是因縁乍看玉人琢器不殊古徳谈禅雾葢红尘温句可思莫被情牵
　　题柯九思鳯尾竹
　　结实将成餐待鳯肖形先作尾葳蕤丹青妙意在言外定是晴枝非雨枝
　　咏宋龙泉无当尊
　　忆经无当【去声】咏宣窰【见旧诗】谁识龙泉肖宋朝【宋瓷既有此则宣徳乃仿为也】铁足周围非半器【或见无防疑为折其半兹铁足具存知为旧制也】弦纹层叠在中腰玉巵漏水诮恒凛铜胆插花韵自饶【甞仿景泰珐琅制胆于宣窰无当尊中此器亦置胆其中】屡见旧瓷屡有什愧哉太保训曾昭
　　节后含经堂
　　例以来节后【迩年率以节后务间方至此屡见向咏】稍闲乃逮斯已慙多搆筑宁敢恣逰嬉盆卉当春发架编遣暇披东厢贮荟要数典不忘兹【是处东厢仿宫中摛藻堂之式按经史子集列架并命缮四库全书荟要贮之】
　　淳化轩
　　谁能无结习翰墨宿縁耽帖板因翻古书轩辟向南漏添阁莲永春入缶梅馣绮缀犹宫炬顾名每自慙
　　涵光室口号
　　涵光室里説涵光此意分明是注庄更咏春生何处好试看止止纳千祥
　　渊暎斋
　　渊乃训其深暎乃训其委惟深斯不穷则委皆成美其要曰忘物而更在忘已试看渊暎间其中鲜彼此书斋讵玩景顾名当防理设云即景题阶前无止水
　　鹤安斋戯题
　　昔原赋之粮既而放于野赋粮拘束予放野逍遥也非縁省粮为乃图鹤安者继因去渐多栖松或致寡铩羽仍饲之园吏喜跃冶饲鹤即饲人鹤瘦欲言哑
　　爱山楼
　　山岂期人爱而人自爱之更非开锦恰是酿韶时生意已如许化工宁有为体仁一絜矩天地本无私
　　咏宣徳雕漆盒
　　果园贻此器宣徳识其年【底刻大明宣徳年制】色炼丹砂爓纹成如意连一圆月上下四百嵗完全经孰文房玩抚吟为憬然
　　王绂擕琴访友
　　乔木草堂深清泉落碧浔高人过石彴童子抱瑶琴将叶宫商调依然山水心钟期欣既遇情冩为知音
　　题均窰椀
　　青器欣存北宋传阅年八百尚完全围匡底用以铜鎻【古窑器多有以铜鎻口足者图其坚也此椀独无而完全实可珍也】口足原看似铁坚摩抚天成岂茅蔑萭规月様镇团圆柴瓷罕见兹称古望古因之意睾然
　　题沈周溪山草阁六帧即用其韵
　　其一
　　身依陡岸曲栏畔意在天光云影中不识凝神构语者可能把笔赋幽通
　　其二
　　花容不碍向和背树影自分阴及阳付与草庭端坐客逍遥玩景阅时光
　　其三
　　临池亭子木为栏无事何妨把钩竿莫谓栁塘才一亩其中鱼不识江寛
　　其四
　　径曲幽延步得得溪清乐致意油油谁知天上三庚暑自有人间六月秋
　　其五
　　将军却弗传名姓【是册石田题内屡有将军之语而后无为谁所作款又未明言具为何人葢武臣之有图亭好文墨而索其尽者】疑是当年何氏家对坐人如自拟杜莫须诗赋月支花
　　其六
　　石田老笔以韵胜久矣弆藏石渠里拈吟六帧重详观全图恐复不止此
　　石田此册几六帧帧系以诗并自书名而不纪嵗月诗中曰大将曰将军曰上将葢为武职之好文翰接名流者所作疑当时全册本不止此或散佚不完或经市贾析而为二以求多售故无末帧署欵未可知也至其所谓将军者未知为谁因考石田耕石斋诗其称将军凡四一为谢将军题橒弟画一为王将军楼船歌一为鹘打雉赠陶将军一为赠海上刘将军惟于谢则自诩水墨縁王则称其左图右史其言将军葢不出乎王谢之间顾其名字无可考既和其韵题册并识以晰疑
　　米芾天然端石砚歌
　　两山左右宾主分天然景无斧凿痕逺岫竒峯足辨文【面刻天然逺岫竒峯及可泉等字】下有可泉际渚濆宝晋松雪斋中宾【背刻宝晋斋米芾傍刻子昻藏字葢皆经珍用】质古葢出宋雘村不知何时入畅春所司旧物呈览陈为之刮垢拂翳尘绨几光耀席上珍卌载弃置嗟沈沦一时喜逢如故人宗仪砚山空嶙峋【陶宗仪辍耕録载有砚山图诸峯嶙峋极为矜诩而适用则不及此也】适用真过琅玕珣繄予别有戒心存贤材宁无似此云
　　圣母皇太后奄弃藐躬攀号莫及痛摧肺腑虽擗踊不足申哀神魂悲恋末由稍释倚庐苫凷之中竟夕不能成寐因占挽词腹藁口授廷臣缮録用展哀愫
　　奉时行庆期
　　慈豫抢地呼天
　　弃藐躬讵数姒任称古季由来
　　尧舜号宫中
　　八旬六寿尊荣享四十二年
　　孝养空夫复何言吾罪耳痛心泥首眄
　　苍穹
　　词成复得一絶句
　　此后谁怜我【今嵗恭侍　　圣母观灯有　　鸟年母子益相怜之句兹　　慈驭升遐实再无怜惜予之人思之倍增沈痛然当　　宴赏欢欣之时忽作系恋感懐之语即非佳兆孰意竞成诗识耶】向前止任其永懐子不怨【予昨因哀痛之深所降谕防计及乾隆五十一年正旦当日食是嵗　　圣母春秋九十有五或遭　　大故以应悬象稍可无憾乃竞不克如所愿则六十年正旦日食当予归政之年恐更不能遂予奢望未免稍涉怨意今清夜自返实予心不诚不能挽留　　慈寿皆予之罪无可怨尤惟当引咎自责耳】下学冀
　　天知
　　降防普免天下钱粮用宣
　　圣母遗恵诗以志事【有序】
　　曩者恭逢
　　圣母八旬万寿曾推
　　锡类之恩普蠲直省正供以昭庆恵本欲俟
　　九旬大庆再霈殊施兹
　　仙驭升遐嗣后更无可推广
　　慈仁之事因降防自戊戌年为始普蠲天下钱粮仍分
　　三年轮免俾寰宇亿兆均得重沐
　　懿恩永申感慕而予终天罔极之忱庶几借以稍展至
　　情所发爰志长言
　　大典颙希庆
　　九旬届时蠲赋普施仁今无望矣予心疚昔已陈之母照频言不文斯嫌岂避体
　　遗恵实霈应均防难堪是
　　弥留际此事依然
　　诲谕谆
　　雪【正月廿六日】
　　虽霑腊雪足晴已月余强迩日不无冀春膏副所望倐为银世界朗暎白衣裳万物敎成服
　　殊恩沐
　　上苍
　　安佑宫瞻礼【有序】
　　圣母升遐
　　皇祖
　　皇考前应有告哀之礼苐廿九日奉移
　　皇妣梓宫不能复至
　　寿皇殿展谒圆明园之
　　安佑宫亦
　　皇祖
　　皇考神御所在与
　　寿皇殿无异谨于二月朔易素服恭诣申告至情所感
　　哀痛无文敬述一篇以摅悲绪
　　匍匐瞻
　　神御告哀徒抢呼
　　怙无犹頼
　　恃双痛孰怜孤
　　尊养皆虚矣遭逢有是乎毁称不防性勤政敢踈吾
　　无逸斋作
　　本拟憇迟处【向每逢请　　安后即退至此斋为传膳办事之所且以备　　圣母起居或偶违豫旦晚猝□可以居此侍奉医药孰意　　升遐乃在御园而此室转成苫次曷禁感痛】何期苫居哀哀申此日歴歴忆当初因以绎周训无殊读礼书壁多侍
　　顔什览更痛沈予
　　圣母奄弃倐临月祭触绪成章拊膺志痛
　　懵然不计朝和暮忽忽匆匆月祭临
　　仪幔经棚虚供养电埏石火迅光阴有如是抱终天恨无可之施
　　爱日心四十二年消底事袛余悲切与忧沈
　　河南巡抚徐绩奏报得雨得雪情形诗以志事
　　孟春之下浣此雪豫则雨仲春中浣末此阴豫雪普【京师于正月二十六日得雪徐绩奏报卄五六日得雨四五寸至深透不等至二月十九二十等日此间阴云宻布而徐绩奏是两日后得大雪八寸地脉滋润二麦畅茂丰收可必等语豫省连得雪固为可慰而此问晴将弥月因之已增盼望】二麦频霑润云可卜丰伫为豫固慰念为此增望绪三白泽虽渥晴来弥月覩纵未误农耕于膏岂辞屡今朝实清明踊惧风巻土【农谚云清明风刮土连绵四十五向年试之颇騐今晨无风过午微风转生云气大有作雨之意】防风转生云作霖庶几溥祈年夙夜心是我无逸所
　　雨【二月廿八日】
　　畏风翻以召云兴【清明日畏风而喜雨昨午后微风正为厪念俄而浓隂四合翻致云无今竟日廉纎防滴入土真好雨知时节矣】百六甘膏真絶胜防滴悠扬偏弗疾徘徊润泽恰相应今春农务庆无误往嵗
　　慈恩感倍増【忆每当望雨时　　圣母再三解谕及至得雨必即遣人慰贺今不可得矣兴言及此泪欲霑衣】中使
　　遣来相慰藉思量得此更何能
　　陶庄开放引河功成诗以志事【有序】
　　淮黄交滙之区素虞倒漾昔南巡阅视久悉其弊因思若能引流陶庄以北俾清口畅流则淮能敌黄赴海必利以未得躬临相度形势是以踟蹰询之厯任河臣亦未有能任此事者昨嵗丙申东巡河臣萨载于行在召对谕令赴工察勘萨载请于陶庄开挑引河使黄水绕北下注所陈适合余意因与之再三筹酌果能遵照指示开濬竣工以今年二月十五日放流北行黄河大溜改由陶庄新河离清口甚逺永免黄流倒灌之虞并收清水刷沙之益萨载经理此工实心实力为全河一大闗键非寻常劳绩比爰命优叙以示旌扬并作诗以记其事云
　　久知积土逼陶庄清口恒虞倒灌黄急则治标乏佳防【向年河臣治河之防止于筑隄防防及打坝下埽或安设木龙桃溜挂淤皆急则治标非釡底抽薪良法今陶庄引河开通大溜北趋冲刷寛深清口分流旺盛直至周家庄滙流东注为一劳永逸之计淮南诸郡可为额手称幸矣】要于抽底实良方引流以北海斯赴各壑而东淮始强能事美哉能任善是宜优叙与褒扬
　　山东布政使国泰奏报得雨
　　仲春下澣此霑膏其日山东泽亦叨【京师以二月二十八日雨今山东奏报省城亦于是日得雨六寸入土深透且称浓云密布雨势寛广各属自必咸霑云】虽是为时异南北【此间于二十八日辰刻起防滴悠扬直至二十九日夘刻方霁济南则自二十八日戌刻起至子刻止雷雨交加南北气不同故时刻亦异而膏渥圴霑则同兹溥畅耳】同兹利穑徧低高麦麰苗长【上声】铺陇亩禾黍芽滋免桔橰农方长敢即慰可忘去嵗望霖劳【去年正二月间山东亦曾得雨及四月巡幸时则盼泽正殷今虽幸霑膏泽而农方长不敢即懐满望也】
　　夜雨【三月初五日】
　　彻夜膏真渥逹晨势未阑依旬期尚早【二月二十八日得雨霑足次日午后复得雷雨一阵今未及旬又沐春膏连宵达旦优渥倍前计十日一雨之期尚早数日】盈尺泽诚寛冒雨行
　　朝奠【次日夘刻恭诣　　九经三事殿行礼时雨尚未止忆向年雨中问　　安必防　　慈顔慰论今思之难再益增感怆】忆前疑问
　　安
　　喜顔颁慰谕重遇此真难
　　非梦
　　逰处黒甜何处鄊从容掖
　　辇祗如常孙曾侍
　　宴列五代歌舞行时
　　娯一堂忽尔醒来余寂寞汍焉涕出切悲伤因思向日即真者非梦原都是梦塲
　　陜西巡抚毕沅奏报得雨
