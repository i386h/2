<!-- { "loadSidebar": true } -->
　　岚固山之气谓即山差多朝夕无定名【岚霭语虽通用然谢运王维皆以岚气为夕至李商隠始有朝岚夕曛之语前此未有也前嵗曽赋岚霭诗订正其譌】前嵗诗订讹气或可袖取袖山则如何书屋实称名徽之语可歌
　　对鸥舫
　　非舫居然冒舫名风漪月灔俯昆明野鸥飞集还飞往问尔机从何处生
　　仲春圆明园即事
　　未朔还宫过望回【自正月二十丸日还宫行经筵释菜春祈诸礼初十日启跸恭诣　　防陵礼成后由潭柘香山旋跸于二月二十二日回至御园】廿余驹影迅遒哉问安殊昔心独苦【昔年每旋跸由昆明湖泛舟即先诣　畅春园问　　安今徒至御园回忆昔景不可再得祗增凄楚】勤政如前志敢頽春冷溪边桃勒朶雪霑町畔麦滋荄奏章毎报叨丰泽【入春以来直山东山西河南陜甘等省均奏报雨雪霑足麦苗芃发东南各省亦陆续奏报春雨应时逺近普叨渥泽实钦承　　天祐也】
　　槖籥益钦栽者培
　　迎歩廊
　　人自歩廊无意往廊称迎歩有如来世间万事何殊此立字安名属赘哉
　　四蔵书屋咏文房四事【有序】
　　文房四事中墨砚入古纸入古者已罕见而笔则不入古此坚脆之分也然四者如干之四徳与地之四方岂可阙一哉兹得明雕漆匣恰宜置文房四事于中而蔵于书屋因即以名之葢向之咏咏其事也【向有咏文房四事诗】今之咏咏其蔵也事虽同而意各殊因为之序
　　乆为草语岂无稽【俗云墨乆为宝笔乆为革葢不以为珍也】四事文房要欲齐燥湿得宜收亦易簮濡有借用休挤文当斤艶方遵轨书在蔵锋似印泥懐素祗称珍败物岂如砚匣伴玻瓈【徐陵玉台新咏序云琉瓈砚匣按魏书天竺国人能铸石为玻瓈又潜确书言玻瓈出南甫与水精相似其用药烧者入手轻有气眼与琉瓈相似是陵之所言琉瓈实即玻瓈而玻瓈质尤精云】
　　右蔵笔
　　入谱新旧二百收兹蔵惟一取其尤【入西清砚语者旧蔵新获凡二百枚兹所蔵钱惟善玉堂砚一枚为续入砚谱中之尤精者】聚于所好其非谬受不欲多已却羞【此语即櫽括辛丑铭此砚语】缅彼玉堂曾抽秘弆斯漆匣伴冥捜咏之铭者难屈指磬折名言苏与欧【物聚于所好欧阳修之语也苏轼有真砚不损真手不壊之语亦最为精到】
　　右蔵砚
　　砚墨坚而笔纸脆脆难【谓笔纸】坚易【谓砚墨】故殊蔵虽然四事宁容阙亦复百畨自诩强即此玉堂【谓即同弆匣内钱惟善之玉堂砚】原是宋讵如金粟乃贻唐【今匣中所蔵者唐时金栗笺较之宋时全花笺明时宣徳纸坚致莹滑尤为精妙】祗慙腕弱兼无暇茧纸风流合让王
　　右蔵纸
　　非人磨墨墨磨人犹有磨焉义未臻兹以两枚蔵厥用恰同十翼显诸仁厌他五色夸奇品【明代御墨有五色者】喜此元霜惬素珍蓍得水天爻上六由来不速得龙宾
　　右蔵墨
　　山桃花
　　始华初在惊蛰【二月桃始华为惊蛰初应在春分节前今春分已逾一甸桃蕚才放盖因春冷开迟之故然南北气不同南方想桃必开矣亦足见月令之未可尽信也】春冷开迟理故然仲月已临下澣矣湖隄才见数枝焉园林芳信代梅报诗句闲情共栁牵偏是于风有宿约【山桃开时每作风昨虽霑优雪未致望雨然对此蓬蓬意辄怵然】寻思事忌太求全
　　西直门外
　　春仲脩禋
　　古帝王还宫两日致斋常【凡　　大祀致斋三日中祀致斋二日依防典不敢増减】轻舆郊外验农景麦始茁芽未擢芒
　　今春
　　天贶优霑雪沃野无尘土润膏又见浓云低四宇便思为雨
　　惠重叨
　　石路嵗陈颇废残往来车马诉行难广宁门外云甚此王政经涂亦一端【昨因朝阳门西直门广宁门三衢石路嵗乆残缺特大臣和珅等履勘据奏称石工繁壐一时难以并举广宁门外石路为各省通衢残缺尤甚应先为修砌其余次第兴工然又蹈知遇论中一过矣】
　　咏万厯雕漆太平盒
　　龙擎天下太平钱盒识犹看金字镌溺爱出藩为【去声】争地疎情前席已多年鸳班空半诚奇矣鸿业忘全更甚焉驯致明亡是谁咎对斯宁不靣頳然
　　题赵元山水即用姚公绶题句韵
　　逺山近树暎茏葱高士相于茅屋中何事罢谈共倾耳钟声遥出寺楼红
　　癸夘暮春祭
　　厯代帝王庙礼成述事
　　本拟古希
　　中祀疏值兹精力尚能诸况乎
　　古帝胥
　　天子嬗以斯时逮藐予笾豆式陈冀假飨史书具载凛乘除礼成旋复銮舆返回頋犹殷意绻如
　　郊外
　　祭罢平明返御苑青郊三日顿殊观红桃放朶含烟灼緑麦伸芒帯露攅润野骑行尘不起逺村农出意为寛何须数典称脩稧天朗气清画里看【是日上已】
　　清明【三月初四日】
　　上已昨方度清明今即来景光不期速芳物自为催栁与烟争暗桃嫌火欲灰午过风少作意复鲜寜哉【清明日最忌风是日天朗气清已辛农祥有北傍晚微风即止笂为弗快云】
　　咏官窑方缾【有序】
　　御园架贮官窑缾有年矣兹经临偶见一加拂拭居然席珍士之感遇遭际有时亦类此也为之感惕因成斯咏
　　陈列檀橱不计年把看古穆越龙泉吉云入眼讶希矣七字成吟属偶焉遇弗遇时为之耳今斯今念岂徒然憬如惜复瞿如惧屈者宁无似此贤
　　题郑刚中北山集
　　公论千秋不可诬进因秦桧是邪途左迁究以权奸迕七疏曾于正史无弗核始终将韪彼难逃衡鉴用吟吾虽云干蛊由其子作伪心劳寔拙乎
　　按郑刚中金华人绍兴中进士官至礼部侍郎出为川陜宣抚副使史称刚中由秦桧以进故于和议不敢有违及使陜西弃和尚原与金后又以宣抚専擅忤桧窜谪以死是其人依附权奸梯荣幸进本无足取今四库全书所録刚中北山集有谏和议四疏及议和不屈一疏又救曾开胡铨二疏既与正史不合又徐梦莘三朝北盟防编搜括章奏事实无遗而不及此七疏葢刚中集乃其子良嗣所编耻其父附秦桧因伪撰谏和议等疏以葢前愆此虽良嗣之干蛊乎而千秋公论邪正难诬所谓虽有孝子慈孙百世不能改也馆臣以刚中诗文尚可观録入全书披览时因为题什以惩作伪云
　　咏旧端石珠斗砚
　　旧坑本是出端溪七活眼标珠斗低不识三人经用者【是砚为端溪蕉叶白砚靣鸜鹆眼七如斗杓覆手眼三如三星又有李鹿山余甸周绍龙三人铭欵】摛文可得似昌黎
　　暮春游静明园即景得句
　　静宜廻跸自山阳兹欲山隂问景光日已过旬山改观【去声】春方临暮物争芳丝杨锦杏吟情逗镜水屏峦画意蔵四野轻云未成雨一心预以念农忙【今春雪泽甚优地气滋润三月半雨即可卜麦收云而未雨已觉然矣】
　　题创得斋
　　创得斋成廿嵗余兹因小憩黙思诸眼前春色又从始一切名言总类虚万卉芳华正冶冶八牕领受祗如如旧题勒壁闲吟遍何事繁霜鬓防予
　　近青阁
　　阁以近青号縁在菁葱间千林叶未宻似觉旷其官然当暮之春韶意谁能阑舒稊与吐芽青意弗自闲近哉惟其时景光讵我悭
　　憩云斋得句
　　肩舆过小岭益觉入山深是日春云布阁雨未作霖因之共云憩颇有忘云心何不落浓饱沃麦垅鍼
　　书画舫
　　似舫原非舫临溪日夜浮风羞帆上送冬不坞中收何以称书画寜因学米欧开牕延活景名迹逊兹投
　　石衙亭
　　玉泉南北两峰高其实北甫及南半然而石栈峭于南攀陟舆人已挥汗小亭正在山之腰适可憩息聊伴奂排衙有石立其下名学呉山宋官观彼由人力此天然孰是孰非石弗判
　　登妙高寺
　　寺据北峰斯防高高无可称称以妙因忆老耼五千言无欲以观掲其要东坡浮玉已糟粕其可再乎益堪笑下视昆明镜影呈付与光光自相照
　　该妙斋口号
　　常言妙不可形容既妙云该儓似重虚室空空付无语却于道德契真宗
　　咏素堂
　　既登必有降登难降则易讵惟跬歩间理实该万事登东降自西西峪更幽邃书堂祗三架依岩供大士【叶】却弗事庄严梵帙及如意色空两不着颇合咏素义
　　倚晴楼即事
　　每当愁霖临倚晴愿呈快霁亦有望雨朝倚晴见辄厌其义为愿为厌楼岂知由来好恶因人意春雪优霑麦垅润斯时晴雨均宜际然而目前雨究佳谓楼可弗循名遂
　　涵漪斋登舟有作
　　斋据西崖碧湖裔引香山水别为源【从香山碧云寺及卧佛寺引诸泉曲注至此垂为瀑布下滙成湖方与玉泉合流下浸稻田其来源实与玉泉出自趵者有别】疏流合滙玉泉盛以节为宣寳穑蕃牕俯玻璃光相【入声】暎阶临绮縠影轻翻兰舟恰门之外适可鸣榔返御园
　　山东巡抚明兴河南廵抚李世杰等各报得雨诗以志慰
　　月之初吉值斋居未雨而隂切望诸谁识左齐及南豫同霑三寸利新畬二邦胥以麦为重一意因之庆有余近每生云旋即散先期日已冀颙如【明兴奏报于三月初一日在青州途次得雨三寸省城亦得透雨李世杰亦奏初一日豫省工次雨势绵宻自午至夜入土三寸雨省同时参苗俱获甘实堪欣慰京畿春雪实优地亦滋润三月望前后得雨则可望麦收近日屡作阴而雨尚末成为之惕惜云】
　　赋得方圆随规矩【得先字八韵考试差题】
　　诚如设规矩孰得混方圆矩也象乎地规兮法自天离娄明借矣输子巧资旃成器安能外随形胥就全譬仁心蔼若体义行【去声】棱然初弗执已见而非任物迁不逾动以翕可悟静而专法着圣人用敢为天下先
　　题宋版千家注杜工部诗史
　　昌黎祗许仲尼师吾亦云然于杜诗注萃千家谓多彼品髙万古孰同其一生惟是忠孝耳小徳何妨出入之秋兴八章重背读又同此老坐移时
　　赵伯驹桐阴仕女
　　小幅王孙仕女图桐阴广厦共清娯不知罗绮相商处也识二南雅化乎
　　重新
　　中岳庙告成抚臣李世杰请碑记因曡庚午防祀诗
　　韵命泐石
　　庚午
　　禋回心每悬嵩云南望徳参
　　天卅年以乆事宜作此日维新理合然
　　庙镇中州崇莫并殿临黄道正无偏敬吟长律当碑泐希祐黔黎
　　惠泽宣
　　题永乐雕漆垂钓盒
　　靖难兵回称永乐果园漆器制精良盒图垂钓一老叟广孝应縁拟广张【广张三千六百钓李白梁甫吟用太公事】
　　咏旧端石兰亭砚
　　旧端图写禊脩时粉本犹传宋代遗谁得其皮与其骨赵王孙语可深思
　　大学士阿桂等奏报黄河漫口合龙大溜全入新河纪事十二韵
