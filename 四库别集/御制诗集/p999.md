<!-- { "loadSidebar": true } -->
　　盂耳有环垂考古制所贻何时外窃式却较内为竒叠叶薄如纸【痕都斯坦玉工以水磨治玉制絶精巧向毎有咏但尝所见者式様与内地多有不同而此盂则似窃中华之式两耳有环下为三足竟与西清古鉴周丁盘汉兽环洗形制相仿而通体镌镂花叶层叠隠互其薄如纸益加精巧】簇花圆中【去声】规总应慎好恶实觉惕生兹
　　夜雨【二月初五日】
　　祭罢晓春晴辰过云气生昼隂浓夕入雨泽达
　　天明
　　佑锡
　　方坛渥惧滋寸宅盈炷香分命遣【昨日当春戊　　大祀盥献之祭心祈沛泽是日即浓隂布满入夜雨势疎宻相间直至凌晨顺天府尹奏报入土三寸距前月廿五恰符十日之】
　　【期仰邀　　神佑心感实深随分遣诸皇子诣坛于　　正配四位前拈香代躬防谢】代谢贶恩诚
　　春仲经筵
　　虽曰经筵循旧典恰欣雨后晓春晴幼龄逮此未探要耄嵗犹吾艰造精无息至诚非勉强有威自畏凛聪明【是日讲中庸至诚无息不息则久尚书天聪明自我民聪明天明畏自我民明威】临民修已讵二事却愧弗闗言在行
　　再题旧玉防头缾
　　虽曰饰竿琳与琅置肩孰能当近经细绎辋头错遂以成吟一再详
　　按防头为辇辂舁竿之饰无疑今辇辂竿之头刻龙首其尾刻龙尾即眀证古人用玉为饰亦其常但辇辂既重加以玉石之坚硬置舁者之肩惰窳有必然耳
　　河南巡抚穆和蔺奏通省正月雨雪情形诗以志慰
　　豫疆防重麦之秋慰揽新正泽报稠寒北固欣雪非缺【穆和蔺奏豫省正月分雪雨情形所有迤北之开封归徳彰徳卫辉懐庆河南等府属之六十州县陜州暨所属之二县于正月十二三等日得雪自二三寸至五六寸不等】暄南颇被雨称优【其迤南之南阳汝宁陈州等府属之二十九州县许州汝州光州暨所属之十一县正月十二三等日得雪情形亦属相仿又自十四至二十五等日得雨自二三寸及深透不等自縁地气较暖是以偏得优泽然通省春雪已称普遍二麦均当及时长发览奏深为欣慰】青葱弥望春秧发闾里无忧市价浮可识为言当戒满月余三四正悠悠
　　咏官窰双耳缾
　　耳缾赵宋出官陶薜暴犹称声价髙【周礼有髺垦薜暴之语髺垦谓器不正薜暴谓釉不全此缾薜暴非髺垦也】贱伙珍希情合是宣成精器尚吹毛【明宣成间甆器益称精美然往往吹毛求疵者以较宋甆尚多亦足为贵古贱今之证】
　　直总督梁肯堂报得透雨诗以志慰
　　三寸春膏已堪慰保阳深透讶希防【京城于二月初五夜得雨三寸已为慰懐今据梁肯堂奏保定同时得雨连宵达旦入土深透其各属是否普沾俟报齐另奏等语北地春防渥泽实为罕觏】报齐各属俟继奏霑六迤西信早通【又据永璸奏易州亦于是日得雨六寸想西南自必均霑】南府灾黎庶有救东疆缓赋恵无穷【昨吉庆奏上年旱歉之徳州平原二十七州县卫麦收先征旧欠其五十八年地丁钱粮请缓至九月唘徴已即批允因念京南顺徳广平大名及河间景州天津去嵗情形相同虽蠲赈并施又经新正展赈尚恐民力拮据或有应照山东办理之处谕梁肯堂详察据实覆奏防加恩】谕教絜矩毋靳泽闻一知十【平声读作谌陆游老学庵笔记载唐人多如此用】或可同【灾黎待泽之殷若必俟督抚一一具奏始予加恩何以纾其朝夕非实心爱民者所宜出也予兹因山东而动念畿南亟为询谕盖絜矩之道説者训为上下四旁均齐方正此即临民出治之闻一知十或庶防乎】
　　福康安等奏西蔵善后事宜诗志颠末得四十韵
　　三蔵前后中【西蔵即古西吐蕃也自唐至明曰乌斯蔵其曰乌斯者盖卫字之分书也唐古特书法凡整字下加以斯字即读作危韵如多斯为堆挫斯为催则乌斯为卫矣而唐古特语谓卫则汉语之谓中蔵则汉语之谓好也今指其族曰图伯特指其人曰唐古特其地又分为三部曰康即察木多之地为前蔵曰卫即布达拉之地为中蔵曰蔵即扎什伦布之地为后蔵】由来名已久崇徳虽入觐其地非我有【我朝崇徳七年达赖喇嘛班禅额尔徳尼或谓东土有　　圣人出遣使达盛京嵗通贡表至顺治初年达赖喇嘛入觐亦曽　　勑赐金册印维时其地尚非中国所有也】众防古归之凡事商可否【自元朝以来众防古俱皈依达赖喇嘛及噶尔丹与喀尔喀交恶兴戎　　皇祖屡遣使于达赖喇嘛令其一同遣使止彼相攻乃达赖喇嘛转袒庇噶尔丹　　皇祖屡曽勑谕达赖喇嘛令其从中和息盖彼时凡事尚与达赖喇嘛商酌而行不似今日之皆为臣属唯命是从耳】其自元来率以难禁取然而向善多消乱利兼就【叶】眀乃踵元迹尊崇颇不偶但未至元甚非类却堪丑【明洪武初以元时摄帝师喃加巴蔵卜为炽盛佛寳国师其封大国师者不过四五人永乐以后封法王西天佛子灌顶大国师灌顶国师者甚多但不似元朝之妨政干纪若武宗之自称大庆法王以汉人习防古教佞佛尤可鄙笑】国初付懐徕通贡无大咎第巴【其官之称其人名桑结】更奸诡党噶尔丹苟诈称奉中国表里为奸防【叶】达赖喇嘛亡隠弗宣诸口
　　皇祖频勑谕两端持防首煽摇青海众瓯脱图
　　恩负【西蔵达赖喇嘛以下理事者曰第巴因蔵巴汗威虐部下毁弃佛教第巴乞师扵青海之固始汗击灭蔵巴汗康熈三十二年即　　封第巴桑结为蔵王赐金印时达赖喇嘛示寂第巴隠匿不奏者十有六年任意妄行暗与噶尔丹相为表里及召班禅额尔徳尼来京第巴又阻之不使来専国倡乱煽摇青海之众屡经　　皇祖勑谕彼但首防两端负　　恩党恶不知悛改亦罪魁也】二匪【谓噶尔丹及第已桑结】受防诛蔵乃归员幅【叶　方噶尔丹与喀尔喀搆兵时　　皇祖不忍民生涂炭屡遣使与达赖喇嘛使人偕往宣谕仍寻旧好乃噶尔丹阳顺隂违反肆侵扰　　皇祖三畨亲率六师声罪致讨噶尔丹旋即败亡而是时固始汗之曾孙拉蔵将第巴殱灭即　　封拉蔵嗣为蔵汗于是二匪灭亡蔵地敉寜归我幅员矣】防旺刼蔵时发兵驱以走【后凖噶尔策旺阿拉布坦生衅自伊犂遣贼将策冷敦多布率众至蔵攻杀拉蔵汗掳其子肆行猖獗毁灭黄教蹂躏蔵地　　皇祖特遣将军富寜安等统领大兵分路进讨康熈五十九年大兵防合击破贼军斩获甚众于是贼将防冷敦多布计穷力竭狼狈遁归而蔵地底定】其后自相残
