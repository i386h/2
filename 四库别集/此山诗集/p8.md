<!-- { "loadSidebar": true } -->
　　余近从国子先生陈君众仲读所作周君衡之诗集叙恨未见其诗与其人后月余衡之并携故袁文靖公伯长今欧阳翰林原功所为叙见余乐道里且以诗见贻适余在公未还及读三家所为叙及其诗益恨不及见其集与其人然以三家所称虽不及见而其人之贤其集之可传可见矣夫诗道之在天下其正如日月星辰山川草木鸟兽其变如风云雷雹龙腾虎踯岂难知哉在尽其常通其变而已惜不得与衡之共论之元统二年九月二十日揭傒斯书


