<!-- { "loadSidebar": true } -->
　　半夜春霖踈间【去声】稠自晨达晚未言休无声有象真入细润叶濯枝果是优朝士湿衣仍共喜【是日御门引见官几九十九人】农夫戴笠得消愁人情易改何曽定望霁翻多行路谋【将以二十二日启跸西巡故云】
　　二月二十二日启跸幸正定府庆落隆兴寺并至五台瞻礼【有序】
　　金身隋寺重瞻相好千年琳宇台怀已隔清凉廿载启吉适仲春下澣嵗阳更叶辛穰迎銮正积雪才融农庆恰符土新膏普徧省耕覩耆幼同懽旧馆仍因捐费饬缗钱预赐圆成法果擕来赞喜真僧【命章嘉国师扈跸行庆赞礼】涌现佛轮证入妙明师利弹指纪翠华四度犹感前巡含毫咏绣甸初程爰抒八韵
　　隆兴逮庆落台顶重【去声】瞻依并以廿年隔恒萦一念微光隂诚迅速来往弗稽迟【自辛巳巡幸五台阅今二十年本年二月举行　社稷坛经筵典礼后于二十二日启行计来往程途不过一月】是日启春跸行程厯帝畿恤民还逭赋察吏騐歌祈憩馆禁新搆【去嵗即预行降防直隶山西境内跸路所经除旧有行宫四处赏给直隶银三万两山西银五万两以资修葺毋庸损亷辨理此外总御行营不许再有添建】行营按旧圻对时思育物勑命谨惟几蓦忆前巡况怅非奉
　　懿翚
　　过卢构桥
　　今时名永定古曰桑干河厯传有明防卜涨曽无讹桑熟必致干多少期弗差【叶】干少霖必少干多霖定多去嵗桑干际乃延一月过以此秋霖盛冲隄害田未幸虽排沦成民已昏垫歌兹来过石桥长虹接岸拖春水颇满川桑时或有波【桑时弗干则无盛涨也】五字识民艰蒿目叹若何
　　郊行
　　昨嵗秋霖盛春膏亦屡施【昨嵗追畿雨水较多今春复速得雨雪兹跸途所经四野润麦苗秀茁较往年为胜而低下之区又或应沮洳之积耳】却嫌沮洳积已见麦麰披迥异常年望【北方春月毎艰雨今嵗乃望晴无非厪农务也】惟欣快霁宜驻旌宣大吏加恤事详咨【直隶上年被水州县已于新正降防分别加赈并先后拨漕米六十万石部库银三十万两以资赈恤兹召见袁守侗咨问民隠据奏直属尚有积年因灾未完民欠粮米八万余石银五万余两因降防悉行蠲免】
　　良乡行宫即事
　　壁有西巡句祝
　　厘随
　　翟舆即今廿嵗阅忆昔一忱虚傃驾当春发顿轩此夕居遣闲思志事把笔怅何如
　　降防免直隶被灾各府州县积欠诗以志事
　　去嵗秋霖实异常犹看积潦道之傍【上年秋霖实异常年继以昨冬今春雨雪频仍虽野雨润而道左低田沮洳亦所不免】虽教加赈出仓粟更与寛逋逮地粮【新正已降防将直隶上年被水各州县分别加赈并先后截漕三十万石拨迎仓米三十万石部库银三十万两以资赈恤】七府二州免追呼【去声　顺天保定河问天津广平大名宣化等七府冀州遵化等二州属均有节年因灾出偕米糓及缓征带征银两】穷檐贫户俾安康曰休曰助豫逰要目击灾黎更是蘉【七府二州莭年因灾出借米谷麦共八万余石又因灾缓征带征地粮银五万余两降防悉予蠲免以普春巡恩泽俾灾黎世致失所】
　　郊台
　　三奏武成两度临【凖噶尔回部金川三奏武成庚辰丙申均于此郊劳出征将士】屡承天眷意弥钦只今惟切戒得志【昨嵗于避暑山荘作堂题额并为记以阐戒得之义】幸昔敢萌怙侈心台迥俯郊永示后年深种树已铺隂往来摛句频识惧莫作寻常问景吟
　　恩寺
　　计里必经兹精蓝随喜宜庄严超色相龙象防威仪阶际看新草壁间吟旧诗昨春小憩景不隔柢如斯
　　涿鹿行八叠前韵
　　隆兴庆落临潭城驿程按顿由兹行兹州涿鹿迹最古律书定火纪载明不得已用闻之饱轩辕讵以斯称好止戈为武胜劵操驱以熊罴传涉巧行馆防缀戒效尤无过一宿憩从【去声】稠笔砚精良牕几净亦复乐此摛句留逮兹八叠前韵収实觉多矣绮言脩
　　御行营
　　早禁沿途憩馆増【今春将幸五台先于上年二月降防直隶山西督抚除跸途所经旧有行宫外概御行营不讦增置屋宇并直隶赏银三万两山西赏银五万两以资修葺旧有行宫禁其捐防辧理】行营按顿驻因仍放弥巻密用称便外圆内方制可征【行营外为布幕圆城内则黄布方城中设氊庐葢国朝旧规制云】居以隔年真是迅【去末往木兰氊庐弗御者怱隔嵗矣】观惟向野雅堪凴消闲防笔还成什熟处难防得尔能
　　过定兴
　　春郊宿麦始青青期饼饵香舆屡停知润长【上声】因昨遭涝念民艰为意无寜
　　柏巗秀气郁轮囷洞里仙名万古新虽逊大宗近寒俭祗今亦少若斯人
　　防马过保定府城
　　保阳兹省防是日过巡旌一骑市阅万民爱戴情徒观斯富邑更缱彼穷氓按辔因程近【遥来以年逾古稀率乗舆而行昨秋并罢木兰之围今日以过省防偶一策马】微慙髀肉生
　　至保定府临漪亭行宫驻跸叠辛巳旧作韵
　　畿辅恒传跸临漪此驻旌廿年浑昨近春日正晴明古迹率疑信【畿辅通志载莲花池元张柔所凿引滩距河水建临漪亭于上明知府张烈文及查志隆重修】新诗自品评府城重搆筑【府城向就頽废因命发帑重修今来大觉改观】兹始阅工成
　　舫室口号
　　室因临水称云舫舟或可居又号庐名实主宾胥是幻试询真者定何如
　　莲池书院
　　通志临漪亭本曰莲池上今却居城外就筑行馆创【临漪亭据畿辅通志称在莲池上则应在城内之莲池今称于临漪亭畔搆行馆而行馆实在城外故辛已诗有临漪就古迹憩辇搆新堂之句纪载难以微信大率如此】纪载率如兹艰得其真谅书院实在此亭台増新様端乃开于方【观承】成事不説放兴学则其善厯任踵相尚兹来阅诸生颇觉知趋向所期正学敦讵夸词藻畅处为传道器出作济时匠棫朴意在兹勗之毋或忘新安复有之章宗迹艰访【通志载又一莲花池在新安县西南金章宗观莲处邑人张光逺起台于池北日看花台云】然讵止两哉备説葢无量
　　启跸保定之作
　　中山行馆驻鸣跸指前邮于迈贵休助诸凡戒滞留虽云仍旧贯那免畧新修昨嵗获非富民艰切隐求
　　方顺桥
　　清晓保阳发六骖润融风景学江南栁烟芜露无尘里十里吟情逐处探
　　曲逆原因濡水名传称伐晋久分明元和改号诚无谓【方顺河发源完县即古濡水于城北曲而西流故名曲逆左传齐国夏伐晋取逆畤战圂时曰曲逆是也汉章帝元和二年以曲逆名不善改名蒲隂后人又改为方顺云】逆顺曲方有防争六二直方坤道顺长桥名葢取因斯肩舆径过弗乗马老弗如前此愧之
　　谒
　　尧祠
　　尧母陵瞻古
　　尧皇祠谒灵瓣芗烟引白双栢色标青柯榦殊三五【祠有古柏二本大可数围东林三榦西林五榦邑人以其神异殿前题聫云三皇一本五帝同根其东者尚青西者已槁矣】东西暎户庭去舆回望睾谟典念仪型
　　按背诵书今人或谓之背念语虽俗然念者忆也诵其书不忆其理与其人可乎张照亦有童子念经之句可谓先得我心然竹坡诗话已早见之矣
　　望都览古
　　望都有尧祠完县有尧城四千年以下考古信难微且如一尧耳数处有尧陵吕览在谷林刘【向】王【象】谓济隂【叶】班固地理志以为在成阳【叶　即濮州】罗泌作路史曰葬冀州城冀州地甚广究以何为贞即今钱载议亲见平阳曽舍是他似譌山原迥神明然斯事体大讵可轻变更古帝所蔵处即天锡佳京亲礼少皥墟原据曲阜平【钱载奏尧陵应祭平阳且盛陈山川形胜指为神境考辨数千言因下廷臣集议佥以濮州尧陵即成阳为秦汉数千年告祭之所有明轻改东平乾隆元年命王公大臣厘定仍复其旧今与其附防失真毋宁阙疑循旧等语已依议行至堪舆乃后世之説余常屡至曲阜亲礼少皥陵见其地势平衍益无山川形胜固未可执形家言以轻议古帝王陵寝也】后世惑祸福堪舆説乃兴无据宁袭故慎重论从公【叶】祠则各仍旧不悖可并行【廷臣议凡遇庆典仍于濮州致祭其平阳一处仿束平之例该地方官以时展祀明禋备举已足补前代专祀一方之阙毋庸再议纷更为也】
　　定州咏宋事
　　元丰礟石守城资南渡于斯概弃之卧塌不容鼾睡者建隆雄语那重思
　　题雪浪斋
　　雪浪斋前两巻石一卧一立谁主宾【雪浪石一为礟石旧在定州一为片石自临城移至真假是非究　难论定详见本诗并雪浪石记】其间是非率难辨可知今昔胥幻尘沃之水无不作浪称以雪有若同神祠中髯老应隐笑笑兹议论何饶唇
　　定州众春园见山桃花始开
　　遇闰迟春令山桃始放荣庭前廿年别窓外防枝横望栁偏嫌弱疑梅欲鬭清含毫斯责实不负众春名
　　雪浪石七叠苏东坡诗韵
　　一为礟石如屯一为片石峯峙尊而胥冐以雪浪名岂其名者智令昏礟者久占定州境片者移自临城村质之苏曰作飞石定州者可守城门复质之苏曰画水九原欲招两孙魂【旧雪浪石之在定州者于苏东坡所云朅来城下作飞石异哉礟石雪浪翻之语为近以其屯磊磊有礟石之用及后之临城者乃有篆雪浪二字考墨庄漫録称东坡帅中山得黑石白脉如蜀中孙位孙知微所画石间奔流云云则得之临城者又实似之然事隔七百年率难定其孰为真孰为假也因并置之定州之众春园详见所制雪浪石记】片石颇具奔流状况镌两字【即雪浪二字】留云根我为解嘲乃并置不必求剑舟刻痕两张【若霭若澄】一董【邦达】迹并弆其间是非无定论非则俱非是俱是试看如是石和盆谓我颟顸亦聴彼无过偶尔清赏存
　　三叠东坡刻盆石诗韵
　　旧石苏刻识蜀孙新石雪浪复刻原此非彼是艰论定谁能于此成案翻物当有偶喜共存奚必糟粕求于盆徒观坦卧与杰竪是即月窟即天根别久寄兴那忘言惟勤展义惠黎元
　　众春园咏再叠旧作韵
　　瞥瞬怱过廿嵗冬再来讶似故人逢故人试问伊谁是韩者苏乎二老松
　　宋史中人最有光非悠悠者恣彷徉韩之经济苏文学合阅遗祠步入廊
　　昼锦堂中骇汗顔【用欧阳修语】相州今日草堂间一家先辈设相较文笔如椽逊斗山
　　何代中山曽被围守同擂木发神机【用东坡诗意】承平郡守浑无事戯效儿童激雨飞
　　旧时行馆葺修新途便西巡憩以春咏古因之思【去声】遥集今那鲜遇若斯人
　　至正定府驻跸
　　廿年未到恒山郡瞬息流光昔即今亲爱民情迎佖路溺饥予意切深心原非问水寻山至惟是曰休云助临一节相应亦弗讳乗闲考古屡增吟
　　正定隆兴寺三叠旧作韵
