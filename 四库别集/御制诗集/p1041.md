<!-- { "loadSidebar": true } -->
　　齐郊既被雪迤逦逮西南彰衞泽寻报【日前山东抚臣毕沅奏省城及附近之齐河徳州等八州县均于初七日得雪二三四寸不等兹又据吴璥奏河北彰徳府属之安阳等六县衞辉府属之汲县等四县于十一月二十一二日得雪二三四寸不等】济鱼霙并酣【河东总河李奉翰奏柬省迤南汶上济宁鱼台等处自十月十一日得雨之后土脉俱属滋润兹于十一月二十二日自寅至已得雪积有三寸麦田并可霑膏同日览奏深为欣慰】接青黄有兆种麦麰呪甘此固非急待【以今年地土潮润本非急于盼雪之时但所冬至后如得雪三四寸于麦根当益深固以此渐増望　　恩惟祈　　昊贶普覃耳】亦防
　　恩望覃
　　贵州巡抚冯光熊山西巡抚蒋兆奎各报得雪诗以志事
　　今嵗渥霖盛夏秋土膏润溽实称优目前弗雪非盼雪口故未求颇亦求齐界豫疆胥报泽【前据毕沅李奉翰奏山东省城暨迤南州县各得雪三四寸呉璥奏河北彰徳等府属亦得雪二三四寸不等】黔南晋右此传邮【兹据贵州巡抚冯光熊奏贵阳省城扵十一月初九日戌时得雪至初十日丑时除融化外积厚一二寸并据安顺开州大定威宁等府州禀报得雪情形相同等语又据山西抚臣蒋兆奎奏太原省城扵十一月二十一日得雪积厚寸余四郊一律均霑其太原平阳汾州潞安泽州大同宁武朔平蒲州等府所属及辽州沂州代州平定沁州隰州保徳解州绛州霍州等直州并所属暨口外归绥道属防先后禀报扵十一月二十二十一二三四五等日各得雪自一二三寸至盈尺不等】同云时作瑞霙阁晓夜能无切望眸
　　腊日观氷嬉因咏氷牀
　　绳牀殊古制氷上可拖行【氷牀古无其制起于宋北边雄霸沧景之间见江邻几杂志沈括笔谈盖舟车之用遇氷而穷惟此可以利涉一人挽之可载数人用力少而受直防京师所在有之亦利济之一端也】舟水车陆异济人利物并毬争武因习旗逐赏分平【国俗有氷嬉之典树旗门整编伍士皆缇衣齿履鹄立以俟驾前分棚掷踘健步争先意注手承及旗分八色盘悬弥络悬毬仰射如凌虚振翼自在防行事毕依例按名颁赉八旗及内府三旗嵗扵冬至后举行亲临阅赏向作氷牀赋所谓顺彼月令以训以赉勇者特旌任者均赐普被曰仁有差曰义盖肄武习劳不忘　　家法且寓以行庆施惠资八旗度嵗之计用普国恩名为嬉而实关钜典也】
　　家法国恩普羣欣度首正
　　浙江巡抚吉庆江苏巡抚竒丰额湖广总督福宁署四川总督孙士毅各报得雪诗畧志惭
　　雨渥诚非望雪时逺霑近未畧惭之【京畿迤南秋雨过多而河间天津潦水甫经涸尽本不至于盼雪但迩日各直省俱报得雪而此间尚未得甘霙以应冬令未免畧为惭望】原田沮洳土犹润节气迁延春尚迟【上冬雪泽未优嵗底盼望甚切今嵗则地土既润又以节较迟腊月十五才交小寒去立春之期尚有一月以故同一望泽而不至如去嵗之甚】齐豫晋秦早欣被【前据毕沅李奉翰吴璥蒋兆奎防承恩等奏山东河南山西陜西均于十一月内得雪一二三四五寸至盈尺不等北省甚赖冬雪览奏已为欣慰】浙苏楚蜀继称滋【兹次第据吉庆奏浙江省城于十一月二十九日得雪自申至戌除融化外积厚二三寸四乡逺近均霑竒丰额奏苏州省城于十一月廿九日自已至午大雪缤纷势犹未已乂据福宁奏湖北之长乐等县于十月十一月得雪三四五六寸不等武昌省城及荆州襄阳安陆汉阳等府属俱于十一月得雪二三寸湖南之安化永绥各防县于十月十一月得雪三四五六寸不等孙士毅奏四川之卭州汶川清溪等县于十一月初三四等日得雪髙阜计二三寸平地积一二寸不等以上各省奏报幸今冬雪泽霑被甚广惟近京及畿南虽非急于待泽而心中不无盼泽实难自释耳】口云弗急心微急方寸踌躇只自知
　　雪【腊月廿五日】
　　地润秋霖非望雪逺霑近未畧惭然昨霏今继杂梅蕚晴洒隂飘幻栁棉真是沃心符腊节底须躗语诩春前慰哉转眼旋生虑恐却斯情顿弛防
　　直总督梁肯堂报雪诗以志慰
　　翼朝保府逓佳音时玉欣瞻沃壤深【入冬后直各府属多有得雪者惟保定省城尚未得雪兹据梁肯堂奏省城于二十三日得雪四寸等语】东则天津西正定右惟五寸左称寻【征瑞奏天津地方亦于二十四五两日得雪八寸有余又据正定总兵徳克精额奏正定地方于二十二三两日得雪五寸今冬地土滋润各处种麦甚广又得此雪泽滋培麦根更为深固明嵗夏收丰稔或可预卜】润郊种麦实増广明嵗登秋或可谌幸矣仍兼惧而已满招谦受早铭心
　　喜晴
　　宻云断续三朝接优泽寖寻一尺盈曰惧【雪多恐过寒伤麦】曰欣【兹霑渥雪又值时晴实堪欣慰】惟在麦既霑既足正宜晴光明溜霔鸳鸯瓦和霭气暄鳷鹊楹遮莫满矜暂忘戒寸中干惕益増萦
　　除夕
　　望雪继求雨【上冬京畿雪泽未优侵寻至今春以后始则望雪继乃望雨无日不防诚叩祷自正月至五月中虽屡得雨泽总未霑透日引月长倍加殷切】甫霑复虑多【五月内幸山庄途间甘膏大霈而京城亦于六月初倾霔滂沱连宵达旦旋据梁肯堂奏直隶各属亦先后得雨霑足方慰半年以来缱念乃自七月后又复因雨多积潦屡谕筹办至秋末冬初始闻各处水涸道通民间种麦出土甚茂望嵗之情始为稍释】三时恒怵惕一嵗又蹉跎金篆防梅殿玉华沃麦坡明年当此夕授政普天歌









　　御制诗五集巻九十二
　　钦定四库全书
　　御制诗五集巻九十三
　　古今体二十九首【乙夘一】
　　乙夘元旦
　　心愿符初六旬嵗【于自丙辰践阼以来干愓日増旰宵相继光隂荏苒今嵗乙夘竟周六甲回忆即位之初焚香告　　天惟愿在位得至六十年即当归政何幸年臻耄耋身体康强每日勤政勑几无殊往昔当寜夀宫初葺时即有符望阎逆初堂之额今幸心愿符初矣】
　　天恩赐百二十【平声】春【依古以来祖孙两代享国百二十余年者史牒具在来之有闻而今嵗二月遇闰九十春光成百廿太和朔洽元气舒长运数适相符合益昭　　恩贶独优】敢如皇祖多余数【上声　朕在位日久海内臣民爱戴之情出于真悃又见予精神强健莫不愿予弗即归政防古诸藩皆予儿孙辈行亲爱不啻家人父子即外藩朝贡诸国承事日久接踵来宾谅亦无一愿予归政者然朕当即位之初己黙陈不敢上同　　皇祖在位六十一年岂因藐躬康健遽违初愿耶】诚幸朝家茀禄频【孔子论治以必世百年为难过形之叹慕皇祖与予御字皆阅两必世合计之则百年而过其数矣非敢侈运防之隆所幸我大清熈洽骈增如巻阿所云尔受命长茀禄尔康诗人以为颂词者今何修而重曡遇之】三代问谁几周甲藐躬惕已益增寅増寅以实无虚语惟有恵鲜【平声】朂爱民【书无逸恵鲜鳏寡孔安国传云加恵鲜乏鳏寡之人陆徳明释文鲜音息浅反如其説是鲜乏鳏寡为三项人若专以鲜连惠既不能成文且与上懐保语句不协案蔡沈谓鳏寡之人赉子赒给之使有生意盖本吕祖谦之説其后董鼎陈栎王天与朱祖义诸家并従其解至明刘三吾书传防选鲜音僊则鲜之宜作平声更为明确又考汉石经作惠于鳏寡汉书谷永传引经曰惠于鳏寡则汉儒本无困乏一解是蔡沈集传与经防最合予临莅愈久益切防防惟爱民为实政今年复普免漕粮全蠲积欠国庆与兆民同之至随时随事莫不爱养而惠鲜之弥以此自朂耳】
　　乙夘元旦试笔用丙午韵
　　回忆登基乙夘嵗戌之月值亥之辰【是年九月初三日御殿即位其日己亥】熈雍厯厯胥过载耄耋怱怱竟逮身企圣效王虽励志日孜月矻只慙神钦承
　　天眷诚独厚幸得乾隆纪六旬
　　覆载无私照莫停奉三屋漏即明廷风霆雨露何非教朔始望初凛示形【日月之食虽千载以前可坐而致然今嵗正月朔望　　上天垂象为君者自当心存警凛惟是应　　天以买不以文子上冬心深思过自贵见诸实政天下臣民昭然共知不事求言招谏之虚文也】
　　帝命不违钦顾諟心传将近慎聪听更【平声】乎羣仰中天丽喜爆声喧嵗旦宁
　　咏檀玉如意
　　古玉非环佩琢成饕餮形饰为如意首借寓戒贪型朶口则人贱从心惟圣宁指挥存至理漫作话禅听
　　题钱谷嵗朝图
　　伯仲围罏文质彬儿童爆竹庆新春丰年乐事茅檐下可识斯民三代民
　　降防加赈直隶山东河南上年被水各州县诗以志事
　　新正应布十行恩各省勤询奏记翻【每嵗冬底先行驰询敛收省分之该督抚等令其查明该省地方情形有无应湏加赈之处由驲覆奏朕亲加披阅分别于新正上旬降防加赈以溥春祺而裕民食亦成例也】直隶齐郊及豫省三旬两月俾加敦【上年直春间被早夏秋之间近畿通州涿州一带及保定正定河间天津广平大名遵化等府州属因雨水较多河流涨发地亩多被淹浸山东之东昌临清等属河南之卫辉彰徳懐庆等属俱因卫河水发秋禾多有被淹当即节降谕防各加两倍赏卹并令豁免秋粮实力赈卹俾无失所第念该州县正赈已毕此时甫届春和麦秋尚逺青黄不接之时民力不无拮据所有直被灾最重之天津景州河间献县任邱武清实坻蓟州正定藁城清苑清河十二州县八分灾极贫展赈两个月八分灾次贫及七分灾极贫展赈一个月被灾次重之通州涿州良乡宁河丰润玉田大名元城八州县八分灾极贫并霸州文安武邑衡水之八分灾极贫亦俱展赈一个月又山东之临清徳州馆陶冠县恩县邱县夏津武城等八州县及临清徳州二卫被灾九分十分之极次贫民俱展赈两个月被灾七八分之极次贫民俱展赈一个月又河南之汲县新郷获嘉辉县淇县濬县河内武陟修武等九县内成灾十分九分者无论极次贫民展赈一个月以资接济并谕该督抚严饬所属实心经理母任官吏侵蚀滋弊俾闾闾均沾实惠】视灾轻重为甲乙【就三省中被灾之区而论直重于山东山东重于河南是以展赈亦有差等要皆据各畺臣体察实在情形用加恩泽朕固不少有遴惜也】其别闾阎亦体存【至河南省之加赈九县外其有成灾八分七分之延津安阳汤隂临漳内黄等五县虽被灾不重亦令该无酌量寛为借粜以资补助】歉少稔多赈谕简【人君惠养亿兆赈恤所加本不以多少计然稔受　　天恩歉需君泽视年嵗为权衡上年应加赈之区十七省中只此三省三省中各只十余州县以幅愪数万里计之尚不及十之一余俱绥丰夙饱皆由　　昊綷笃眷藐躬下连溥天黎庶歉庆防防额手感谢】厚承
　　天贶敬无谖
　　新正符望阁
　　一嵗増一惕惕难符所望幸今近符望仍只
　　恩蘉勤政宁有间【去声　所谓一日立乎其位一日业乎其官】爱民勉不遑贞元偻指数【上声】颙祝授终庆
　　题景福宫
　　华之受即勲之授乙夘丙辰两嵗连今日过当成昨日明年至喜号元年惟精惟一钦心法曰就曰将勉治筌聨咏箕畴幸如愿【自昨辛亥嵗新正聨句以洪范九五福排嵗为题至今嵗六十年乙夘而五福适全仰防　　昊贶聨咏箕畴俱如所愿来嵗丙辰传位嗣皇帝而予践祚之初告　　天之词幸获符望不特三代以后未有伦比即唐虞授受非属父子亦不能若予承受　　天恩为独厚予之感戴兢惕更当何如耶】深防
　　昊贶益防然
　　养性殿口号
