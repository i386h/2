<!-- { "loadSidebar": true } -->
　　任侯神明守吏道将余师东风被蒿莱欣欣各自私力欲洪波偃一苇恐难支俯窥龙蛇宅仰覩星辰移志士轻丧元白刃蹈如归能令行间伍戚若同根枝老父抚国殇为侯捐不辞妇泣其夫身今得所施精诚贯烈日天聴竟能卑紏紏干城士厚禄拟何为
　　五子篇
　　济南李攀龙
　　纎阿出溟渤皓魄中天发列宿岂不显杳然精灵摄先秦收正始六代时汩没夫子扬嘉馨千载驭颷軏思排入渊旷象成自昭晰至理中所赏胡然见时悦夫子乃沉沦纷纷亦奄忽六合惨淡间微生借嘘拂并啸倚崆峒苍苍极秋色上有三危露芝菌芬樛结攀英啜其滋虹霞动灵宅却笑羡门者长生等澌沫
　　吴兴徐中行
　　蔼蔼洵吉士产秀自天目冷冷穆风披青阳振膏馥调气翫时人幽怀被商曲客从东方来贻君以迷谷含吐兹未酬宛然中心笃柔条沃嘉霖虽罢中所欲良璞困鑢错连城谢其琢逝将因君御并起双鸿鹄
　　南海梁有誉
　　大溟湛珊瑚陆离灼丛条龙伯何神举弱纬连六鳌之子为国经含英奉清朝泛澜先民蕴眷念首阳椒杜权形俱敛匪战理自超贱或重千钧贵则等逝颷罗浮七十二一一摩层霄玉笈子长往金徽予罢操
　　武昌吴国伦
　　高旻漏元气泻作黄河流排荡识其支焉覩昆仑丘武昌蕴夙解独往恣神搜亥歩亦何穷原问非所讐仰窥太乙精冷然注天湫调浪鼓青阳余风映素秋下士俱大笑哫訾不能休宁知帝弄臣坐令鞭九州
　　广陵宗臣
　　伊人璠璵彦履盛无婴躬岂鲜盈门轨匪其径寸衷为寿不在年千秋以为终斯道苟不芜排卫当谁功沉沦知夜光鸿鹄高天风枉矢射彭城逸劲饮石梁谁谓汉哉广裹糇航扶桑竦身太华颠羣途杳茫茫
　　后五子篇
　　南昌余曰徳
　　徳甫负耿介往往排羣好楚咻非所顾齐风乃同调续缗媚沈川夜光为之耀累柯刈宿楚山骨露幽峭有向必当心寻源乃深造是时西曹彦苦李在周道所以获自全闽天舒清啸
　　蒲圻魏裳
　　魏生狷者流勃窣名理窟物好都不营而以求真悦眄睐当世人迷津要余筏片语识其端雄思坐超发莽苍大卤间一坏何硉兀挥手出嵩乔青天距如髪安得凌风翰送子排真阙
　　歙郡汪道昆
　　伯玉人间人忽往在千古矫矫先秦则耻为东京伍匠郢斤成风所至自规矩一汰尘调非耳观众稍沮论交岂必面飞书示肝腑四十开闽疆黄金絓其组吾道何必然诸子气亦吐
　　蜀郡张佳
　　才士地不乏岷峨所钟英之子试为令快若刃发硎循吏在中牟亦足垂其名改途遵词苑方驾结齐盟雅郑纷奏前至耳选其正白雪发高倡下流皆令声安得凌风翰长翺于玉京
　　新蔡张九一
　　助甫秉天秀弱龄藻辞锋一出宰岩邑百吏趣下风入佐天子铨搢绅所景从折节礼楚累羣诼借相攻揽辔西南纪清商变炎空下蔡出倾城皎若青芙蓉宁为众人妬不为众人工
　　广五子篇
　　昆山俞允文
　　俞生不偶世削迹混屯夷时冶避大质天籁窍幽机怀璧非所愆含英竟焉辉晨炊不逮暮室人交谪讥商吹衡宇霜霰无停飞悠然眉间色忽映西山薇娄水逝洋洋偕子以乐饥
　　魏郡卢柟
　　卢生富结撰扬马有遗则及乎为诗歌雅好在李白春风扬波澜浩渺靡所极仰见朝霞媚俯见水五色蛾眉一成妬雄飞铩其翮朝奏狱中书夕为坐上客妻子不殢人长歌下震泽
　　濮阳李先芳
　　伯承侠者雄摛词何尔雅芙蓉秀浊水清芬自堪把往知在倾葢擕手即中野四顾邈无俦幽怀浩倾写行行愉江宰悒悒谁与解讼庭凉飔生商歌和弥寡有志廹未竟强为时人下
　　孝丰吴维岳
　　峻伯青云姿餙玉振鸣步二十游京邑兴文粲烟雾一出时贵倾匪在戚与故此道行世间识者如其素岂不谐众欢要覩中心慕纾怀厯下生改辙遵广路雅郑辨已勤况乃垂韶濩
　　南海欧大任
　　欧生最晩交其识乃先曙旁猎六代言鬱为西京路五十而释褐微官厯扬豫一为邑文学再典州掌故游宦岂必达深托豪素掩抑再三叹少小为名悮宛宛照影姝沾沾不虞妬
　　续五子篇
　　阳曲王道行
　　明辅瑚琏姿清芬溢其齿二十典方州三十赐金紫虽负循吏声雅非中所喜魔来付禅观战胜归名理余事乃及诗亦方开元轨贻君山林日朗旷自此始
　　魏郡石星
　　石生昔抗章攀天动星辰芬芳一世间谁能不见亲论交须论晩辨材须辨真肺腑一相披灼然世无人未央鬱造霄頼子表嶙峋慨焉念漳流沦没连城珍
　　岭南黎民表
　　昔余客招提黄鹄为徘徊五子临乖隔黎生翩然来方响入丝桐所奏靡不谐濩落金马门骊龙狎其颏非无蛾眉妬隠酒不见猜和光同其尘老氏我所推
　　豫章朱多煃
　　骥足有八荒惜哉枥中老王孙负竒气少即成潦倒幸无诗书禁千古恣搜讨窘廻长沙袖迂逐淮南寳俯仰宇宙间局如束湿草富贵非所求令名良自保
　　虞邑赵用贤
　　子师名家隽出入珠玉府所获岂不赢而以求真与将无一时屈所伸在千古寸鐡宁不顽连城繇兹睹入夜必自光朂子无轻吐秦人已睥睨荆人犹龃龉
　　四十咏【有序】
　　庚戌之春予以病休曹假伏枕不怿忆数乡哲彬彬多钜公异人龙质凤章云蒸霞烂虽潜见异则托就大小然亦盛矣因防绎所闻自我明始髙代迄今共成四十章匪辞挂漏之惭聊见仰止之私耳高太史启
　　季廸负神启骏发自名郡纵毫动天籁调篇黼皇运遘世无永晷后身有嘉问琏琢借未工楚氓悲其瑾
　　黄给事钺
　　叔扬践华省食贫无异操奋为墨衰举匪以弓旌招借箸画勤王湛渊报乆要形泯神自王松柏苍然乔
　　王逸人宾
　　逸人挫荣者浮沈竟阛阓折姚见理访戴袭竒秘既殊紫芝宦复异鹿门娶徳诚可师毋乃为孝累
　　姚少师广孝
　　少师遁儒迹握筌理符业由杀机发教以神用敷赫赫不迁庭侑公配宏谟胡然踏迷复缁衣即永途
　　杨尚书翥
　　杨公岿然老故人握璿玑遂令武昌戍阳春廻赭衣曳裾时豹隠推毂乃龙飞优游桑梓间树惇以全归
　　陈僖敏镒
　　僖敏长者度时展经纶才白马出秦闗虬髯何壮哉河陇既以奠尸祝至今开岂知衿裾士威誉扬九垓
　　陈佥事祚
　　退翁昔持宪骢马何翩翩先防已致身敢望天子顔臣祚诚无状百折宁不前虽或谢几哲终焉保贞坚
　　俞司寇士悦
　　太保禀刚峭面色凌壁鐡所至如子元网络甚张设赭衣忽被体永谢孤卿列道遇金齿公后车亦齐辙
　　徐武功有贞
　　武功蕴宏畧希世遘竒表挟日肇封祚治水赞熈皥大勋古难恃令名当自保迢迢南中云恻恻羡飞鸟
　　刘文恭铉
　　文恭达节者畏荣恒惄如羣谋狥天步独行竟何濡食报遗后人位绌永令誉乃知癯然叟可以托遗孤
　　张提学和
　　穆也非不佳节之难为弟当其射防时英声动宸扆斵轮见老手藻鉴存清视造物亦忌人荣名沦散位
　　韩襄毅雍
　　襄毅秀弱冠扬防振天路中踬廼益习晩柄谐所遇威伸七纵畧功成五月渡壮心寄隠迹坐惜齿龄暮
　　叶文庄盛
　　文庄垣彦直志济遐瞩边土仗雄望岭越借宁隩日晏坐繁省归来奏清曲古道终有谐今焉叹时服
　　鱼开封侃
　　鱼侯治雄都贪吏逆洗迹中嵗赋归欤妻子犹菜色虽乖清泌乐终守西山则人事良可悲天心竟焉极
　　刘叅政昌
　　太中少頴脱往往出新诣跌宕郎署间清芬蔼然萃五岭穷履迹三苍辨鼎识乃知忌者心翻然为名计
　　孔侍郎镛
　　司空守荒郡筚路启山林万面若猿猱片言剖其心箫鼔荐丛祠生存多飨歆是以临没列宿表精祲
　　吴文定寛
　　文定秉谦退冥志在坟典所树苟先众寕辞步趋蹇朝回对花竹落日照开巻此意今所难吁嗟徳音鲜
　　王文恪鏊
　　文恪辞家流广庭振华毂帝时绌师臣遥迹肇枚卜竖人窘犬步惄焉叹一木归卧洞庭野世往誉恒馥
　　陆太常釴　张脩撰泰
　　二君青云彦摅辞复同调釴也千仞壁苍翠絶奔峭泰如飱芝露九咽动灵窍黼黻未章施长筭屈短造
　　先祖司马讳
　　昔我先司马敡厯徧遐荒至今讼庭树往往比甘棠蔼如三冬日凛若九秋霜千载循吏编庶以绍龚黄
　　李少卿应祯
　　少卿善书法强起侍中秘诏为译经藏卿也独奏记吾道有九经上其幸留意百折终不回荣名沦末位
　　陆太宰完
　　陆公秉戎枢受脤事横征中流荡日月殷波血鲵鲸归来宴父老故里高车迎没齿甘巨僇焉能终令名
　　杨仪部循吉
　　仪部志狂者坟丘事冥讨三十而挂冠握机岂不早胡哉昧逺算一出为小草揽其遗文辞悼彼耄昏夭
　　毛文简澄
　　毛公践华显秉性乃恬易杜门饮醇酒口不谈世事一遇鼎革间铿然践坚议天怒百不回秋风有归计
　　顾太保鼎臣
　　文康自讲筵磊落真主识鎻钥见深寄版筑遗芬泽坐客悚莫干虬须紫如磔少选出新声彷佛安昌席
　　徐迪功祯卿
　　昌谷振竒士覧意何卓芙蓉秀浊水苍隼击寥廓调古鲜同驱名高逺时作讵为坎轲恨短年亦予乐
　　魏恭简校
　　魏公秉渊着雅志慕古昔时衍洙水流力断曹溪脉巷牖稍已乖簪缨遂中辟三絶苍颉编往往明心画
　　朱尚书希周
　　尚书握留铨五十遂悬车优游更三纪块然返其初眉宇蔼春阳和风被里闾良璞犹未雕见者称璠璵
　　周恭肃用
　　恭肃故长者所厯多恬穆及乎握台纲霜天见雕鹗藻鉴虽已晩弹冠众相乐车门日夜开无金可称却
　　沈居士周
　　沈生逸者流夙尚丘壑贲缅怀狥所好十日一山水游戱无全目纵横得真理平生所余事耿耿乃在此
　　祝京兆允明
　　希哲寄声酒诙谐放情素翰墨人尽研巧者由机悟游龙宛霞浦芙蕖发朝露世上亦何有悲此邯郸步
　　方太常鹏
　　庶子负书滛终嵗勤述作谢病再起官将因传礼乐鹤禁屣若遗清卿秩仍削悠悠见素心所享不辞薄
　　文待诏征明
　　文翁负耿介至巧亦天性髫年却金赙中嵗辞藩聘既三郑氏絶仍齿伏生境遥裔播休华千秋犹辉映
　　周寺丞凤鸣
　　大理世其官能文法无害执宪昌言朝如何与谴防音容自矩律防筭几蓍蔡积俭乃起家栾伯惭其汰
　　朱中丞纨
　　中丞匪躬者仗钺事专征瘴海肃鲸波舟航偃不惊涣羣婴众铄披已乃孤诚安能对狱吏慨焉捐此生
　　陆太常粲
　　浚明经国才所逊在勇沈虽复豪文战而乃非素心鸣凤吐朝阳渐鸿遯中林幽怀故有托宁为遘荒滛
　　王选部谷祥
　　禄之当佐铨皛皛若氷玉归来三十载嵗月天所属辟书再及门澹若云过目何必写匡山胸中有岩谷
　　先御史大夫讳
　　外侮中不竞踈者亦暂亲矫矫先大夫一身当百身白日照披肝噫气成星辰痛无九京辙为言诛佞臣
　　王太学宠
　　履吉借甚年灼乎舜华敷非酒使人酣况乃荐醍醐玉树困霜风良騊蹶脩途其迹犹尚新其人骨久枯
　　黄征君省曽
　　勉之富三余垂言亦惊众收名良已愽负大不易用公车一报罢遂甘醯鸡瓮有子能象贤居然冡枯重
　　三杨诗
　　三杨者廿年中人也始射洪至太仆次富平为御史最后容城武部矣咸不自量批亢拂坚罹大谴何言也予窃覸其志哀之妄为三章同日之义罪亦甘矣【癸丑夏时误传容城君已逝】
