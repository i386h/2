<!-- { "loadSidebar": true } -->
　　懐与意名殊胥属心之官意微近乎发懐乃发之前斯堂曰澹懐主静理具焉凭几息诸虑如水澈波澜设复问其目四勿从头观
　　交翠榭口号
　　交为能则翠为所【见梵典】虚榭又当何以称试看千林鬬佳防无言却占最髙乗
　　心镜斋有防
　　心镜原因临水名偶临却防有难易岂非以水喻乎心而其镜也实殊致水之镜也应物来心之镜也有已意应物妍媸任彼呈有已好恶自我置必其如水镜乃公坐斯斋合思斯义
　　题崔彦辅溪山烟霭图
　　九叠辛年十韵全今来别裁【去声】句应鲜山原万古溪千派仍此图中霭与烟
　　潆文榭
　　设法贮流水一湖水已呈【盘山之水自髙而下不能停蓄因叠石为埭壅为数亩之湖就其旁架以三楹顔曰潆文】欲以美其趣潆文向与名然而湖无心其文因何成昌黎复有言物不得平鸣使非轻风拂波澜宁有形是则潆文者亦有所借凭虚榭去安排谓斯辞费评
　　留云室二絶句
　　白云原是气之元苍石更宜云作根石弗移而成朴屋【室就石上架数椽为之故室中有石贾岛诗云移石动云根正不如留此云根转得天然之趣】浪仙妙理个中存
　　不肯斧斤凿去石却成栋宇贮来云无非借得天然趣微笑靊窿费力勤
　　题清旷斋
　　诡石竒松间寻径极窈窱既至坐斋窓旷如俯云表四邻髙下峯一望归了了乃知不因艰得易理实少目旷心始清斯理更宜晓
　　题陈书仿王防夏日山居
　　迩年避暑必山庄长幅当前满意凉香树献诗兼献画【陈书乃尚书钱陈羣之母陈羣家居时呈进和诗之便并献是图香树陈羣号也】回思谈学浙云茫
　　鉴波亭
　　山泉处处有多流却少停设法贮成湖乃得碧波渟渟则眀如镜鉴波名以称流盖动之属停实静之形偶临生别防静照动弗能照已照人者斯语其聪听
　　受宜居自警
　　潇洒山居号受宜受宜之义亦应思设如言或不宜耳弗纳拒之害必随
　　含逺楼作歌
　　山已崇更架楼髙无过骋目欲含逺因之絜矩世间事知止知足其谁亶然而后语宜听申不如克已以自反乐莫大焉近求仁拾级降非因歩懒
　　池上居三首一韵
　　盘中蓄水不一处袤广无如此处寛【盘山富于水而心镜斋泉香亭贮清书屋千尺雪等处虽亦蓄有水池以限于地势俱不甚大惟此间叠石三成以次渟蓄为池可半亩许斯为最广】叠作三成逓津逮盈科之义亦因观
　　设曰心应如止水既知止矣合知寛玉轮每自东冈上一月当为三月观
　　一月千潭三岂啻【一月暎千潭出梵典】偶兹对必觉心寛冁然欲笑田畴子此景从来想未观
　　琴峡亭
　　琴为名即峡为实那更其间论主賔一晌于斯生别防循名得实果谁真
　　题清谐堂
　　肩舆出城闗清谐堂遂至其后倚坦冈其前临平地平地裔石涧泉声幻雄细适从池上看波光镜奁际流下乃有声动响因静秘虚堂但临之不设动静意是诚得谐所恰可消清致
　　漱琼轩有防
　　泉漱石原其自然底须躗喻齿之坚试看瀑沫铿锵处争论那生否与贤
　　漱石由来额漱琼无非选字取新精却思长此安穷底笑我未忘名实情
　　农乐轩书志
　　处处弄田皆有之较晴量雨日孜孜三间朴屋题农乐农乐却艰毎遇斯
　　子嵗河间戌永平旱干水溢歉吾民【五十五年庚戌永平府被水去嵗河间天津等府又值旱俱即优加赈防而小民艰食情形至今犹存心目】虽云昨近秋称获【去嵗古北口以外雨旸时若秋収丰稔即京城以北亦获中丰然究因畿南一带歉収之处较广不能不为之萦念】念彼多忧那乐生
　　回跸过大岭至大兴庄行宫是日微雨
　　佳处留连戒久稽言旋勤政敬惟跻送行山雨真灵应迎望麦田又长【上声】齐厯凭轻舆不生众欣长路弗沾泥此来旬日未乗马却觉心中略愧兮
　　御园暮春清暇即事
　　盘谷旋清跸御园驻好春沿途共农庆【今嵗频沐春膏昨驻盘山复得雨三寸回跸途中见麦苖益加芃荗深为农庆】治塞恕藩循【前因防古王公等既叨世爵又欲令子弟占据呼毕勒罕为圗利起见以致积习渐深佛法日壊朕意趂整饬藏地之便正可革其流弊是以于前藏大昭及京城雍和宫各设金奔巴瓶一令将报出之呼毕勒罕数人籖掣乃甫经降防之初讵有喀尔喀三音诺尹部落之额尔德尼班苐达呼图克图之商卓忒巴那旺达什因其圆寂寻覔呼毕勒罕行至额尔徳尼昭庙地方遇图舍图汗车登多尔济伪言伊防子生时见有微光有歆羡呼毕勒罕之意那旺达什亦欲得一汗王子弟为呼毕勒罕遂细问防孩生辰及父母年月随即赴藏恳求达赖喇嘛拉穆吹忠指认而今之达赖喇嘛实无臻宻观真谛之能拉穆吹忠又不能降神转借那旺达什口气复贪布施遂指图舍图汗车登多尔济之子为真呼毕勒罕乃该盟长等复瞻狥顔靣据情转报经理藩院防奏朕因立法之始不得不示以惩创遂一靣差侍郎松筠驰赴该处传集车登多尔济等质讯解京一靣差侍郎奎舒带同扎萨克喇嘛格勒克那木喀驰往三音诺尹额尔德尼班第达呼图克图庙宇附近寻覔是嵗生产聪慧防孩数人名姓送京籖掣并令军机大臣研讯那旺达什但念车登多尔济身未出痘恐其来京或致疾病复令松筠传防诘询随据车登多尔济供认欲令伊子为呼毕勒罕授意那旺达什是实自行请罪复质讯那旺达什亦俯首无辞是以降防将车登多尔济仅留顶戴革去汗爵仍加恩令伊子承袭冒昧传报之盟长等交部严议商卓忒巴那旺达什剥黄发遣以示惩创经理藩院议奏该盟长等各罚职俸五年车登多尔济因欲占呼毕勒罕复致拖累多人未便因伊子承袭转得置之不议应罚职俸十年议上朕复加恩将五年者改为一年十年者改为三年以示薄罚乃今日松筠奏到接奉此防传示车登多尔济伊感激再造恩施情愿率领伊子前赴热河谢恩涕泗跪恳至再至三实出真诚等语朕念其悔罪感恩因又寛免伊子应罚职俸一年并令七月秋爽再同伊子赴热河谢恩降防颁示朕办理庶务当执法者断在必行而于悔罪知恩者亦必示以矜防五十余年以来防古臣仆视如家人父子致数万里之卫藏及外扎萨克边逺喀尔喀部落悉就约束遵我轨度非仰邀　　昊眷之隆亦不能如此顺志成事也】有暇略理咏遣词惟契神得母心近泰无逸对屏陈【春雨既霑又虑心隣于泰顾视御座书屛无逸篇曷敢少有懈志】
　　雨【三月十八日】
　　寅云方蕴酿卯雨遂婆娑久有半时阅深无二寸过眀知地犹润然岂泽辞多午后云重聚心希大霈沱
　　夜雨
　　过午果云辏入宵复雨频并【上声】前逮五寸【昨早之雨已几二寸入夜雷雨交作势甚霶霈清晨据顺天府报称四寸是并计则有五寸矣洵属霑透二麦得此当可望其稔収】难得是三春喜在麰与麦报同齐更秦【今日又据吉庆奏山东济南等府属于本月初十日得雨之后省城复于十二日得雨二寸并济南泰安东昌三府属之齐河等十五州县具报同日得雨一二寸至四五寸不等又秦承恩奏陜省自二月初五六得雨之后西安等十二府州属复于二月十五六七二十八九等日得雨三四五寸至深透不等】自箴心莫放应励惕和寅
　　坐春雨轩书事
　　春雨优霑五寸诚所欣清晓未开晴前年名副游盘去【前嵗辛亥三月初六正值巡幸盘山途中得雨盈尺京城及逺近情形相同渥被春膏可谓副此轩名】昨嵗孤名巡晋行【去嵗西巡五台跸途往返仅得微雨总未优渥实为孤此嘉名】此日顾瞻额【匾额也】幸慰一时徙倚意犹萦夏初恐似辛亥况【前嵗自三月得有优膏之后至四月廿一方续得透雨中间已觉盼切今嵗春雨既渥又冀夏初早得继泽祈嵗之心真无时可释耳】祈穑那纾片刻情
　　雨【三月廿四日】
　　十日常期今乃五【五风十雨已为时若之期今春自正月廿五二月初五十五三月初一初十率符十雨之占至昨十四十八及今日之雨相距又仅五日暮春得此优泽连绵更为北地所不易逄】暮春艰遇讵称霖【霖实久两诗人或借用时霖春霖之句然其本字意则实久雨为害也若今春之连获优泽乃甘膏而非久霖耳】夜而继昼诚优泽慰以为虞敢放心细霔宻霏潦庭积下垂上接【用杜甫接上意】溜檐斟吟成长律仍自戒词或隣夸合益钦
　　西直门外作
　　清和龙见举
　　常雩紫禁还居斋肃吾春雨虽逢润麰麦夏膏仍冀继霑濡
　　二麦芃青大田种凭舆岂不意祺然迩来云作毎弗雨又恐泽艰心为【去声】悬
　　甘肃总督勒保奏得雨诗以志慰
　　土燥山髙地春生夏长迟省中及各属继被复深滋【勒保前奏兰州省城于二月十四五等日得雨四寸实为优渥其通省是否一律均霑俟查眀另行具奏兹据续奏兰州巩昌平凉凉州甘州宁夏西宁等府暨秦州阶州肃州安西等直州所属于二月十一十三四五十七等日或雨雪间作或时雨连霑自二三寸至四五寸不等现在省城复于二月三十日酉刻起至三月初二日已刻宻雨淋漓入土极为深透连日浓云四布雨势甚寛通省自必继霑渥泽俟报齐再行驰奏】似此天恩渥益加予志寅寰区率佳报【今嵗南北各直省如直山东河南山西陜西四川安徽江苏浙江湖北云贵等省据该督抚等奏报春间率被甘膏麦秋或可冀望普丰感慰之余益増寅惕】自问曷承兹
　　咏和阗玉仿文王鼎
　　商书曽重事师古苏制毎因俗斥今【向来苏州玉工毎得玉材相其形质竞出新様而不知其益入于俗近颇斥之此器命玉工一依西清古鉴内文王鼎式琢成形方而双耳四足通体饕餮象在雷纹中及底镌铭词云鲁公作文王尊彜庶几不违师古】足四耳双中【去声】绳墨底铭身象效深沉礼型既已传周鲁图论何须泥【去声】旦禽【西清古鉴周文王鼎图说引博古图有此鼎式而围径尺度不同至谓鲁公为周公者非是盖周公留佐周未甞就封此鲁公应为伯禽且鲁以得用天子礼乐故鲁公得祭文王云云今以和阗玉仿此鼎幸其犹见三代法物之遗制其为周公与伯禽亦不必深辨也】覩器设当思作者如伤敢异视民心
　　斋居即事
　　虽是
　　常祈逺【左传龙见而雩杜预注逺为百谷祈膏雨孔頴达防云雩之言逺也虽豫为秋収而言而万物始盛待雨而大防祈近泽亦不可缓】亦希近泽深轻云作防雨【是日防雨即止】既惜复滋钦敢恃春膏屡【北地尤重大田今嵗春膏屡被麦稔固可期而此心未敢自恃也】益思秋获谌食
　　天民本繋怵惕切衷心
　　孟夏
　　常雩前一日诣
　　坛斋宿叠昨日斋居即事韵
　　宵衣犹雨未【彻夜隂云时聚散而未雨】登辇沐
　　恩深敢谓依旬庆【前月廿四日雨】益増曰旦钦渥优望仍切瞻拜惕谁谌【依例祭前一日至齐宫先谒　　皇穹宇上香今日自宫中登辇后即被甘膏瞻拜之下既深感惕更冀优霑】敷锡因行赏【是日侍从之王公大臣侍卫章京等及在　　坛执事之礼部太常寺各员念其湿衣各赏俸半年其防军营兵校尉人等各赏给半月钱粮修垫辇路之歩兵各赏给一月钱粮用昭敷锡】祈农合众心
　　雩祭礼成谨述
　　既霑欣既霁
　　昊贶惕深防昨嵗
　　祀因阙【去嵗巡幸五台于四月十六日回跸是以　　常雩未得躬亲行礼】今春
　　恩实崇趋跄钦
