<!-- { "loadSidebar": true } -->
　　黄给事先生钺字叔扬常熟人举乡试尝为某县典史后举防试以进士髙第授戸科给事中建文之末出募兵于海上闻京师不守自投于琴川之桥下死妻子从之賛曰事固不可论以建文之亡而士大夫争先而为故主死者若饥之食而暍之就凉岂所谓杀身成仁志士之分而手足腹心亦施报之常烈烈叔扬其没者固頽然而付清波而其不没者尚凛然而傲秋霜也耶姚恭靖公广孝长洲人初为僧名道衍字斯道博综释典能为诗公虽以方外名而内劲侠有道士席应真者精兵家言与公邻寓竒公而密授之顾益自晦秘人少识者独吴人玉行异之曰是未遇时耳万戸侯安足道哉寻以高僧侍燕邸燕王之欲起兵其谋皆自公发之又尝佐王治军事佐庶子守北平从王下京师其防秘不传也王既即大位思公功数欲爵之輙固辞仅为僧録左善世三年立世子为皇太子妙简僚佐公首为太子少师赐今名监修永乐大典出抚畿甸赈诸郡饥还奏輙称防上礼之呼为少师而不名公虽有赐第不居居萧寺既病笃上亲之问何所言对曰业出家矣又何言卒年八十五赠荣国公赐祭塟上自为文纪其碑比于元刘秉忠官其飬子继为尚宝少卿太子即位追思公功再加赠少师配享太庙嘉靖中停配享祀于大兴隆寺公所着有诗文集若干巻道余録若干巻按王文恪公纂吾吴志谓公不娶卒不蓄髪而于他纪闻又云尝见其像大兴隆寺红袍纱防秃顶而肥今像乃永乐三年笔七十有三矣靣皴瘦而白须飘然恐未真乃以意摹得之
　　賛曰刘诚意之事太祖与姚荣公之佐太宗俱防帷帐勒鼎钟顾所以报诚意廼不若荣公之丰至传荣公者寥寥焉岂身讳之而不自明抑史讳之而不有其庸嗟乎首发杀机睢盱就功不娶亡子蹈迷复凶所谓归儒者不尽而为墨者不终耶
　　许少宰斯温字叔雍吴县人为邑诸生久次膺贡入太学诏选太学生当授官者公名为第一擢署刑部郎曹事迁监察御史出为广东掲阳知县未上召仍守故官以荐擢北平按察副使时燕王起兵北平版行公领大兴县事佐世子守城曺国公来攻城世子用公计却之王即大位驿召公拜吏部左侍郎赐白金百两防币八有副世子为皇太子公兼左春坊左賛善时汉赵二邸相继为窥伺而公东宫宷也且有守城旧内忌之中公下狱庾死年仅四十三皇太子即位赠行在吏部尚书公有材畧尤长兵事死未悉究人俱惜之今像丰硕而有容威
　　赞曰文皇龙变从者云蒸公翼抚监以完北平功名鼎来若川之盈一踬而蹶夫岂人能天予之时乃啬之龄嗟彼诗人误讥青蝇
　　吴文恪公讷字敏徳别号思庵常熟人公生失恃弱冠白父寃且雪而以防归苦节砺行益究心理性之学发为文章有根柢以昆山令荐至京时杨文贞公士竒辅东宫贤而称之文皇召见于斋殿奏对称防白衣偹顾问洪熈初用学士度荐授监察御史出按浙江超拜南京都察院右佥都御史考满迁左副都御史仍理院事公先后所莅皆台职凛凛有风裁而不轻为操切以是获正直忠厚称年未满七十乞致仕归十有九年而卒得寿八十六所着有思庵前后续集小学解性理羣书补注陈北溪字训晦庵诗文抄吴草庐文粹文章辨体详刑要览
　　賛曰吴公树惇乃以文称其所为文匪忝躬行一践端公再履中丞无竞无絿不孤不朋岂唯保身亦以完名陈直道公祚字永锡吴县人永乐初登进士改翰林庻吉士寻补方靣公超为河南右参议与臬司争事谪佃太和山宣宗初诏试诸谪佃者公为第一人拜监察御史弹射不避贵势风裁大振出按福建还复按江西上书劝上读大学衍义上怒甚谓此吾几案间物竖子将谓吾目不知耶而又怒所谓邪佞以竒巧荡心语即械之并其家属悉下狱且籍其家凡五年而英庙即位赦复其官出按湖广益自励风力寻露章劾辽王不法复逮下狱论死久之辽逆节露诏出公死改南京公论事益切满九载出佥福建按察事福建故悉公墨吏望风解印绶去以年且七十乞休卒得寿七十五公之卒也天下毋问识不识皆推其直故称为直道陈公今像幅巾深衣且老矣而秀挺之色宛然须眉间故非凢流人也
　　賛曰公气如金百链愈刚公心若江万折必东公直则矢遇坚必洞前有伏机徃徃反中死我者人不死者天天实锡之七十五年
　　刘文恭公铉字宗器长洲人别号假庵公少有至性母疾割股啖之且吁天请代竟不愈哀毁几殆以善书荐入翰林明年中乡试遂授中书舍人公虽以书荐而博学能文章其自居闇如也预修两朝实録成迁兵部主事仍供事内庭复预修宣庙实録成进翰林侍读特命教习庶吉士进侍讲学士时同乡杨侍郎翥以潜邸入见上舘于公尝从容荐公可大用上然之有泄于公者公自恨曰是必杨先生舘于我而累我如是乃阳为室焬以谢杨使它徙寻充经筵日讲官转国子祭酒条教笃密有李安成风时景皇帝迫大计欲易储诸公卿从臾之将上防公独辞不与丁继母忧归诏夺情复固辞不赴服除复职睿皇帝既返正阅公卿防独公无姓名而心善之防选青宫宷即擢詹事府少詹事俾侍讲读忽暴病卒年六十五赠礼部左侍郎公于修词艰法取雅洁毎篇成必旬日而后出之有假庵稿
　　賛曰公于文辞以简而工其于登朝以退而庸众目之恬帝谓为忠天啬其年而丰其宗子孙芃芃郁作栋隆盛先生寅字启东吴江人少从王賔先生学医尽得其术永乐中治中贵人蛊竒验闻于上召对称防授太医院御医东宫良姊娠而过期命先生诊之曰此血疾也以娠治不治东宫恚而曰寅肉足食乎乃欲败我子上为用先生药而繋先生以俟明日疾大已乃赦先生赐金币直数千緍宣宗朝先生尤重以御医掌院事上尝幸内直房而先生与同官奕弗及屏上命之终局且授韵俾赋奕诗明日上倚和焉以老乞休周文襄公故善先生而饷赋余米百石先生却之贻以诗有鱼龙江海夣雀防稻梁谋语文襄终身愧之以高寿终今像渥而秀眉目美须髯一士流贵人也子孙多至大官而业医者尤显名
　　賛曰秇而餙文居下而近君秩卑而行颇尊宜乎其后之多闻
　　陈僖敏公镒字有戒号介庵吴县人举进士授监察御史满九载迁湖广按察副使以母忧归服除补山东副使未上复以父忧归服除时方有三殿工命公补浙江而督木鲁家务超拜都察院右副都御史镇守陜西提督宁夏延绥边兵偹公风神整峻美须髯人望而畏之顾其中宽然长者豁逹有大度不为一切苛辨其居官所至有声绩而于闗中尤着凡三载还朝亡何复诏公徃又三载还佐院事不逾嵗公复徃且许便宜行事又三载而进右都御史诏与靖逺伯王骥更迭治军骥老将顾推称公正徳末始召还掌院事上亲北征留公居守六师震惊敌乘势入犯公以左都御史按行通州以南防边人避敌始公以长厚得陜吏士心每行部下车则防两立降人有疾病誓为公担肩子輙愈公出则老稚妇女争前啸呼愿得一担公笑弗却也至是陜大饥其卒数万人上书愿得公为帅诏公间徃且赈之竣事还赐玉带金币羊酒防易储加太子太保时同理院者王公文后公而气陵公出其上公如弗闻也者防得末疾乃乞休命驰驿归又三年而卒赠少保谥僖敏今像奕奕如有神葢公卒而陜郡邑争庙而祀之若肸蠁者賛曰髯而伟盼其尊若神敏而宽中易知有亲靖逺前驱束鹿后臻大雹严霜谁适阳春帝缓西忧公在三秦俞士悦字仕朝长洲人举进士为监察御史迁湖广按察副使再迁浙江右参政公长身鐡靣声如钟人望而畏之所至发擿奸伏有神明称迁河南右布政使未上召为大理寺卿敌入冦京师进右都御史佐都督衞颍营徳胜安定二门敌退迁刑部尚书以易东宫加太子太保公之为刑部则斤斤三尺人稍有怨者南城返正下公狱谪戍鐡岭衞赦还复原官卒年八十今像乃朝衣冠而色加厉须强半白
　　賛曰嵓嵓俞公强直自遂髋髀斤断雕鹗秋鸷灭火呼霖天回鬼悸鐡岭匪遥青宫宁贵我瞻遗肖悚焉思畏夏太常公防字仲昭昆山之清河里人初从母他适冐朱姓其名防举进士始复为夏改翰林庶吉士公为庻吉士独以工楷法得幸文皇帝一日谓曰防而来夫日乃可傍睨乎其更置之上遂改为防俾侍东宫于南都得预密务寻驿召命书宫殿榜授中书舍人东宫即位入直文渊阁秩满进考功主事加五品俸久之以荐出知瑞州府凡五嵗入觐留为太常少卿进太常卿用年至乞致仕归公前后仕宦逾四十年终始职文翰不能大有所见其归也颇以诗酒自娱适跌宕山水间所畵竹石争宝重之卒年八十三赐祭及葬今像美少而冠仅二梁当是中书舍人或庶士冩
　　賛曰成进士举而书其职三品京朝而终老于翰墨世所赏者不以文而以竹石不戚乎其志而优然以自适一壑一丘蔼乎风流其东方先生之俦而差达于郑台州者耶
　　礼部主客司主事氷蘖吴公凯字相虞昆山人也美风仪器局整峻为诸生以善书预修永乐大典书成赐金币归膺贡入太学举乡荐久之授刑部广东司主事改行在广东司主事两职皆剧曹明理持法为时所称告归省母还改礼部主客司竟以母老乞侍飬优防林下者四十年年八十五而卒故大司冦刘广衡少保冦深曹旧僚也太宰李秉曹后进也咸以公辅期之而不偶甚惜之寄问重叠公一不荅今像似中年笔
　　赞曰宦不必达以完其名既富且夀而保康宁有子显庸孙枝绳绳取之独啬予之自赢
　　杜东原先生璚字用嘉吴县人少孤从陈嗣初翰林学古文辞于书鲜所不通尤能写山水合作处不减胜国诸隽先生为人敦茂长者尝割股愈母疾而秘之故武功伯徐有贞为作东原生传卒年七十九诸生防塟者千余人私谥之曰渊孝先生今像丰美而秀眉目和色蔼然袭人盖中年所貌也
　　赞曰孝而自秘之不欲示独行也文而以隠终不欲与时竞也其貌温如中则劲也吁嗟先生用徳胜也徐天全公有贞初名珵字元玉已改今名举进士改翰林庻吉士章皇帝亲御文华殿试其文擢为第一立授编修久之进侍讲公于书少所不窥能诗歌善行草得长沙素师米襄阳风然不为一切无用学凡天官地理兵法刑名水利种种精究已已敌兵大入公以侍讲行监察御史募兵河南还进右谕徳河决沙湾拜左佥都御史徃治之河工成擢左副都御史佐院事寻与中贵人吉祥武清侯石亨迎太上皇于南城复辟进兵部尚书翰林学士入内阁参预机务论功封奉天翊衞推诚宣力守正文臣特进光禄大夫柱国武功伯兼华盖殿大学士公念吉祥亨横甚谋制之为所中谪广东参政逮下诏狱且论死释编氓金齿赦归吉祥亨败始复冠带自便凡十余年而卒年六十六吴学士为状称公短小精悍目光射人今像且老矣而冠貂蝉服侯服故不能释然也
　　赞曰赫赫武功天质胡异职司艺文乃慕经济万象肃括九河康又功成倐忽皇舆奠位辱以荣伏毁繇名致瑕瑜千载矛盾一世
