<!-- { "loadSidebar": true } -->
　　三冬曽未品三清【每遇佳雪必收取烹三清茶】上元镫下希琼霙何期节过咏甘雪砚池春暖消花凌即景圗书得恱目是谁粉本蓝出青东湾西浦船杂集生计各有罾蓬头椎髻妇子聚力虽共作心无营大鱼换钱供衣米小鲜佐酒泥鑪烹浮家泛宅自无系那愁白帖官租増作者阙名具深意虑同皮陆垂虚声子美有句意好【去声】生同然先得弗更评两题拖尾恐防或割去遂教乗兴图中与写成【拖尾纸色润质古曽书已已题赵干江行初雪图以当题识丙子又叠韵题本圗亦书于后兹扵元宵后二日甘霙竟夕御园池沼含清不减渔村雪景是图适在案头复叠旧韵题之圗中纸故佳且多隙地录以补空兴寄尤深】
　　偶兴
　　惟人既有心有心则有意有意必有愿以兹生万事贫者所愿富贱者所愿贵少愿至难老老愿恒在世矫情胥舍斯又愿其名遂世间法如是谁免因累即彼出世间亦岂大有异庸者且勿论贤者苦更备缁流愿成佛黄愿登仙位前途信难臻故步早失自仙佛非我分富贵我极至愿应鲜弗成而更有艰致冬雪与春雨夏时及秋霁先期忧已豫后获乐敢肆设曰可概蠲将见悔吝继大凡求诸人十或得三四而况求诸
　　天得否安可必【叶】率笔写心防直语忘伦次
　　赋得西山入画
　　积素西山好分明画披送来寒料峭展出白参差幻逺忽成近増髙亦益卑东风吹不去晓日照犹滋曭朗浮林表深沈防巘基瑶台花作月昆圃玉为陂摠以因心慰才能触目怡问谁传粉本知定是王维
　　题和阗玉鹰摷雀韘
　　一雀鹰摷【平声】一避蔵古松轇轕色苍苍可同射鹿发疾更廑敺林寓意长
　　春来口号
　　有景呈前有兴投八义底用费防捜春来试看百昌富岂是东皇逐物酬
　　文征明泉石清音即用其韵
　　对坐谁分宾与主剧谈却喜老松隂石泉激越音偏好不借调弦更抚琴
　　长春书屋四事四声诗
　　读书【平声】
　　清闲何为消明牕芸编陈耽书诚前縁怡情谐常因千秋扵焉观分隂良堪珍汤盘铭曽言予惟期其新
　　橅帖【平上声】
　　临池懐前贤抚古允我喜虽常希顔筋那有省可髓孜孜勤悬针草草哂累纸佳言思公权引以辅善理
　　焚香【平去声】
　　匡牀双金猊焕灿护兽炭氲氲檀芬烧霭霭蕙篆散褰帷薫心源对座净鼻观无然安清供问政毖缔案
　　烹茗【平入声】
　　筠鑪江南来恰合设白屋烹煎松风鸣活泼雪色漉竒吟输唐卢佚乐学复陆擎杯方无言魄月防緑竹
　　养和室
　　啬神非吾希种秫非吾怡发而皆中节闻之吾子思是必有所养其和匪矜持不为内欲扰不为外物移如元首万善如春冠四时冲融去安排位育庶可防
　　抱朴草堂口号
　　笔砚精良乐一时便教抒兴与摛词草堂抱朴名相称【去声】所愧还淳身先【去声】之
　　养素书屋
　　平生喜读书处处有书屋取义各安名居稽与澡浴岂必借林泉亦非称花木逰心竹素园涵养于斯淑神怡兴偶触防笔咏亦属
　　虚眀室
　　糊牕置大食玻瓈内外虚明朗照披讵谓无端便揽景存心吾亦愿如斯
　　山东巡抚崔应阶奏报得雪诗以志庆
　　冬雪青齐获披章早慰心同时欣并及【京师扵十七十八两日昼夜聨绵逺近普被适东抚奏到济南亦于正月十七日得雪计及七寸广润数府】将尺泽尤深黄壤塞蝗户绿田滋麦针
　　天恩真广被庆矣志弥钦
　　沈周抱琴图即用其韵
　　溪壑幽人氷雪顔横琴膝上坐萧闲底须抚作水仙操调在清泉白石间
　　新春万夀山
　　倐忽上元节已过余闲一赏夀山螺漫怜火树收金炬且喜银花积翠峩气酿寒光犹料峭风吹云色又婆娑因之望蜀仍希雪长此安穷竟若何
　　知春亭
　　借问知春何处知人情物色总熙怡虚亭却以无言防一部羲经注毕时
　　停霭楼
　　石磴嵚嵜上有楼昆明万顷望中收写楹薄霭方容裔吾亦因之片晌留
　　题恵山园
　　一区山左学江南初嵗清闲取便探不似似之浑似似前三三即后三三岂其园景心犹恋祗彼舆情意所妉却喜雪融春气润栁条已有露珠含
　　云淙室
　　幽室石泉上泉流尚带氷垂为云叶布激作雪花凝已契一家味那论【平声】三峡层澄观与清聴片晌适吟凭
　　莹心堂
　　书堂泉上架嵯峨欲看春流景若何平处滙池氷未解莹心别喜不生波
　　搆虚轩
　　一岑独出自为髙上有文轩据迥臯每到辄因飞逸兴欲吟率就掞宣毫西山雪积犹存素北涧氷凝未作涛大地凭虚虚岂尽搆扵斯乃傥然遭
　　无尽意轩
　　山容水态揽都全岂在红芳及紫妍却喜髙轩付不语意无尽合与之然
　　清琴峡
　　氷铺虽是冻池平峡里流泉自有声若问七弦此何调聴之知谱羽音清
　　霁清轩
　　雪后天色澄霁清真霁清北山防千叠一律玉崚嶒浮来寒气嫩铺出润泽平凭轩聊纵目徙倚堪怡情烟村于耜人指日将举耕
　　戏题夕佳楼
　　兴寄陶诗号夕佳每还未过午时牌髙楼莫笑相孤负本是忙人那畅懐
　　和阗采玉行
　　和阗昔于阗音讹传致差今之和阗惟采玉昔之于阗乃采花采花信无用太白寓意蜚词华采玉供追琢琅玕岂叹埋泥沙然玉亦有别碔砆貌似宁足夸和阗采玉人抱玉出水涯何曽璞里之不掩瑜与瑕刖足之语本荒诞千秋纪载百无一实真堪嗟
　　题袁瑛山水六幅
　　厜防不用扫莓苔座底长江触石回指防片帆相与话带将千里夕阳来
　　右回矶帆影
　　树杪红楼出簇攒岚烟不湿有微寒米家家法相殊处晦里分明可指看
　　右山寺朝岚
　　碧琼天地小年长一阵荷风四座凉为问白家池上趣可能举首见山光
　　右池馆延凉
　　贳酒烹鱼乐事多施罛又趂雨初过便教洒原无碍披有飘飘笠与蓑
　　右渔荘雨霁
　　竹篱屈曲防茒堂篱外乔柯尽染霜落叶不教频扫去借看襄锦自成章
　　右红叶村扉
　　糢糊不辨逺峯尖驴背寒英扑笠檐谁识其间覔诗意已【居里切】先诗意被人拈
　　右溪桥诗思
　　勤政殿氆氇褥虫齧命易之戏成是作志意
　　吐畨霞防贡成褥取冬温织毛易生虫食齧成篆文中人铺设告毕事物壊那问栁宗元时偶见之因失笑常朝地即同廊庙银铛伪约我鄙其命即易施勤政要此干此惕丗余年万民念念切恫瘝有灾筹赈恤无灾优逭蠲百亿帑金曽不惜一褥之费何有焉暴殄天物徳实否惟辟玉食必有理大禹卑宫力沟洫然于黻冕亦致美私服浣濯事之常持以示俭斯小矣
　　自讼
　　岂无台沼小营经始亦常日视行比及成之行已怠喜新厌故率人情
　　赋得东风解冻【得春字八韵】
　　应律东风至五朝过立春入池通暖气解冻透云津始拆原成片旋开渐有沦鱼氷上陟负雁北来宾习习传轻籁溶溶闪叠银近堤方摇【去声】栁傍浦未生苹拂面凉温协迎眸景象新如将弄舟楫谁是傅岩人
　　河南巡抚阿思哈奏报得雪
　　豫省麦为秋尤希雪泽稠谁知同日得【抚臣阿思哈奏豫省得雪情形与京师日期相同而尺寸更觉优渥】更较防分优递驿速传喜遗蝗那复留
　　天恩真广被额庆遇何修
　　盎春书屋口号
　　东皇一气遍三千岂仅明窓与翰筵凿井得泉水在是盎春名室亦应然
　　题思永斋
　　思永非惟身慎修心思永处说从头敬
　　天益励旦明凛法
　　祖常懐艰大投勤政宁无间宵旰亲贤何有尽登收至于祈嵗更殷若安得屡绥遍九州
　　长春仙馆
　　长春昔日读书斋迎
　　养镫宵嵗嵗皆
　　福并海山増寳帙
　　夀同松栢映瑶阶东风暖已落蓂叶阳气升看茁草荄半月余过如一瞬年来惜景每殷懐
　　诣
　　畅春园问
　　皇太后安遂命驾由万泉庄进宫之作
　　庆宵倐过返
　　前园　【畅春园在圆明园之南故又名前园】隔宿防应问
　　寝门祭
　　社经筵胥要务遂教清跸入宫垣
　　泉宗祠建万泉庄稻町新开百顷强去嵗经营今逮落乗闲特地一临相
　　跸路才纡四里余仍遵石陌度轻舆倚虹更不重停憩【每进宫俱于倚虹堂传膳兹由万泉庄憩食过此遂不复留仍书诗命粘堂壁】祗付三章题壁书
　　抱素书屋小憩成咏
　　明日当斋今日闲进宫之便一逰攀阳坡雪化隂坡积池水氷凝瀑水潺风拂栁条弱无力春来梅萼喜开顔如将绘事相衡较吾亦防心后素间
　　焙茶坞
　　雪华收瀹雨前芽按例勤擎不差郊外行来廿余里越瓯消渇正资茶
　　枕峦亭
　　假山亦岞崿小亭亦虚旷依然皴以雪形色难为状乍如玉仙人笠子戴其上驰想到栖霞其峯固无恙【栖霞玉冠峯南巡时所命名也】
　　镜清斋
　　阶下氷光映座明坐来书史足怡情寺卿大寳箴寻绎如镜戒惟皎皎清
　　画舫斋
　　船室舣琳池氷光座上披入牕都是画凭几便吟诗何必布帆挂依然乌影移忽疑笑真舫行止尚需时
　　古柯庭
　　一树不知防百年一庭恰得十笏广庭固弗如古柯古忘年之交结俯仰俯仰间已成陈迹向所咏诗题素壁冁然笑此复何为吹落飒风扫吟席
　　小玲珑室
　　月之外猭丛几个虚敲万籁通恰喜晴光摇琢雪天然画出小玲珑
　　仲春斋居
　　庆节堂堂过斋居肃肃闲动归静知好民与物思艰新句亦时得陈言恐未删轻云落微雪【是日复微雪】望复切其间
　　题张宗苍画二首
　　春隖耕渔
　　耕者驱牛渔弄船四民生计自勤防宗苍画具治安防何事未题经许年
　　秋岩云瀑
　　重叠秋山脚防云瀑声犹在耳中闻每逢空白即酬句气韵欣其迥出羣
　　登延春阁得句
　　层甍迥出宫城巅皇州俯视街巷填百年都防太平世富而教之何有焉持盈保泰在虚受明目达聪洞开牖春满人心物色间岂容髙阁自享帚
　　静怡轩
　　静怡岂耽寂借验道心微精一思垂训惕干慎勅防居今益谦巩鉴古得因依坐久消清暇兰烟引篆馡
　　碧琳馆咏竹
　　防个云外仙家自有家风敲鸣鳯管云灿镂琼华冩色偏宜淡论情好在遐晦翁精理学餐吐也称嘉【朱子步虚词有餐吐碧琳华之句】
　　晴
　　雪未成分寸晴原暖仲春亦知贪已甚无奈惜犹频日北低影防闲生静因岂徒夸丽句翰墨雅相亲
　　绛雪轩
　　绛雪百年轩五株峙禁园【轩倚御花园东壁绛雪亦旧额】元霜寳为伴玉字额犹存岂必芳华对常看逸韵鶱培根真是瑞【凡雪后必收培各树根率成例事】色泽那堪论
　　咏古玉苏武牧羊
　　北海牧羝返他山攻玉任尔时写壮貌此日识忠心朔漠景如故氷霜介岂侵还应笑范蠡可不慙【去声】良金
　　题夏圭山水巻
　　笔势真看积健雄宁夸刻楮小精工水轩一带虚搘木祗在轻烟缥渺中
　　观舟来往坐巉岩风顺张帆逆落帆至理不竒人尽识一经写出迥非凡
　　春仲躬祭
　　社稷坛
　　四之日举趾伊古重春
　　祈土盛欣辰应【是日戊戌说文土盛于戌】穑甘着义微防訚发阳气和朗丽朝晖执玉抒诚敬
　　连绥愿不违
　　仲春瀛台
　　祭罢回銮路转西趯台仲月晓寒凄池余氷雪春犹浅架列诗书古与稽向以问
