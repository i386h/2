<!-- { "loadSidebar": true } -->
　　敞晴每以望晴临今日题诗殊向吟【斋名敞晴本因快晴取义每嵗来斯必有题咏大率连隂盼霁之句居多今年旸雨应时自驻跸山庄于廿二日得雨旋获晴霁廿五日酉刻复霈时霖至次日午后方止极为霑渥傍晚即已放晴今晨气候清佳曦旸晶朗尤与斯斋名实相称因思宜雨宜旸实为占丰佳兆而欣幸既深惕懐弥切近日本拟稍简题咏值此好雨新晴登临舒眺又不能不增吟兴尔】宜雨宜旸真惬意曰欣曰惕益铭心老年非少艰生慰器满易倾可不钦本欲简词复难简试看四面翠峯防
　　即事
　　乗凉每爱倚长松无碍翻来天籁重坐久不知时与刻梵楼遥报午初钟
　　山寺不设僧惟令园吏按时鸣钟亦一佳趣也勒保奏官兵攻克老木园贼巢斩枭首逆陈崇徳诗以志事
　　老木贼据险攻之过一年督催不遗力兹乃尅其坚【川省老木园贼首陈崇徳自上年四月纠众滋事其时将军观成提督刘君辅带兵前往捕逆匪等恃其地势险峻抵死拒守经官军围逾年而贼巢尚未攻克首逆陈崇徳日久稽诛节经降防严饬并将观成刘君辅革职令其戴罪行间勉图自効兹始据勒保奏报观成刘君辅于五月初三日殱净老木园首伙捷音驰至山庄计此股贼匪办完竣已阅一载有余矣】壁垒垂百尺其迳一线穿线径贼据上仰攻诚实艰勇弁虎正林跃登贼卡先乗势众涌上一鼓扼其巅逆首不能支滚岩奔命悬将弁各分路兜截围以全贼无处可奔逆首自戕完【勒保奏接据观成刘君辅呈报官兵由三道垭进攻老木园焚其外围木城贼匪施放滚木礌石抵拒愈力该处山径险峻我兵屡次抢上山顶鎗石如雨不能站立守备虎正林手执挡牌奋力先登跃入贼卡砍毙数贼我兵乗势涌上杀贼数百名首逆陈崇徳自揣势不能支率众从西北滚岩跳涧舍命奔逃复经官兵截住观成刘君辅带兵两面夹击将弁等分路攀援竞上抢占山梁贼匪无路可奔殱戮殆尽首逆陈崇徳自用矛鎗戮伤心坎毙命当经騐明尸身割取首级枭示并将拏获贼目等概行寸磔此股贼匪首伙扫荡无遗】贼伙扫荡净成功报以遄回忆督催时严防不稍怜及其得成功恩宥原从寛【前因观成刘君辅办老木园贼匪旷日持久未能蒇事叠经严防饬催仍未攻克贼巢擒拏逆首是以将伊二人革职示惩仍令带兵効力赎罪观成刘君辅自黜革后尚能自知愧奋上紧攻续经勒保派令总兵徳龄前往督办观成刘君辅于徳龄未到之先即将老木园贼巢攻克殱净首伙虽办理迟至一年有余未足为功但究系伊二人一手办竣因加恩将观成刘君辅均赏给头等侍卫职衔仍颁赏大小荷包并谕勒保遇有总兵副将缺出奏请署理其出力将弁酌加陞用以示奬励予向来办理军务于带兵人员有罪必罚有功必赏即如观成刘君辅前此迁延贻误自应斥革严惩今尚能愧奋立功亦即加之寛宥立予嘉奬如此恩威并济斟酌权衡务期悉当用兵之难亦于此可见】寛严两酌用用兵所最难
　　西峪
　　跸驻仙庄过浃旬今朝西峪路初循虽云二竖缚将近【陜境逆匪李全髙均徳二犯以败窜之余经徳楞泰明亮等于洋县城固褒城等处节次截殱毙数千名贼势已极穷蹙此二逆首自可尅日就擒】却已三年凯未臻敌忾劳哉我军众窜幽诡矣彼狂伦【李全髙均徳等自齐王氏姚之富殱灭后四处奔窜官军紧蹑贼踪悉力兜而贼情诡谲忽合忽分李全髙均徳二逆首于打仗时或在山逺望或潜匿别队一经官军击败即觅径先逃我军随随截以致有稽时日逆匪等现由武闗一路窜至凤县地方距甘肃两当县境不逺总兵吉兰泰署布政使广厚等现已带兵堵截贼匪无路可逃谅亦不能更延残喘矣】迩闻获丑期昨定【前据宜绵等奏贼匪由武闗奔窜后聚于一处其势益蹙现在徳楞泰自五道梁追击明亮在黄沙驿一带迎截秦承恩王文雄亦带兵自北面兜围旬日之内谅可擒拏首逆等语此折于廿三日奏到今又隔六日计此时捷音当早在途盼望弥殷宵旰】何事飞章尚待陈
　　有真意轩
　　心之发者名为意意即心宁有假真理与欲如失克复毫厘千里慎其甄
　　秀起堂
　　一堂丛翠据其髙灌木千寻足底豪攀陟岂无劳步履到来亦足俯风骚秀而起者为谁氏静以观之泯际遭乍向西南骋遥目愧哉黩武议难逃
　　湖南巡抚姜晟署广西巡抚台布山西巡抚伯麟各奏报麦收八分有余诗以志慰
　　南湖西粤及山右报麦八分收有余【据湖南巡抚姜晟奏湖南省三春以来雨旸时若各属二麦丰稔收成九分者湘隂等五州县八分有余者道州等八州县八分者耒阳等十八州县此外零星种麦不入分数之三厅等处一律有收合计湖南通省实在八分有余又据署广西巡抚台布奏二麦丰收除土性不宜种麦各属外其汉属内收成十分者一县九分者二州县八分者四十厅州县七分者四厅州县土属内收成九分者三土州县八分者三十土州县七分者二土州合计通省汉土各属收成八分有余又据山西巡抚伯麟奏山西省各府州所属各厅州县及归绥道所属各厅二麦约收分数内约收十分者忻州介休二州县九分有余者阳曲等九州县九分者太原等二十四州县八分有余者徐沟等十七州县八分者榆次等二十八厅州县七分有余者吉州等七厅州县七分者岚县等二十一厅州县合计通省二麦约收八分有余各等语】各省大都胥中稔【今年各省麦收分数直河南云南贵州等省奏报九分有余陜西山东浙江等省奏报九分均属上稔兹湖南广西山西等省各奏报八分有余亦可称中稔矣】青黄接食总欣予【现在各省二麦早已登场民食有资大田正当长发之际据各督抚奏报旸雨应时惟祝秋成丰稔寰宇均获有年实深欣企】
　　夙兴
　　四八三十【作平声　陆防老学庵笔记十字转平声读为谌白居易诗緑浪东西南北路红栏三百九十桥宋白宫词三十六所春宫馆一一香风送管弦皆作平声】二刻消安眠一夜夙兴朝幸予耄耋宜清夜殊彼君王不早朝露重平芜心共润风迟捷简意仍焦诗吟顺口书随手聊以成章自解嘲
　　雨【六月初四日】
　　不惟过【平声】二且过三【本月初一日午后微隂夜间宻雨达旦俗谚有不怕初一雨只怕初二隂之语方切廑怀乃初二日晨曦开朗初三日仍复快晴允为旸雨应候今日午间阵雨势复酣畅值此连霁之后接沛时霖于农田大有禆益但雨已霑足惟愿适可而止不致有过多之虞既以志慰弥增惕念尔】霁后暑霖值普覃弗骤弗徐飘妥贴曰髙曰下霈沈酣允臻渥矣愿其止慢致多哉此正甘既庆仍虞或过尔一心无定惕难堪
　　喜晴【六月初五日】
　　既渥宜晴晩果晴最宜行旅复宜耕一端仍切捷音至寸刻何尝有慰情
　　千尺雪二首
　　两首七言复咏斯竟成诗债一偿之笑予尚有如斯事天下贫人合念其
　　雪源逺矣昔言详【山庄瀑泉自涌翠岩上佛寺傍池中擘石壁而出飞落长溪其上构亭名观瀑以此但寺池中实无泉源康熙年间于佛寺西寻得山泉接木版匣为沟渠沿山边引流至寺池擘石壁而下不过司工者巧为缀景虚名而已余于己夘年因木版匣为沟渠置山边不雅且费修饰因循其上山径侧果有一小泉命建一亭名曰瀑源疏山侧为沟渠引流曲折以达于涌翠岩之寺池似果有瀑源矣又阅数十年往来山径中觉其泉细而低于寺池且越数层谷壑之逺未必能引致池中昨嵗曾命皇帝率御前大臣及司工之人携仪器步步测量乃知泉果低于寺池且其流甚细不能引为飞瀑而自泉之下至寺池有山池九叠叠皆置闸积雨后山水涨流沿山边石沟以至山寺则所谓瀑源者特因泉涨水髙因以命名耳详见昨嵗观瀑诗案语】雪色今朝忽变黄自是上源山雨盛疾来退亦疾其常
　　永恬居叠去嵗诗韵
　　岩蹊所喜直还斜得趣那论迩与遐乐水行行乐山近静观厯厯静思嘉壁粘
　　凤尾心犹仰【永恬居额乃　皇祖御题也】牋罢蝇头眼已花盼捷依然今似昨【前嵗驻跸山庄筹湖南苗匪于是年冬底蒇功完善昨嵗来此正值办黔省狆苗及川楚教匪曾有望防依然祗自嗟之句兹又阅一年狆苗于昨冬久经底定川楚教匪经各路带兵大员等节次殱毙多贼擒获起事首逆齐王氏姚之富二犯而余匪之奔窜川楚者尚有李全髙均徳王三槐徐添徳冉文俦罗其清阮正通等各首逆未就擒诛盼望捷音仍与昨年无异不能不増烦懑尔】西南骋望益兴嗟
　　素尚斋
　　素尚尚在已尚素素在彼一二二而一其实无彼此个中实频来绎义惟切已然而频有言亦觉尚辞矣
　　招凉榭再叠甲寅韵作
　　乙卯望雨坐斯处佳哉驱暑延清凉迩来炎酷复如故愿符昔兆
　　恩霖彰三年瞥眼似朝夕一念铭心燮雨旸虽然归政合简咏【乙卯来此正值炎暑望霖旋获甘今夏六月初八日交初伏以来气候炎歊虽十二日得有阵雨连日晴霁仍觉暑热未减兹偶临斯榭若早晚续霈时霖庶慰招凉之愿至此处积年题句书悬柱栋逮乙夘年已遍曾有题满罢咏听其常之句现值盛暑盼霖复拈前韵拟将新什刻木悬之檐端仍不能已于吟咏也】肫期时若原吾常【子于雨旸民瘼日萦怀抱每嵗驻跸山庄或连隂望霁或当暑盼霖先事之忧无时稍释课量多寡原自视为常尔】
　　林下一首五叠乙未韵
　　符愿坐林下嘉隂披爽便虽然归政子仍励辟邪肩二竖获日指一章捷望穿促吟乗飒籁睫眼廿三年【予于乙未年林下戏题曽有拟号个中者还当二十年之句盖其时拟于二十年后归政嗣子或得遂林泉之乐自丙辰元旦授玺心愿符初迄今已阅三年而训政勑几仍未敢一日稍懈兼以筹教匪切盼捷章驰谕督催殆无虚日以视悠防林下者殊难比拟兹偶来憩坐回溯前吟倏忽已二十三年矣】
　　咏荷花
　　六月春光正若斯妍而弗艳恰宜诗可知底处无君子元史如何独漏之
　　湖中初见慢嫌迟君子风流正若斯虽曰迟开亦迟谢九秋有共菊花枝【山庄荷花于六月始开较之他处为迟然至八九月尚开放未已盖开迟谢亦迟物理固当如是向年自木兰回跸山庄时园中荷花毎与黄菊同荣屡见昔年题咏】
　　狮子园得句
　　狮林山水镇如此昔水今山睫眼斯登耋不期今日至成章忽忆少年时犹然此尔应增愧所以裁之尚未知堂迥妙髙仰
　　昔额【妙髙堂在园之西北堂额乃　　圣祖御题】几曾津逮只惭之
　　松柏室
　　种松植柏以前墀
　　昔日心期仰可知今此从何
　　诗礼问松贞柏古故如斯
　　芳兰斋忆旧
　　寅嵗随来侍宴辰分明一瞬七旬踆
　　命
　　皇妣领
　　圣母觐
　　恩谕曾称
　　有福人【康熙壬寅予年十二嵗防　　皇祖赐居避暑山庄万壑松风之侧其时　　皇考在潜邸居狮子园恭迓　　皇祖驾幸园中进膳予随侍来园皇祖特命　　皇妣孝敬宪皇后率　　圣母孝圣宪皇后展觐请　　安即防　　恩谕果是有福之人当日　　圣祖眷顾藐躬深意直贯注至今计康熙壬寅距今嵗戊午已七十六载予年八十有八追忆往事孺慕尤深】
　　宜照斋
