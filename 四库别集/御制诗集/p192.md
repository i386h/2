<!-- { "loadSidebar": true } -->
　　今嵗花朝花事无闰迟寒未吐花须晓园剪缀宁烦效温室烘培也不须已喜韶光称有脚偏饶清兴阅沿途鸣鞭春色原如许陌栁薰黄看几株
　　过拒马河
　　浮梁之上春风轻浮梁之下春水生凭舆春意已满目尚有湍流挟冰行燕争赵攘无消息割据犹传拒马迹我来防叩为武成乃在流沙之西极嘉兵勤逺古戒矣讨叛诚因不得已千村耕作本宴然杜甫兵车讵同此
　　永慕斋
　　春风来永慕浃嵗迅如斯遐奠叨
　　鸿佑遄臻谢
　　燕诒东程三日缓【由良乡纡道谒　　陵遂自涿州东诣曲阜仅増三日程耳】衷曲一宵迟五致嗟何及惟余此致思
　　恭谒
　　泰陵
　　载戢干戈弓矢櫜春风露布捷旗髙徂求遂得元凶繋耆定端惟
　　圣泽叨保大今犹筹抚恤诘戎昔尚忆
　　勤劳蒇功成
　　志遑云幸戒满持盈励自操
　　过荆轲山櫽括其事题辞
　　庆卿本齐人击剑兼好书盖聂及勾践避去如懦夫至燕人不识所爱惟狗屠防酒遇渐离酣歌旁若无田先生善之谓非庸人徒燕丹怨秦陵鞠武谋嫌迂武乃进田光襒席跪导途知壮未知耄国事难任谋【叶】因缘进荆卿不言死明诸尊礼舍上舍顺适惟所需激樊得其首兼具督亢图治装将啓程有待欲与俱辞决不复顾忼慨遂就车防嘉为先言九賔觐帝居舞阳果色变顾笑为揶揄图穷匕首见揕之未至躯手搏众惶急囊提夏无且拔剑击荆轲倚柱骂自如丹谋终无成国丧身亦诛行险致奇祸孰谓传言疎史迁羡名垂宁识仲尼誉
　　涿鹿行叠去嵗韵
　　采毦重临凹字城献功将为在泮行去年过此师方出尚忆兴寄轩辕明鸮翩其集鹰亦饱狡焉飏去自云好由来
　　天道本祸淫险逺安能恃奸巧槛车累致应自尤腆顔犹诩懐恩稠【阿睦尔撒纳叛后犹上奏乞为四部总台吉署衔尚称定邉左副将军双亲王奏中多受恩图报语】露布正到啓程际叩
　　陵途为三日留天涯尽处销兵气干戈包以虎皮收千村耕牧本无事行因释奠文教修
　　栁色
　　未窣如油緑先摇似酒黄盈盈绘春色往往罥烟光遥看近疑失无端有若狂髙楼谁望见可复腻柔肠
　　涿郡览古
　　龙安髙峙古洹流表里山河拱帝州连嵗频过縁有事告功漫拟胜蚩尤
　　华阳置酒名犹在督亢成图计已空衍水逋逃仍致败燕丹终未识英雄
　　为政穷经事岂分千秋名教系君臣昌言抗董知谁氏闻是当年绛帐人
　　赤符一脉乃三分羽葆楼桑自昔闻相傍桓侯故井在当时际防想风云
　　琼楼邉洞乗云去璧水琴髙跨鲤来此事今胡艰目覩列仙传记果真哉
　　郎山遥碧耸嶙峋注水经成字字神千载郦亭传姓氏先生合是个中人
　　胡良拒马多淫潦内帑成桥利旅烝中馈戒惟干外政颂功何事记江陵
　　紫泉行宫杂咏
　　敞轩
　　春和近全揽野绿逺偏延宋祖开门意洞明我与然
　　屏山
　　叠石为假山威纡曲屏展一览戒无遗如旒之蔽冕
　　镜湖
　　其源来紫泉输注成半亩载舟彼已然濯缨吾何有
　　舫室
　　临湖筑舫室不系常涵虚米家书画式津逮今纷如
　　椶亭
　　一笠栖防嶫望之疑阆风来往是何侣琴髙及韩终
　　虹桥
　　宛转界平湖一亭乃宛在镜清本爱凭沚芳复可采
　　鱼罾
　　石梁系鱼罾举之无一呈莫拟空行笑此间水至清
　　石迳
　　结搆肖天然﨑岖复岨峿一宿之栖迟移防可借许
　　竹埭
　　傍轩种嫩篁姌姌四五个何必羡渭川亦有清风簸
　　箭防
　　三楹向平逺用备试弧矢习武重巡方是诚我所喜
　　杂言
　　爱熊食之盐爱獭饮之酒匪爱实害之名言闻之栁心所説毁舟为枤心所欲毁钟为铎所与几何十损一得扬汤止沸抱薪救火愈甚无益谓智不可防以刈葵镜以盖巵枘凿弗入非愚而谁
　　界河
　　辽宋分疆此界河图辽因复与金和开门延敌自贻戚五国凄凉怨则那
　　示直总督鄂弥达及各属
　　畿辅嵗巡省清尘勤且谙长民宁秖此适已率为慙嵗美人教俭男耕女拙蚕【北省妇人率不习蚕桑】实心日戒五【鄂弥达以尚书暂署总督事故有五日京兆之戒】异政迹宗三切以慈祥导徐将礼乐涵休风自首善遐壤庶因覃
　　万栁隄
　　风前日日旋【去声】添黄髙下笼隄十里强恰似与人为宿约每来常是罥烟光
　　长隄界淀直如绳东淀多淤西淀淳赵北行宫应不逺隔林遥见
　　御碑亭
　　潴流本为资农务习猎兼因训水师渔舍蜗寮均乐利神尧规泽至今垂
　　驻跸赵北口
　　月漾桥头驻翠旌渚宫春水一篙生禽围命罢今畨猎驿路虞延数日程十斛尘遥去衣袂万层漪倒上檐楹凭轩聊寄沧浪意妙理清机镜里呈
　　鱼梁蠏防学江乡岸芷汀兰意向芳暖日人家初试网逺风洲渚乱鸣榔言能春鸟髙低掠机冺闲鸥自在翔坐到昏黄得奇防际天烟水逺苍茫
　　网户进鱼
　　网户无租有官饷役同黄头掌官舫世传其业奉宸家居赵北烟波漾翠华经过羣来迎篮擎活鲤如嘘浪各赉之金命散去三十六鳞旋亦放窃烹校人宁止一即目谁能施巧术因悟好逸不躬亲诸弊由来従此出
　　月
　　西渚羲轮沈东壁夜珠吐金水气相投方诸益鼓舞乍暝暝非暗继明明且妩淰淰带防寒盈盈悬碧宇初时烛近洲渐复辨逺溆泛潋涌金漪光幻现瑶璵星星见渔火轧轧闻征橹拟议不可得色声清浄所
　　赵北口行宫叠旧韵二首
　　通闰氷初泮迟春花未妍座茵重布此壁句载赓前【癸酉经此曽叠前韵】孤鹜空中下逺帆云外悬虚窓依碧水不系得称船
　　月宇临云牖涵虚逺更明一时契澄观【去声】万顷入吟评春穉景偏好风恬浪不惊昆明今似此同一在川情
　　鄚州道中作
　　东风隄栁晓烟新隄外邮亭不惹尘底事玉骢为迟防芳郊今日见耕人
　　旧州迤逦接新州沿革难従考所由长堰威纡縁避潦谋民端是
　　圣人周【鄚州西北皆有隄康熈年间置一以遮淀一以避潦新州之移置于南想亦为此而已】荒榛蔓草旧州城故迹依稀似易京【或又谓旧州即公孙瓉易京故迹云】固守曽闻骑都尉当年割据入闲评
　　士习诗书农服田熈和一百有余年持盈此日遑耽逸劳已勤民勉继
　　前
　　过河间府
　　重驻州乡斾言臻曲阜祠民风随处验防务以时披城郭而今整闾阎较昔滋人文胜他郡犹是献王遗
　　再和沈佺期望瀛州南楼韵
　　昔人垒木谯逸气固凌霄何以楼无存胜迹久寂寥云卿此吟望轩意结飞飚芳音亦已歇烟栁惟荒桥瀛驿过已屡瀛洲谅匪遥每来必赓韵结习余清嚣却笑昭容评胡逊考功谣
　　秋麦
　　秋麦当春茁芊芊緑被畴全胜彼芳草但解供吟眸霑雪欣膏润先时望夏收传宣避践踏饼饵此中求命免直山东所过州县今年田赋十分之三并成口号
　　计里修除虽受直常供还免十之三长官縦自清操凛需索应防吏役贪
　　寄题河间献王墓
　　见说来朝献雅乐更闻归邸请遗书春秋立左诗毛氏求是端非漫取誉
　　成趣园邉蔓草荒居人犹自説贤王汉家谁更齐芳者只有东平乐善苍
　　暖
　　向南气变暄轻裘递日换韶光始醖酿野趣堪品判含胎花倚墙放眼栁笼岸造物本无心寒暑互轮转回暖率同欣迫冷多増叹协时惟益钦通政思以赞
　　红杏园叠前韵
　　西极奠鸿功东山临凤辇邮程经古邑憩所驻闲馆夜息奥室温昼接明廷显所凛身无逸所喜书堪展今古既因省丝竹一以遣五经赖谁明遐思献王善
　　见桃花始开
　　红杏园中桃始华才舒春色未蒸霞底従名相分賔主付与东风次第加
　　夭夭灼灼碧溪隈度索移将蓝水栽屈指花朝才七日果然来复一枝开
　　过阜城县
　　似画疎村防如跸路平栁将舒翠叶桃已绽红英忽度陇头水还过椀大城埤垣今壮观【去声】凡百要经营【是县向頽废今已雉堞修整矣】
　　隂
　　靉靅弥空宇不知云所生已喜日御韬便望春膏零迩来凭轻舆在在见新耕脉土多含润无妨数日晴豫时冀甘泽惟是祈农情
　　晓过景州
　　春烟敛处见城郭露冕行中觐臣民羽林警跸尔莫亟蔀屋暑寒吾最亲政协刚柔要因俗风树彰瘅归以仁每度户口较先益足食艰致陈相因
　　题开福寺塔
　　曽闻埋雁塔或道镇龙宫舍利坚终古偷婆髙逼空皈依信有所骋望自无穷忽忆钱江上登吟约畧同
　　赐予告尚书魏廷珍
　　悬车辞魏阙回驾返蓬庐望九人中瑞无双林下居精神益轩若风度尚彬如娱老询何物三朝有赐书
　　防雨
　　武帐闻淅沥遥欣垅亩滋欹枕为不寐须防风之情知犹可待望泽每先时军书传夜钥秉烛还详披虽已获元凶尚未旋王师征伐固不劳抚定贵得宜昒昕天渐明命驾将前移
　　入山东界
　　北民瞻过辇东吏迓来骢彼自分疆界吾宁有异同欲知人疾苦漫诩嵗和丰尚恐妨耕作兴锄已融
　　衍圣公孔昭焕来接诗以赐之
　　春风二月又巡东释奠今年为献功讵止荣卿一家独可知尊圣百王同携来四氏齐迎辂接上千年尽号公故是尼山余防永勗哉何以慎居丰
　　习射
　　曲阜瞻依马首东和门有暇咏敦弓従来射艺足观徳敢为武成忘诘戎枉矢三飞雕羽黑【朕发矢以三为度率中一二或三皆中其十矢廿矢连中者乃偶为之】树侯连中鹄心红其争君子不称力矍相遗风或可同
　　过运河
　　横陈流运水直接度浮桥粟转千艘永川归百道遥晓烟低栁绿春浪蘸桃夭东望州城近埤垣倚丽谯
　　再依
　　皇祖徳州即事诗韵
　　东鲁奠芹日西倾归马初告成遵
　　圣轨考迹阅舆书
　　瞻就万姓欢扈衞千军肃省嵗占农桑敷政协寒燠
　　降防加赈去嵗山东被灾州县
　　去嵗阖省丰被水廿州县【去嵗东省邹县等十九州县衞秋禾偏灾济宁兰山郯城日照利津五属较重各按分数给赈谷贵者每石増直一钱至是复命加赈以两月一月为差】其中尚偏灾况非所经见而我意恻恻如覩沟壑转迎銮来老幼载道众无万饱暖多欣欣忍彼向隅叹亟重加两月其余概赐半复虑仓储少许以银兼散银不足谷价则为増其筭勤民不厌详廿年一诚贯有司善施行其令吾恩遍
　　繁露台
　　徳州城内相传董子着春秋繁露处后人因筑
　　天人三防对贤良已见春秋大义彰那更髙台演繁露转思董子失之详
　　鬲津马頬河
　　闻之治河方利合不利分合则挟沙行分则其沙屯沙行流乃安沙屯泛溢频其言如诚当智乃过禹人九河非分何何以免涨沦而今岂非合徒见淤河身我来过大陆马頬与鬲津今古势既异空叹其迹存更张岂易言而况见未真利不十不变莫如流俗循
　　赐河东河道总督兼署山东巡抚白钟山
　　治河以衞民表里本相因况萃一身钜其厪万姓辛寜当营供奉匪为事逰巡立位官须业名言昔可循
　　恩县城南
　　栁变黄为绿麦抽芽作秧春光渐可望农事已相将莫以就瞻切宁无耕作妨尊亲众情一益为厪如伤
　　夕
　　津期此日偶驻跸歴城南望知不遥苍茫暮色暝大野悠扬笳吹发清宵三畨【去声】经临均有事一晌省忆还无聊向来欣戚何萦我侯度惟歌角征韶
　　读淮西碑
