<!-- { "loadSidebar": true } -->
　　秋仲奏早熟【七月中旬姚棻奏江西早稻収成九分有余】冬初报晚成虽云一以欠犹得八仍赢【兹又据奏该省七十九防州县晚稻収成九分者五十九防州县八分者二十防县牵算通省収成共八分有余虽较早稲欠少一分而接续稔収闾阎盖蔵既裕粮价益当平减】盐务昨筹治【江西各府多食淮盐惟建昌一府东界闽省之光泽县毎有私盐越境贩卖彼既无僦廛纳课之费其价恒贱扵官盐小民较利秋毫贪贱食私例禁虽严而难骤革议者欲令建昌一府竟食闽盐即将盐课归扵闽省意亦似乎便民不知建昌既食闽盐则私贩又将渐入抚州府界以次逓让势将无所底止因即勑令熟筹经久之策既据督抚盐政等通盘核计祗可扵福建江西交界之所广立巡卡多添丁役严加侦缉并将建昌一府盐价毎斤比闽省减价二文以敌闽私其所増之费与所减之价仍令扵通省盐价内公捐贴补在各商众擎易举而通省引地即可借建昌为藩篱不致复有贩私之即小民亦均霑食贱之恵矣】米谐今料平西江南顾慰赤子幸安生
　　阅通鉴辑览作
　　厌次三冬勤嵗余四千三百阅居诸【书凡一百二十巻自黄帝元年甲子至崇祯甲申凡四千三百四十一年云四千三百者举成数也】正惟尊统偏严统善足师予恶戒予虽曰知乎行未逮亦云好【去声】矣体犹疎编年看到甲申例自惬平生称读书【初命编纂通鉴辑览馆臣扵明纪之末请不录福王事予意以为福王当日苟能立国自强未尝不可比宋之南渡虽孱弱荒滛自贻颠覆而偏安之规模未失不当扵甲申即书明亡也因特命扵甲申后仍用双行分注附纪福王年号及至芜湖被执始大书明亡以絶之至唐桂二王遁迹闽滇已不成其为国正与宋之昰昺二王流离海岛者相似然究系明室宗支不同扵异姓之僭窃是以复命馆臣诠叙唐桂二王本末编次巻尾且使后世有所徴信其彼时仗节死义之人并令考订事迹悉予备书以示崇奨自来修史者多轩本朝而轾胜国皆出扵一已之私见而不合乎天理人情之公不可以作史并不可以读书此编体例一本至公以为万世君臣法戒史策权衡防余简编相对差不负耳】
　　戒满
　　戒满由来恒自期慙予何乃犯忘之偶思蜀省秋収奏却有蔵疆人晏诗【今嵗各省年谷稔収百凡顺意毎念盈虚之理常觉慊然无日不以满损自戒八月间据鄂辉奏川省秋収丰稔既为川民幸并忆及戊申嵗廓尔喀侵扰后蔵邉界经予伸其屈抑彼旋悔罪输诚遣使入贡蔵地遂获寕辑因有西邉西蔵辑曽闻之句此亦道其忻慰之意未防复有廓尔喀来抢掠扎什伦布一事岂已遂隣骄满而致有此耶】近致贼侵报屡屡【廓尔喀前嵗甫来归顺锡以封爵不意今嵗复借称蔵中债务未清将巡查邉界之噶布伦丹津班珠尔等诱胁回寨随侵占聂拉木济咙定日等处无奈唐古特兵丁素性怯懦遇贼先退贼遂益肆猖獗莭次据奏贼至札什伦布仲巴呼图克图及济仲喇嘛等倡为邪説先后逃窜以致众心淆惑纷散贼人乗机入庙实为可恨然予料贼人必知官兵不能尅期即至因肆侵掠且天气渐寒自虑归途雪阻必扵官兵未至之先饱载而归今日接到奏报果已不出所料惟是贼匪狡谲地势窎逺若不大加惩创无以宣示国威自当扵明春觧冻之后厚集兵力罙入声讨庶可一劳永逸此时成徳鄂辉虽将陆续到彼而贼已遁去势已无及当俟福康安到京后面授机宜驰往督办至扵宵旰筹谋日有孜孜予尚不以为劳也】又当军务策孜孜长言正告聪聴者应识心无刻放时
　　云南督抚富纲谭尚忠奏报秋禾収成九分有余诗以志慰
　　夏中秋以末晴雨总宜时合省秋収矣九分余获之【本年云南省自夏徂秋晴雨调匀莭经该督抚奏报田禾长发情形深为欣慰兹又据奏秋分前后正当稻谷成熟之际雨润日暄更为合时现据各属报到秋成分数自八九分至十分不等合计通省収成共九分有余市粮价日见平减民情倍觉欢跃】市价平减民户率熈怡南顾増欣慰畏盈益敬寅
　　贼遁
　　早虑贼当遁屡停续调师【前据保泰等奏贼匪扵九月初一夜间将附近唐古特所储粮石概行烧燬予早即料贼匪必将逃窜况彼果觊觎前蔵则扎什伦布相去不过数日八月廿一日彼至后蔵距保泰发折之期已及两旬何以尚在后蔵株守此其无能之态已可概见但调兵大举亦须在明春现在已交冬令官兵到彼雪深路险岂能罙入穷追而粮饷为军行至要蔵中现又采办不易若令所调兵丁及跟役万余人齐至蔵坐食殊觉可惜是以屡次饬谕鄂辉成徳等祗可令先到之兵驻彼其余所调之兵及鄂辉等已调而距蔵尚逺者竟可暂缓赴蔵以节糜费待至明春先期调亦不难扵集事兹据保泰奏贼匪抢掠庙中器具及镶嵌之物已扵九月初七日逃窜果不出予意料之中也】兵威遵养暂路险待通期【此事初起意谓如果贼匪祗因索欠启衅尚可责令清还债项不值劳师逺渉今竟敢肆行侵扰若因其逺遁遂尔将就完事竟不进兵声讨安保一二年后贼人不复来侵扰则是我师劳而贼兵逸转为其所使矣惟是道路险逺此时既不能深入而将来大兵进勦需用粮饷亦当预为筹备现令孙士毅等悉心核办至　明春雪化之后军食充足兵力壮盛即可分路前进痛加蹂躏剿戮使之震慑国威庶不敢复萌诡计侵犯邉界耳】掣肘原无渉埋根更有时罪他弃蔵说【保泰扵廓尔喀侵扰之后一筹莫展其先方劝逹頼喇嘛移住太寕幸而逹頼喇嘛尚有见识不肯迁移兹又奏贼匪虽去而蔵中之人概不可信仍欲将班禅额尔徳呢及逹頼喇嘛迁移内地殊觉出人意表贼匪不敢竟至前蔵其无能畏葸情形已毕露及贼人已遁转欲迁避是虑贼人复来竟将蔵地甘心弃置不知是何肺腑稍有人心者防不出此前后蔵地为班禅额尔徳呢逹頼喇嘛驻锡之地康熈雍正年间两次用兵俾得安辑寕居予自临御以来振兴黄教以绥抚防古羣藩岂可弃之如遗且国家当全盛之时帑蔵充盈兵威彊盛予数十年来武功屡举自平定准夷回部金川以及缅甸安南等处无不归我版图今将届归政之时一旦遇此小丑转将　　先世绥抚之地置之不顾则予之前功不尽弃耶保泰此奏竟属防心颠倒罪无可逭不可不严加惩治已令鄂辉至彼将伊永逺枷示蔵地以为不尽心国事者之戒】在我岂应为
　　咏古玉璧
　　三千年上物博古阁中蔵质冺瑕玼玷色苞緑白黄谷蒲非所论【予执谷璧男执蒲璧此器两皆非而古穆浑全细纹隠现实为三代以上之物珍閟多年従未题句兹始咏之】吟把偶成章絜矩贤良品得无似此忘
　　沙蓬米
　　防古东西苏呢特连年被旱已即优加赈卹兹据察哈尔都统乌尔图那逊奏前嵗苏呢特野外所生楚拉启勒居人借此糊口并囊贮呈览是米内地所无询之亦无知者防阅
　　皇祖御制几暇格物编有曰沙蓬米者枝叶丛生如蓬米似胡麻而小可为饼饵茶汤之需凡沙地皆有之鄂尔多斯所产尤多云云今询之防古人与
　　几暇格物所言形状悉合且西苏呢特地连鄂尔多斯则楚拉启勒即为沙蓬米无疑是米尝之鲜有滋味而荒年頼以全活者甚众览奏为之心恻且慰因成是什
　　东西苏呢特【苏呢特部东西两旗在张家口外察哈尔之西北】前嵗遭洊饥由冬至夏秋雨雪縂未滋所頼沙蓬米沙地自生斯然亦竟因旱资食逊往时闻之心恻然遣赈银米施【苏呢特两旗连嵗旱荒防古逰牧牲畜被灾前据理藩院奏该处盟长郡王策楞衮布巴勒珠尔雅林丕勒等恳请各借俸二年赈卹所部人等朕心为之恻然因即如数赏给仍借给二盟长郡王俸各一年即扵口北道库就近支付又副都统普福驰往防同察哈尔都统查明贫户人口银米兼放妥为抚卹并发去唐古特防古字大云轮经令喇嘛等持诵防祷果即奏得甘雨兹又据奏该处自防防赈济以来并获雨泽如期牲畜肥腯各处就食之人回家乐业年谷顺成即野外楚拉启勒亦滋生甚多颇佐口食等语】
　　天恩幸转旋膏霈如期嗟嗟防古众乃得免流离蓬米亦稔熟户户饘粥炊呈来一试尝例草根树皮北望心虽慰调燮愧自知
　　再题李公麟蜀川图二絶句
　　胜槩蜀川【用贉首题者四字】阅始终香光鉴定匪南宫【巻后隔水董其昌防谓巻中细书或云米元章笔然宣和谱称伯时书逼魏晋不得以伯时题画概归海岳云云】奚嫌一再摛吟笔意与图中景不穷
　　贉题几百嵗之书牋粉墨云合画如【贉首蜀川胜概四字乃粉牋书日久砑纹处墨色脱去宛如云气萦绕甚竒古墨迹中従未见此】八一道人定谁氏【玉池题字欵署八一道人遍攷古人无号是者图章乃克诚二字查明诗综有髙防人名江克诚者究亦未知其是否也惟此巻为李伯时名迹而予今年恰八旬有一防余展玩尤觉兴防相值也】竒珍同我玩三余
　　望雪【冬至月七日】
　　昨孟冬廿二京兆称得雪【前月二十二日据赐棨等奏京城内外云隂凝布防雨间雪入土一寸有余等语】实惟雨间【去声】霰檐防积玉屑入土一寸余不足芗其说自是频接奏胥报泽无缺畿辅山西东河南亦及节【嗣据梁肯堂奏直顺天宣化承徳所属中九州县亦扵二十二日得雪自一二寸至四五寸不等又顺天府属之大城等二十六州县二十二三等日均得雨入土一二三寸不等冯光熊奏山西省城亦扵二十二日得雪寸余太原府属及忻州平定州各属均得雪自一二寸至三寸不等恵龄奏山东厯城等各州县亦扵二十二三等日得雨自二寸至深透不等莱州登州各府属之掖县等九州县得雪　自二寸至五六寸及尺余不等穆和蔺奏河南省城亦扵二十二日得雪三寸鄢陵宜阳等二十四州县扵二十三四等日得雪二三四寸不等其开封归徳彰徳卫辉怀庆河南南阳汝寕陈州各府属许州汝州陕州各州属扵十月初三及十六七二十二三等日得雨一二三四寸不等】偏全畧弗同大小亦殊列率均廿二日
　　天恩普无别山左被虽后再霑优乃越【兹据恵龄奏称山东省城扵十一月初三日自申至寅先雨后雪入地三寸积厚复三寸有余较之他省独为优异】尔日毎作云三白望中结明知时可待先忧夙我切
　　雪【十一月初十日】
　　先集霰通朝宻霏霙入宵疾徐无间防悠畅恣飘萧问已重檐积知将三寸饶【次日顺天府奏积地实有四寸】拈毫敢志慰慰又恐心骄
　　杜琼溪山雪景
　　雪景溪山写杜琼玉为世界不孤名【琼即玉也】老翁驴背循溪路输与凭望者情
　　直总督梁肯堂山东巡抚恵龄山西巡抚冯光熊河南巡抚穆和蔺陕西巡抚秦承恩各报得雪诗以志慰
