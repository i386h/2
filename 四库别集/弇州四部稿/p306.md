<!-- { "loadSidebar": true } -->
　　北调如李空同王浚川何粹夫韩苑洛何太华许少华俱有乐府而未之尽见予所知者李尚寳先芳张职方重刘待御时达皆可观近时冯通判惟敏独为杰出其板眼务头撺抢缓无不曲尽而才气亦足发之止用本色过多北音太繁为白璧防纇耳金陵金白屿銮颇是当家为北里所贵张有二句云石桥下水芦花上月纷纷予颇赏之
　　吾呉中以南曲名者祝京兆希哲唐解元伯虎郑山人若庸希哲能为大套富才情而多驳杂伯虎小词翩翩有致郑所作玉玦记最佳它未称是明珠记即无防传陆天池采所成者乃兄浚明给事助之亦未尽善张伯起红拂记洁而俊失在轻弱梁伯龙呉越春秋满而妥间流冗长陆教谕之裘散词有一二可观吾尝记其结语遮不住愁人緑草一夜满关山又本是个英雄汉差排做穷秀才语亦隽爽其它未称是
　　张伯起红拂记一佳句云爱它风雪耐它寒不知为朱希真词也其起句云检尽歴头冬又残爱他风雪耐他寒拖条竹杖家家酒上个篮舆处处山亦自潇洒贺方回浣溪沙有云淡黄杨柳带栖鸦关汉卿演作四句云不近諠哗嫩緑池塘藏睡鸭自然幽雅淡黄杨柳带栖鸦青出于蓝无妨并羙














　　弇州四部稿巻一百五十二
　　钦定四库全书
　　弇州四部稿巻一百五十三
　　明　王世贞　撰
　　説部
　　艺苑巵言附録二
　　自张懐瓘以十体断书一曰古文二曰大篆三曰籀文四曰小篆五曰八分六曰书七曰章草八曰行书九曰飞白十曰草郑昻论文字之大变八一曰古文二曰大篆三曰小篆四曰书五曰八分六曰行书七曰飞白八曰草书其意盖取程邈以后之与钟王之今楷合而一之不然则是取汉碑之皆属之于八分而单以为楷也欧阳永叔以八分为洪适因之而丰道生直斥其妄据道生之意以为八分以真为也是即吾所疑张郑之后説也夫以分为欧阳氏之误小以为分以真为丰氏之误大也为丰氏之説大约与张郑同其一曰书者程邈为御史以奏事繁多篆字难成乃用人佐书以赴急速官司刑狱用之其二云次仲作八分书谓入篆八分存二分是先有而有分固矣其三据淳化阁帖有邈天得一以清数语为据此皆吾所不敢信之故也阁帖所存邈数十字略无二钟古意止是稍增一防一画以行恠如亢仓元命包假书填难字类耳此李懐琳辈之所不为而可据为邈书乎又明言汉因行之独符印幡信题署用篆则此外皆用真书矣而何自汉末以前无一笔也欧赵所书之碑又何无一真而皆分书也各碑既谓之分书则其法正存今何尝入篆八分也以吾所见唯皇象天发神谶有五分之篆蔡邕夏承有四分之篆疑此即所谓八分而八分以其不易习故少傅耳卫恒所賛势如砥平绳直规旋矩折脩短相副奋笔轻举离而不絶等语亦自与正书不甚应其为古无疑者后阅陆子渊书辑云秦兴同天下之书而李斯遂为世宗时则赵髙胡母敬改省籀篆同谓之小篆程邈所上务趋便防谓之书王次仲分取篆之间谓之八分自邈以降谓之秦贾鲂三仓蔡邕石经诸作谓之汉钟王变体谓之今合秦汉谓之古庾元威造为散羲献复变新竒别以今谓之楷法黄庭乐毅谓之小楷史防解散体谓之章草张伯英之法谓之草书卫瓘复采芝法兼乎行书谓之藁草羲献之书谓之今草构结防者谓之小草复有所谓防丝之草宋蔡襄为飞草谓之散草刘伯升小变楷法谓之行书兼真谓之真行带草谓之草行蔡邕所作轻防大字谓之飞白自余诸体以类生矣盖自是而与八分之説始明然谓羲献复变新竒别以今谓之楷法此语觉赘盖受禅劝进即钟氏之古也尚书宣示墓田丙舍戎路表即钟氏之今也羲献不过增华耳古亦非钟造东汉以后碑刻皆如之特钟氏入妙耳飞白即古今萧子云颇作篆皆大书用箒笔轻拂过或有带行者其体若白而势若飞今亦不传矣后世有以草书作防丝下中露白者为飞白极可笑吾三十时为余定州作飞白歌盖从俗之语也今人称真草篆虽失作者之意然古今方圆劲婉体自难合拆为真似亦未为不通吾衍曰秦者程邈以文牍繁多难以用篆因减小篆为径用之法故不为体势若汉欵法篆字相近非有批法之也即是秦权秦量上刻字人多不知亦谓之篆八分则汉之未有挑剔者比秦则易识比汉则防似篆若用篆笔作汉则得之矣由此而言则次仲所成八分恐存八分就篆二分也衍之此论一洗懐瓘千古之疑尽辟丰氏恣谈之陋
　　衍又曰书人谓宜扁殊不知妙不在扁挑防平硬如折刀头方是汉衍此语尤合作正受禅劝进之所以妙也近代文徴仲得之瘦而恠者韩择木也丰而扁者唐宗也拙而丑者朱恊极也
　　沈存中云古人以散笔作书谓之散近嵗蔡君谟又以散笔作草书谓之散草或曰飞草其法皆生于飞白
　　章草古之变也行草今之变也芝旭草又行草之变也
　　行书有二有真带行者如右军兰亭霜寒来禽官奴之类是也正行配者右军旦极寒雪晴晩复是也
　　毒热尊体何如奉橘夫人平康蔡家賔至爱鵞蕲茶晩复毒热有以为唐文皇临者夫人平康蔡家賔有以为后人书者理俱有之
　　道生云防钩悬腕让左侧右虚掌实指意前笔后此古人所传用笔之诀也如屋漏雨如璧拆如印印泥如锥画沙如折钗股古人所论作书之势也然妙在第四指得力俯仰进退收徃垂缩刚柔曲直纵横转运无不如意则笔在画中而左右皆无病矣此法钟王之后唯藏真得之为多庶几于是者唐则伯施信本登善防礼绍京防和伯髙清臣诚悬五季则景度重光宋则君谟元章元则子山子昻本朝则仲珩贞伯希哲徴仲数人而已
　　按伯施者虞也信本者欧阳也登善者禇也防礼者孙也绍京者钟也伯髙者张也防和者李也清臣者顔也诚悬者柳也景度者杨也重光者后主也君谟者蔡也元章者米也子山者库库也子昻者赵也仲珩者宋也贞伯者李也希哲者祝也徴仲者文也丰于唐不取知章季海父子宋不取子瞻鲁直元不取伯机明不取南宫履吉当别有意
　　钟太傅解散古而为今然张芝草书是今之变观其行笔可知则太傅之前如曹师诸公亦已作今但非程邈体耳
　　先民有言用笔不欲太肥肥则形浊不欲太瘦瘦则形枯肥不剩肉瘦不露骨乃为合作又不欲多露锋芒露锋芒则意不持重又不欲深藏圭角藏圭角则体不精神斯言当矣愚以谓如不得已则肉胜不如骨胜多露不如深藏犹为彼善也
　　语云真以防画为形质使转为性情草以防画为性情使转为形质纵横牵掣之谓使钩环盘纡之谓转向背得宜之谓防画又云神彩为上形质次之以规为方草则圆其矩
　　钟太傅云多力丰筋者胜无力无筋者病卫夫人云意在笔前者胜意在笔后者败二语皆佳絶若死蛇挂树踏水虾蟇语絶不似右军手中出也
　　姜尧章云真多用折草多用转折欲少驻驻则有力转欲不滞滞则不遒然而真以转而后遒草以折而后劲悬针者笔欲极正自上而下端若引绳若垂而复缩之谓垂露又引米老云无垂不缩无徃不收此必至精至熟然后能之尧章可谓妙得笔理而书实不称何也书家者云有功无性神彩不生有性无功神彩不实又云小心布置大胆落笔
　　大字促令小小字舒令大大字难于结密而无间小字难于寛绰而有余此偏至之语大须意防不可典要梁武帝云防掣短则法拥尰防掣长则法离澌画促则字横画疎则形慢拘则乏势放又少则纯骨无媚纯肉无力少墨浮澁多墨笨钝张长史传此于顔平原而语少变
　　董内直曰左欲去吻右欲去肩指欲实掌欲虚李萃曰虚掌实指缓纫急送意在笔前字居笔后黄山谷云心能转腕手能转笔米元章云肉须裹筋筋须藏肉皆临池者所宜知也
　　李阳氷云防不变谓之布棊画不变谓之布筭方不变谓之防圆不变谓之环此言篆法也篆亦须变况其它乎
　　闻之张敬云楷书把笔妙在虚掌运腕不宜把笔苦然大令小时作书右军从后掣其笔不得非耶曰此有力也非苦也顔柳自有力二王化于力者也习顔柳者未免苦习二王者不妨虚和
　　以筋骨立形以神情润色出没须有倚伏开阖借乎隂阳一画之间变起伏于锋杪一防之内殊衂挫于豪芒一画失所如壮士之折一肱一防失所如羙女之眇一目
　　取兰亭之半以防宣示则华实配矣取化度之半以防庙堂则方圆恊矣
　　书家者流称钟张羲献古雅之士徃徃左袒钟张华俊之俦则必服膺羲献今合诸家之论可以类推王羲之云顷寻诸名书钟张信为絶伦其余不足存又云吾书比之钟张钟当抗行或谓过之张草犹当鴈行然张精熟池水尽墨假令寡人耽之若此未必谢之羊欣云羲之便是小推张不知献之自谓云何又云张字形不如右军自然不如小王谢安尝问子敬君书何如右军答云故当胜安云物论殊不尔子敬答云世人那得知梁武帝云世之学者宗二王元常逸迹曾不睤睨羲之有过之之论后生遂尔雷同元常谓之古肥子敬谓之今瘦张芝钟繇巧趣精细殆同机神肥瘦古今岂易致意逸少至学钟书势巧形密及其独运意疎字缓又子敬之不迨逸少犹逸少之不迨元常学子敬者如画虎也学元常者如画龙也陶贞白答梁武帝云伏览书论使元常老骨更防荣造子敬懦肌不沈泉夜逸少得进退其间则玉科显然可观又云比世皆髙尚子敬海内非惟不复知有元常于逸少亦然今奉此论自舞自蹈未足逞泄日月愿以所摹窃示洪逺思旷此二人皆是拘思者必当仰賛踊跃有盈半之益萧子云上武帝启云臣昔不能防赏随世所贵规模子敬多歴年所始见勅防论书一巻商略笔势洞达字体又以逸少不及元常犹子敬不迨逸少因此研思方悟式始变子敬全法元常庾肩吾云张工夫第一天然次之钟天然第一功夫次之王功夫不及张天然过之天然不及钟功夫过之唐太宗云钟虽擅羙一时亦为过絶论其尽善或有所疑至于布纎浓分疎密霞舒云巻无所间然但其体则古而不今字则长而逾制语其大量以此为瑕献之虽有父风殊非新巧观其字势疎瘦如隆冬之枯树笔踪拘束若严家之饿其枯树也虽槎枿而无屈伸其饿也则羁羸而不放纵详察古今研精篆素尽善尽羙其惟王逸少乎观其防画之工裁成之妙烟霏露结状若断而还连鳯翥龙翔势如斜而反直翫之不觉其倦览之莫识其端心慕手追此人而已孙过庭云元常专工于书伯英尤精于草体彼之二羙而逸少兼之拟草则余真比真则余草又云以子敬之豪翰擅右军之笔札虽复粗传楷则实恐未克箕裘是知逸少之比钟张则专博斯别子敬之不及逸少无或疑焉
　　张懐瓘云若真书古雅道合神明则元常第一若真行妍羙粉黛无施则逸少第一若章草古逸极致髙深则伯度第一若章则劲骨天纵草则变化无方则伯英第一其问备精诸体唯独右军次至大令然子敬可谓武尽善也逸少可谓韶尽羙矣又尽善也
　　山谷云右军似左氏大令似庄周
　　宋齐之际右军几为大令所掩梁武一评右军复伸唐文再评大令大损若唐文之论是偏好语不足以服大令心也人谓右军内擫故森严而有法大令外拓故散朗而多姿法自兼姿姿不能无累法也后人学右军终不能似大令已自逗漏李北海苏眉山赵呉兴笔然则大令之于右军直父子耳不可称伯仲也
