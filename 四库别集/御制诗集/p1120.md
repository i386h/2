<!-- { "loadSidebar": true } -->
　　下浣甫交旬【是月二十日】同云宻布匀谓霏应时玉【前一日大雪节】祗防防英银【是晚京师亦微雪不成分寸】隔日飞章至保阳被恵均【廿三日梁肯堂奏保定等属秋成以后晴雨调匀民间广种二麦青葱遍野正借雪泽滋培兹于十月二十日申时至亥时瑞雪缤纷积地三四寸现尚飘洒未巳且连日天气沍寒同云广布逺近可冀共沾等语现在节气甫过大雪近畿各属得此应祥霙麦根借滋蟠固实仰赖　　天恩优渥欣慰之余弥増钦感】纷霑三四寸渥润麦麰垠
　　天泽承诚慰心期祷更谆豫齐祝普被与物庆先春
　　冬至日述事叠昨嵗诗韵
　　六十年亲
　　大祀承【予自丙辰践阼六十年以来每嵗　　郊坛大祀无不躬亲将事昭假荐馨稽古帝王享国久长纪年六十者已为罕觏即此　　大祀躬亲一事六十年中嵗嵗亲承实亦前史所未有此皆仰赖　　天
　　祖眷贻俾予膺受多福实深钦感】
　　四旬犹过
　　祖恩膺　　【皇祖践阼时年甫八龄在位六十一年中亲承　　南郊大祀四十四次若予即位则年已二十有五至乙夘八十五嵗纪元周甲愿竞符初计躬祀　　南郊六十次其数犹过于　　皇祖益仰昊慈　　祖祐笃祜无疆】
　　崇坛殷荐予职凛【自上年子皇帝受寳后恭遇　郊坛大祀齐宿致防升香殷荐嵗以为常敬循典礼】元殿防申躬陟层【昨嵗　　大祀虽系子皇帝钦承而予仍于养心殿心斋三日至期恭诣大髙元殿所奉　　上帝位前躬亲肃叩用展恪诚】所媿邪仍待捷【邪教匪徒奔窜】
　　【靡定虽经官兵分路追连次多有斩获而首逆数人尚未成擒盼防綦殷不能不以为愧】微欣祈嵗率多登【本年各省秋收丰稔多者九分以上少者亦有七八分不等寰宇同庆有秋差堪欣慰】兵雄贼蹙耆功近【吉林黒龙江官兵贼最为骁劲昨据明亮等奏吉林兵到后于平利县界之镇坪树河口连次打仗殱贼共五六千名贼势十分穷蹙此时黑龙江官兵又已全抵军营兵威益壮计贼首姚之富李全齐王氏三犯指日擒获则成功已及过半明亮等统领雄师就近前赴川省以次办将各首逆悉数俘擒军务即可告竣伫盼喜音飞至】露布飞来企不胜
　　河南巡抚景安布政使吴璥各报雪诗以志慰
　　雄兵驱逆后豫境早清宁方伯回军便【景安奏巡防边境途次邓州于十一月初四日辰时起瑞雪缤纷至申时止入土约有五寸盖景安先于豫陜交界防堵窜匪因贼匪屡被官军痛向陜省西乡一带奔窜去豫境已逺地方宁贴景安囘至邓州恰值此畨快雪即先行驰奏】藩司驻郡停【吴璥驻开封省城据奏初四日未申时祥霙飘洒随落随消入土二寸并据开封府属之陈留杞县通许禹州等州县归徳府属之商邱宁陵睢州等州县河南府属之洛阳南阳府属之叶县陈州府属之太康扶沟许州汝州陜州并所属之襄城鲁山灵寳等厅州县禀报均于初四日得雪一二三寸不等现在甫交长至瑞雪应时民情极为忭庆】麦麰都种广饼饵兆含馨贼首将何往生擒信即听
　　题贯休罗汉画轴
　　唐笔应真传贯休天花两朶注凝眸【画中景如是】设于空色求精义即景应存疑信不
　　十三日贵州布政使贺长庚湖南巡抚姜晟各报得雪诗以志事
　　同日黔疆楚省报【贵州湖南两省奏报得雪恰于是日同到】应期得雪利民深虽然各界殊敷泽【据贺长庚奏贵州省城自十月二十日后寒气严凝二十四日亥时起至寅时止雨后瑞雪缤纷约积寸余髙阜平畴均霑润泽并据大定水城丹江威宁毕节各县先后禀报十月二十二三及二十六七等日俱得雪泽一二三寸不等豆麦春荍足滋培长又据姜晟奏湖南省城入冬以后雨晴相间寒燠咸宜自十月十九日交大雪节气候凝寒浓隂宻布二十四五两日辰州郡城得雪二寸许】
　　【旋据辰州属及附近之永顺沅州二府所属沅陵泸溪芷江黔阳保靖龙山等县陆续禀报均于二十四五等日得雪二三四五寸不等麦苗得此滋培根荄益资固结且三郡贴近苗疆瑞雪先霑实堪志庆】总属宜农似霈霖云厚是朝望同笃晴开傍晩惜难禁【京师本年夏秋雨水霑足入冬后虽晴霁经时地土尚为滋润是日早间隂云层布大有作雪之意傍晚微飘雪防旋即开霁殊觉可惜虽现在甫过长至尚非亟盼之候然当此酿雪未成不能不即廑望泽】知时尚逺弗愁可时逺先愁仍本心
　　云南巡抚江兰贵州布政使贺长庚代办陜甘总督英善各报雪泽情形灯下辄成四韵兼以书懐
　　南极滇黔北极甘【云南贵州甘肃报雪之折俱于日内先后递到】应时冬雪率霑覃【据江兰奏滇省向来雪泽稀少上年十一月间普洱威逺地方得雪二次耆老村农无不称为嘉瑞今嵗收获果庆丰登兹于十月二十七八等日省城一带瑞雪普霑隣近州县积厚二三四寸不等湿土深透附近各府属禀报相同实为来嵗丰收占騐又据贺长庚奏十月初旬以来大定水城威宁并贵阳等处陆续得雪兹据铜仁思州都匀黎平安顺等府属于十月二十五七八九等日得雪寸余至二三寸不等来嵗春花可卜丰稔又据英善奏十月初八日甘肃省城一带瑞雪缤纷四郊普遍积厚一二寸至三四寸不等其近省之狄道州金县安定防宁等州县及平凉宁夏甘州三府肃州泾州二直隷州里报于初十十二十三等日均得瑞雪自三四寸至五六寸不等土膏滋润来嵗麦收定徴大有等语滇黔地处极南甘肃地居西北得此应时冬雪逺近均霑洵堪志庆】安眠亦得满更五【余二三年前每夜安眠不过二十四五刻今年夏秋以来多至三十二刻防满更筹之数实为老年难得之佳事此皆仰赖　　昊慈黙佑俾得精神强固曷胜钦感】望捷还劳一月三【近日川陜捕逆匪据宜绵明亮徳楞泰及恵龄恒瑞庆成等先后奏报杀贼数千其陜省紫阳石泉一带贼匪经明亮等分投兜贼匪万分穷蹙窜至汉中西南一带不能北渡汉江亦不能阑入栈道各首逆如姚之富齐王氏李全等已逼归一处现在吉林黒龙江劲旅先后齐集声势浩大不日防合攻将各首逆悉数擒获伫盼捷音踵至】每遇同云惜未霈【京师于长至节后每有隂云宻布酿雪未成为之致惜】虽知润野盼仍惔【本年夏秋京畿雨水霑足地土滋润虽入冬以后晴霁经时并未稍形干燥近据梁肯堂奏报畿辅各属业经得雪惟京师尚未获霑时玉现交小寒节气农民尚不至望泽但值此各省报雪之时不能不増企盼耳】迩来心绪懒吟兴秉烛促成增自慙【近因盼望捷报心绪焦劳吟兴为之稍减兹披阅滇黔甘肃等省报雪各折既盼京畿早霈祥霙兼望擒渠喜音速至秉烛凝思不能自已因促成此作以抒积懐】
　　即事
　　征邪今已四围之【贼匪自窜至陜境后屡欲偷渡汉江经官兵连次击退由紫阳石泉辗转逃至汉中不能北窜现在北面有恵龄带兵堵截东面有明亮徳楞泰统领劲兵直前进而恒瑞庆成带兵抄出贼前扼住西南柯藩复驻劄江岸防守官兵四面合围贼势已孤无从窜逸】逆首生擒昼夜思【楚贼首逆如王廷诏李全姚之富齐王氏等皆经官兵逼向一路目下明亮等统率大兵防合兜围贼众已如釡鱼阱兽此数首犯自必立就俘获至蜀贼王三槐徐添徳冉文俦罗其清林亮公诸逆首现虽在川省各路滋扰计明亮等将陜境贼匪廓清后即日带领胜兵前至川境声威壮盛不难以次平将各首犯悉数生擒尅期蒇事连日盼望捷音实已届大功垂成之际宵旰廑怀不能不倍深萦注】何事捷音犹未至益深遥企速来驰贼当东窜西逃日【贼匪先由楚省窜至陜境叠被官军杀势已万分窘蹙贼党内多系楚北人总欲乘间北渡汉江潜囘乡土而明亮等彼此防商四路兜截不令北窜一步贼匪计无复之思由汉中西南一带逃至川省边界该处非贼匪土著路径生踈不过情急奔逃苟延残喘防不能稍支旦夕】将值兵强马壮时【明亮等一路所带官兵本有数千续经添调吉林黒龙江兵三千前往助前据明亮等奏先到之吉林兵一千名临阵杀贼无不一以当百而黒龙江兵较之吉林兵尤为趫捷计算日内早经全数前抵军营此一路有如许精锐雄兵加以前调察哈尔出青马匹数千陆续齐到足供官军驰骤之用明亮等统领劲兵健骑此么防匪党无难尅日擒渠蒇功完善】旧简遣愁试披阅【自乙夘以来办湖南苗匪继以湖北教匪军务萦怀毎形吟咏近偶披阅旧什多系遣愁望捷之作亦足征予之筹笔焦劳实无片时稍释也】平苗愿契昨年期【昨年明亮等奏报攻克石隆苗寨阵斩石栁邓大功告成喜报系于腊月望后奏到苗疆悉就敉宁现当捕教匪成功在即之防前于二十二日据明亮等奏报与恵龄等于汉江南岸北岸两路夹其沔宁一带又有恒瑞庆成带兵绕截贼匪不但不能偷渡汉江亦不能阑入栈道似此各路围逼成功当在指日或此时擒渠喜报业已在途若于一二日内递到则成功已十得其八明亮等即统胜兵赴川捕余匪不日可定计捷音踵至当与上年平苗之期相仿实深冀望】
　　咏古玉斧佩
　　色非土浸及血浸器是商留或夏留弗琢玦璜伤本质天然斧佩协刚柔
　　两江总督李奉翰江苏巡抚费淳浙江巡抚玉徳陜西布政使倭什布巡漕御史邓再馨湖北巡抚汪新各报得雪诗以志事
