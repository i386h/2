<!-- { "loadSidebar": true } -->
　　深父遂死客中深为悲叹其弟已为了后事过此无以助之又此数时艰窘不可言【向来府中之餽自正月以来辞之矣】百事节省尚无以给旦暮欲致薄礼比亦出手不得已与其弟説择之处有文字钱可就彼兑钱一千官省并已有状及香茶在其弟处烦为于其灵前焚香防茶致此微意累年相闻而不得一见甚可恨也林宰兴学之意如何可尚可尚但闻其非乆受代亦须得后人信得及乃佳不然恐徒费力而为主其事亦难为进退耳择之已辞尤川耶彼学中今复何人料理钦之寛中诸人能左右提挈否石宰乆不得信不知其子病如何文字钱除前日发来者外更有防何在彼择之为帯得防千过古田千万早示一数于建宁城下转托晋叔寄来为幸或已去手能为収拾专雇一穏当人送来尤便此中束手以俟此物之来然后可以接续印造不然便成间断费力也千万早畱意为妙须知昨已修定送伯谏处未取大率事体亦只如所示但条目差分眀耳钦夫屡得书有少反复议论未及录去其大概曲折亦非面未易布也力行固不易而讲论要得是当亦复如此之难可叹可惧渠所论如云论孟序中不当言汉儒得其言而不得其意盖汉儒虽言亦不得也不知择之以为如何某则絶不爱此等説话前辈议论气象寛宏而其中自有截然不容透漏处岂若是之迫切耶近又得皇王大纪诸论其间大有合商量处不但小小可疑而已此间朋友亦无甚进益不知择之此来工夫如何甚欲一见而相去益逺无由防面此情乡往殆不自胜也向来召命屡下既恳辞之又托人宛转近得诸公消息似已许其辞矣此事只得如此而贫病殊迫亦只得万事减节看如何钦夫颇以刋书为不然却云别为小小生计却无害此殊不可晓别营生计顾恐益猥下耳
　　林择之
　　归自政和住家十余日祭祀賔客书问之扰不得少暇固无暇读一字书今又当出崇安见新守令石宰相招极欲往观盛礼及与朋友相聚讲论而日月匆猝如此无缘去得甚以为恨不知择之能拨忙一行否昏期既在后月度尚可一行也扩之寄来文字皆已领前便承寄海物尤愧感也中庸因论致曲而能有诚然自眀能动人以下已是诚之成功孟子所谓至诚而不动者未之有也亦可见矣盖生知学知虽异然及其知之成功则一而已通书正用此意然下文拟议便是致曲之事亦若无异处也无所不用其极之説甚巧然恐其本意未必果出于此必不可通阙之可也大学正经云云亦以意言耳传中引曽子曰知曽氏门人成之也南轩语解在尤川未到所论大概甚当鄙意正如此又言行录流布甚广其间多合商量处中间以书告之然不胜毛举近得报云欲改数处亦未妥帖要之此书自不必作既作而遽刻之此尤非便昨日得伯谏书亦深议此事也近与伯恭往返议论稍多此人却向进未已今日临行无暇录寄俟后便也
　　林择之
　　闻学中已成次第甚善但尤川学者不无恨于遽去耳更能到彼少畱以慰其意否若能因遂过此小欵旬月尤所望也某此如常所欲言者前书已具之矣防成之来访其人开爽有用之才也极可喜可喜然更能加沈潜义理工夫所就当益可观耳渠到此之日扩之亦来得数日逰谈少快幽郁之懐但闻浙中学者议论多端亦殊使人忧闷耳以此深欲早就前书之志庶防小补于世不为天地间一蠧物者而理义未精日力不足为之奈何
　　林择之
　　辱书知讲学有绪深以为慰是日偶与元履及诸朋友在鑪峯新庵共増懐想也县学须知甚精宻但写得未有伦理方欲为畧整顿防少冗未暇也所论仁恕之説恐不必如此立説只当以语解为正遗书所云或是一时之説不必如此牵合补缀也午节在近想须归省古田既未可必即不若且来尤溪耳精义印造未办办即如所喻也防成之甚欲一见之恨相去稍逺耳彪徳美赴省囘过此相见得一夕欵只是旧时议论且云钦夫见大本未眀所以被人转却亦闻择之所在恨不一见也
　　林择之
　　某此碌碌如昨无足言但独学不长进而逺近朋友亦未见超然有所造诣者嵗月如流良可忧惧耳择之尤川畱防何时所论何事此亦乆不得书矣因便仔细报来还家已来为况又何如日下作何工夫亦可一一报及相去既逺难得相聚相聚往往又不能尽所懐别后令人常有耿耿不满之意后防不知复在何时又不知便得相见果能彼此廓然无许多遮障隔碍否它人固难语此而于择之犹不能无遗恨不知择之又自以为如何也二余在此日乆占之警敏彛孙淳静皆可喜但亦未敢与説向上去恐别生病然又似太冷淡今其告归云过邑中须为一两日畱可更与切磋也熙之不及别书相见烦致意扩之亦然得婺州报云薛士龙物故甚可伤而不及识之尤可恨也尤溪学记及克斋记近复改定及改去嵗仁説答钦夫数书本欲写去而二公行速不暇且寄钦夫语解去看毕寄还并论其説
　　林择之
　　某哀苦之悰秋来増剧顾念日月易得而音容邈然发于梦寐尤痛切不能堪也此间诸人相聚自五月以后以季通大病无甚伦理近又以事归旬日间复来便为入城计亦无复讲论之暇矣南轩竟不免去国道之难行乃如此可叹可叹初意其自上饶归可以一见今却由浙中水路还湖外又闻少畱吴兴避暑不知果如何渠在榻前尽説得透初谓可以转得事机要是彼众我寡难支撑耳
　　林择之
　　闻县庠始教闾里乡风之盛足以为慰所示文字皆甚佳深父埋铭读之使人恻然兴于朋友之义答问后便多寄使得反复为佳恐有建宁便只寄晋叔处可也承许见访因往尤川甚善但经营创始之劳如此未能数月而休宰解官择之辞职画一之规又将安所付授耶须及此物色得可相继者庶防不虚费贤宰许多心力商量为佳近看中庸于章句文义间窥见圣贤述作传授之意极有条理如绳贯棋局之不可乱因出己意去取诸家定为一书与向来大字章句相似未有别本可寄只前日畧抄出节目今漫寄去亦可见其梗概矣论语未知焉得仁后来竟如何説因来幸详及然此须与雍也仁而不佞孟武伯问三子原宪问克伐怨欲不行夫子不为卫君殷有三仁管仲如其仁数章相贯推説方见指意耳吾斯之未能信斯字何所指而言或云自指其心然否昼寝之义孰安凡皆望思之见报
　　林择之
　　师鲁深父皆有书来相属勤甚吾友相聚之夕视此凡陋宁堪诸贤许与之过耶师鲁寄来论解数篇极佳未暇细读已觉尽有合商量处旦夕因书相与评之又看如何择之所造想日深累日不闻益论尘土满襟矣
　　林择之
　　得钦夫书论太极之説竟主前论殊不可晓伯恭亦得书讲论颇详然尤鹘突问答曲折漫录去一观遣人遽不能尽录其大概是如此钦夫云已得择之前书亦殊不以为然也拙斋深卿近有何议论某向答深卿书渠以为如何前日方答此书了李伯间来访剧论三两日旧疑释去遂肻尽弃所学而从事于此乃知此理卒不可得而殄灭彼迷溺而不返者亦可怜矣近何叔京过此少畱未去伯问季通皆来集讲论甚众恨择之不在此耳适因举满腔子是恻隠之心江民表云腔子外是甚底请诸公下语已各有説更请择之亦下一语便中早见喻也石子重得书云来年赴官欲约择之相聚不知能赴其约否某意甚欲相挽一来而卒不可得为恨耳扩之得安信否比来气体如何前欲此来今极暑未可动秋冬间能同一来慰此哀苦否坟所已畧就绪尽可相聚矣
　　陆崇安相防否渠今冬必来赴官某表兄丘子野欲求一依托书馆处不知渠请人否告为托朋友宛转问之便中见报此兄近日为况益牢落欲此甚急幸千万畱意或托拙斋深卿问之尤佳
　　林择之
　　得失既往不足言正惟立身行道是乃荣亲之大耳比来少得通问而累书无所讲论不知进学工夫如何深以为念也此间朋友亦无与荐者但邵武饶克眀赴省前日过此耳季通伯谟皆苦贫极无憀也某不敢受俸乃以无太府歴头于法有碍非敢以为高而时俗已不相察况其大者可叹可叹逰山开正即行承有偕行之意甚善但恐来已不相及然某过衢信到婺女须少畱能来彼相及亦佳耳钦夫书适有便已发去渠得疾之由説者多端似亦非一朝一夕之故所由来逺矣近数得书云安徤胜前此必病起过意将防之力也今日闻有静江之除盖近日羣小屡有败露上意必是开寤思向日之言故龚实之入参时事似欲小变未知竟何如耳此间文字亦未有绪通鉴工夫浩博甚悔始谋之大鋭今甚费心力然业已为之不容中辍须来年春夏间近入山僧寺谢絶人事作一两月期毕力了之乃可盖心力不强其间稍似间断便觉条例不贯故须如此耳
　　林择之
　　某杜门如昨无足言者但吾人罪戾踪迹显不可揜只得屏迹念咎切不可多与人往来至如时官及其子弟賔客之属尤当逺避勿与交涉乃可自安此不惟择之当深戒之如克之亦不可不知此意也
　　林择之
　　某区区粗遣无足言者但齿发日衰徳不加进日负忧愧耳潘文处人已归欲俟秋冬遣人相取想所报书自言其详矣如此却得且从容家居区处庶务亦是一事但郡中之约恐又不得不应切须审处使乆逺无悔吝乃佳耳必不得已入学亦不妨只要自处得是当此更在子细也赵帅乆不得书湖事想已毕自此宜且安静勿兴功役为佳相见亦可力劝之也渠昨许草堂之赀因话为扣之然不可破官钱恐又作郑景望也
　　林择之
　　福公为赋武夷诗押舞雩字更和不得遂至今未得报谢其书两日前方和得成亦不免只蹑故迹欲作书烦附达之恐已归旦夕自别宅去也造屋事得帅且止之甚善昨闗目思量许多纷纷都从十二咏首篇中一我字生出来此字真是百病之根若斫不倒触处作灾怪也
　　黄商伯　　【以下见南康集】
　　某俯仰尘俗日负初心率意妄行无所闻过自决其不可乆于此但以向议陈请一二事计论未备牵畱至今此数日来奏牍始具一二日遣行即并上请祠之章矣姚泉近方归番阳木炭之请亦未果往亦三五日间中行也老兄下车已乆学中规范计当一新所以为教使之闻之诸生莫亦有可与进于此者否此中课程不敢懈然亦未大有益为可惧耳门不逺计常通问恐于鄙缪之政或有所闻人还幸赐批诲至恳至恳愚顿见事极迟非面命提耳反复谆悉不能谕切幸不惜痛言之也
　　某欲借盛府祭器祭服依仿制造有牒上幙府书恳府公更望一言之助使必得之为幸或恐有大不可携者得令人画图详识其尺度之广狭高下浅深以见授亦幸也
　　祭器尤荷垂念但期日已迫未及制造亦有事力所未及者且复专人纳还幸付主者然亦疑其未便尽如古制度也
　　木炭事申泉司果见却未知所以为计幸复思其説以见教也
　　某再上祠请皆未报日夕思归而两县破壊奸民乱政不得不有所更革鉏治似闻传者以为不恕然亦只此数日间决遣事竟亦当少息矣盖大慝既惩小者自当退聴耳但木炭事泉司不从又以蠲租未报未敢再列上前请若遂临行须更上此奏以偿夙心也
　　某衰病支离求去未得日惟得罪于士民是惧然近日两邑得同官协力词诉却粗衰少但赋租之弊未能有以寛之殊不自安耳学中讲説不敢废近亦颇有能问者两邑亦令整葺教养庶防有向风者敝政恐有所闻切告垂谕至恳至恳
