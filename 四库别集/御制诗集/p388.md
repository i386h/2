<!-- { "loadSidebar": true } -->
　　缅夷梗王化无已事用兵攘外先安内农务念所萦兹接南来音稼穑悉情形麦収八分余市间价称平更时霑甘霖遍已插稻秔闾阎出积贮云可望西成披章喜不禁旋复兢惕増庶防非黩武我徂惟求寜
　　西峪
　　西峪不常来来必有竒遇浮云与张盖清风与奏頀午炎顿觉失秋凉真可豫缅懐古作者曾谁到此处箕山祗培塿尚有人生慕
　　静含太古山房
　　山房秀起【堂名】隅云栈致萦纡委宛如蔵宻窈深足静娯秋风满座爽野景一窓输城外山田见黄云近逺铺
　　不遮山楼
　　精小山楼翼若飞峯姿岭态罨书帏鲁论见说吾无隠触目孰非静者机
　　振藻楼
　　山楼出树杪亦复有山包境自古今尔理参动静交含英期实得振藻贵虚抛设畀杜工部无心作解嘲
　　经畬书屋
　　洒然书屋宜久坐新与为知故与温却弗恒来来便去顾名岂不愧斯言
　　食蔗居
　　食蔗渐入佳自尾至扵夲山居有如是因委逹源逺设无攀陟劳安悉精微蕴出幽得极豁揽遥幻若近讵惟逰畅防万理堪斯凖
　　小许庵
　　小许居然得号庵可知大亦此中含漆园第二篇如读较量由来是戯谈
　　倚翠亭
　　搆亭倚倾崖开窓俯牝壑平陵出岫云下视归林雀万叶尚张王【二字皆去声】如张【平声】绿油幕清供目之寓雅契心所托
　　鸬鷀
　　鸬鷀食鱼鸟又弗中釡觜头曲如钩伺鳞沙水浔人以其无用亦弗矰缴侵因恶全其生审非爱物襟持铳偶即鹿苇丛见隠深可以试神器一发馥成禽鹿大鸬鷀小艰中【去声】譬尺寻古人示其理飞卫贯虱心
　　雨【闰七月十三日】
　　连朝晴已好思得雨前暄细霔润以久濯枝声弗喧池寒荷有泪林湿鸟无言原圃滋荞菜农民笑倚门
　　即事
　　南暖北渐寒秋収别迟早迩来接南音次第西成报【叶】率称雨旸时可以登万寳畿辅实目击其他披阅晓湖北及安徽近江或被潦不过彼省中百一灾诚小然亦命妥恤毋致有饿殍合之寰宇观今嵗堪云好何脩而遇斯益勉勤民道
　　呉镇秋江濯足圗
　　坐树临流双足跣沧浪清浊何须辨浑是临淄句里情故识斯人兴不浅
　　乌沙尔器
　　瑚珠衬绿琼叶是实非花花不如未入嵇含闲检校塞山太古自全初
　　细雨口号
　　细雨看不见蒙蒙暗湿衣放他岩际鹿润草且増肥
　　鹤二首
　　饮啄何曾逺去飏翺翔原祗在山庄笑他剪翅牢笼者拂物性还费稻粱
　　嘹唳风清还月白徘徊水裔更山椒有时乐意翩然舞曲尽形容绘鲍昭
　　晴
　　前日细雨渥终朝昨日云犹散未尽清晓喜转西北风片片薄云去相引本来不致愁霖多究觉宜旸利隰畛霑哉非潦农幸诚爽矣弗寒时协允吾心畧慰是斯辰泰而不骄益恪谨
　　敞晴斋
　　崇峦复岫直北隈茂林踈处开书斋山庄驻已过半月笑我今日方言来一以鲜暇一境僻似此构筑胡为哉去嵗题诗宛在壁颇觉嫌晴望雨廹兹来即景乃大忺信是人情无定适
　　清绮书屋
　　插架芸编吐浄芬神心妙防谢云云便教着句皆清绮那及当前大块文
　　绘韵楼
　　六法吾亦知最艰惟气韵即使臻其极终属人工进岂如造物神无为无不运请看雨后晴林宻及岭峻有形兼有声含光复含润付之王摩诘笑失落笔分
　　过谷复至含青斋
　　隔谷复有斋未可抛尺咫况欣值爽凉宜与穷宛委爓爓翠眀叶馥馥丁星蕊庭前呈静机色香胥妙理弗来得防朝日影上窓矣
　　静赏室
　　寻胜盘荦嶨造极辟林薮契妙不出庭纳约原扵牖造物无尽蔵所遇随人取既静本非寂曰赏夫何有
　　浄练溪楼
　　峡土三间俯碧嵤虽无楼实有楼形每教练意慿窓想何必溪声待雨听
　　泛月作歌
　　山庄有湖亦有月泛舟载月始艰逢秋廵唘跸嵗有例仲秋已凉孟秋率过中今年夤縁值闰月饶我一度眀镜圆当空塞湖不凉复不炎热炽此而弗赏无乃孤负佳景当前供仰观万里浄一碧四山翠影侵寻渐隠青芙蓉锤峯玉轮亦旋上隠者复现如扵镜里呈玲珑快防今宵得始遇而原太古所有非由人力实由造化工勿谓既望渐致东山升遂晩犹当登絶顶以待其载之也不以沙棠之舫而以驱青骢
　　题元人谷丰禽乐圗
　　谷熟西风落啄纷良禽各自与为羣分眀遗秉大田趣善冩葩经意外文
　　晓凉
　　晓凉衣着棉万嶂晃晴烟诚虑霜行至旋思塞固然闲云消迥宇野水落前川卓午原暄暖催収晚种田
　　筞马
　　筞马石城外观农近若何菜村舎防穗圃场多已有西成象较扵去嵗过【去嵗塞外颇旱今年晴雨应时故収成倍丰】山田任垦辟谁与计陞科
　　夜月山逰四首
　　既望应知月出迟东山台迥坐延之锤峯一缕金丝现倐涌冰轮祗片时
　　已惬崇情复畅观谁云髙处不胜寒徘徊莲漏聴逾刻适可言归控玉鞍
　　登东迎月降西背比出平林宛又逢却笑拘墟较里许碧山沧海自重重
　　岭态峯姿漾若浮闻声不见鹿呦呦陆离田地光眀境筞马真成汗澷逰
　　题唐棣霜浦归渔
　　罾罩笭箵负一肩呼朋沙岸捕鱼旋太湖设遇天随子问在诗中第防篇
　　莹心堂
　　碧静林堂渌水浔
　　羲文触目玩辞深缅懐
　　四海规为镜敬识
　　千秋照在心
　　恩拟汪洋垂自昔继勤夙夜勉从今山庄嵗歳聪聴近岂是无端为【去声】豫临
　　宿云檐
　　天畔闲云去若飞何曾檐际有云归迩来雨不雨皆可消得崇情阅化机
　　頥志堂
　　古屋水之涯年深景越嘉树乔隂布广萝静月梳斜迹印呼羣鹿声传反哺鸦承
　　欢頥
　　懿志此乐更无加
　　云润楼
　　岂必丰隆有所司英英霭霭吐无时坐来不觉衣裳湿始悟岩楼能尔为
　　即景
　　昨朝细雨零荞菜欣滋长今日快霁逢禾黍熟晴爽兼之西北风云浄天髙朗千山生翠烟万亩登秋象陆续阅奏书各省率丰穰处顺惧满盈抑志励深想
　　王防寒林筞蹇
　　打头落叶飒寒声山径﨑岖筞蹇行人固觉劳马亦尔倩谁翁仲为【去声】知情【论衡杨翁仲乘蹇马之田间有放眇马者鸣声相闻翁仲知其相骂云云】
　　桂
　　逢闰得秋早臯涂已放芬色原尘外质香合静中闻金玉非宜拟麝檀底借薫崇情托云表招隠澷云云
　　缅莽
　　缅以地称莽以姓木梳又因部落名究之其三乃即一至今方悉其真情木之扰西盖已久刘藻畏事恶称兵【木匪莽匪皆缅甸别名刘藻为滇督时木匪屡至西界侵扰永昌边外土司藻畏事姑息不即勦捕又匿不奏闻以致养痈贻患前嵗冬东界外孟艮一带复有莽匪滋扰藻虽调兵往御而庸怯每悮机宜且恐前事并发惧而自戕】莽之犯东在前嵗藻虑败露乃自刑无何瘴起莽亦退应琚攘为功已成所诛数莽仅助恶召散已遁阿瓦城【杨应琚代刘藻督滇甫至而莽匪已退盖其时瘴疠渐盛贼亦不能久留应琚仅殱余党数人輙云莽众败逃迨逆酋召散遁回阿瓦应琚第言其窜入缅境而不言其即系缅种且谓莽匪事蒇次及木匪则已渉冒功隠饰矣】申命索之实未索反受数部来投诚古云受降如受敌一无预备缅来争【应琚虽称遵防向缅甸索取召其实并未往索转幸木邦蛮暮憗卖等众相率投诚輙谓机有可乘不复措置遽尔受降致缅匪悉众来争遂有新街之挫贼旋阑入内地益致偾事】绿旗之习素夸诈应琚病际被惑荧既至病痊畏不掉遂肆欺诳圗防听军无纪律绩奚奏向吾言失拟庖丁【向谓应琚久任封疆必能洞中窽要故推心委任不意其澷无纪律将领畏怯不前损失兵众又始以病中瞀昧为緑营虚诳恶习所防率据入告及阅其所奏杀贼万余并贼首乞降之事疑渉粉饰屡加询诘其虚妄乃渐败露然犹谅其因病受愚叠为间导冀其悔悟实陈而应琚始终执迷甘蹈欺罔自速重愆虽欲宥之亦不能废法曲贷去嵗作后莽子行有庖丁游刃有余地之句以奨之自悔失言】滇师偾事志大畧用人弗当【去声】慙怦怦
　　重葺狮子园落成奉
　　皇太后逰览诗以志事
　　去嵗斯园偶访之葵燕麦景凄其因教葺筑复旧观【去声】宛看落成如向为峯峙千秋善狮吼境同昔日跃龙池奉
　　慈岂不心深庆
　　圣藻重瞻有所思
　　狮峯
　　不是
　　防殊此现身如何狮子靣前驯个间祗合忘诸虑稽首皈依清浄因
　　乐山书院
　　旧迹园林在承
　　欢事可稽当时曾
　　赐额【乐山书院　　皇祖辛夘年　　赐额也】此日重【去声】瞻
　　题防惬仁之乐从知静者倪问堂成久近年与我同齐
　　草堂
　　草堂栖碧岑朴构称【去声】山林萧纬仰如在茅茨示到今秋风来席飒日影入帘深小坐旋言去惟留五字吟
　　题钱维城秋景
　　无山不落网水有树皆韵金风蕉叶庭前犹绿枫枝崖际全红过桥髙人访契闭闗开士悟空仿佛临平秋色帧中重见王防【石渠寳笈蔵有王防临平秋早圗】
　　再题千尺雪
　　前来新雨后浑流殊不洁今来过白露潦尽寒潭澈缤纷间【去声】湱濊真是有声雪沧浪清浊喻遂有缨足别而泉岂自知由人腾口说
　　含徳斋
　　复岫聚云处【屋檐后有　　皇祖御书聚云复岫山房扁】金风玉露秋有懐皆入静无景不澄眸大块开生靣
　　天文仰上头至今歌乐利含
　　徳永贻庥
　　登四靣云山亭子作歌
　　碧天如洗秋阳皛不凉不暄风物好兰蹊筞马登最髙兴会今朝霄汉表霄汉之表搆虚亭依稀如到广寒庭桂花未作金粟色万山枝叶交浓青浓青叠翠开生靣风过霓裳声逓按此而无语顿置归恐防山灵笑踈
　　再逰狮子园
　　狮峯崒嵂屋檐前避暑山庄隔一川台榭维新适此日林泉依旧忆当年境无俗韵入圗画鸟有佳音胜管弦记得黄园工位置【倪瓉狮子林今为苏州黄氏园亭园中树石皆云林结搆并自为之图其圗今蔵石渠寳笈】倪迂小巧讵天然
　　妙髙堂
　　迥临已是髙无二俯视还欣妙入虚我亦金山抚苏迹【金山有苏东玻题妙髙台】壤霄更较何如
　　松栢堂
　　名室以松栢収防惟缥缃触懐每生慕忆
　　昔那能忘石古苔痕重山秋树色凉乔柯无改度倚巘镇苍苍
　　狮子园襍咏
　　山色
　　防年不见佛头青依旧防胧翠满庭悟到色空真寂所身标清浄镇亭亭
　　钟声
　　山寺从新葺法林一声钟响七条音既云本是无生灭何事凄然又缱心
　　砌花
　　秋芳浥露自葳蕤年去年来付不知记得童时闲鬬草偏扵色様覔新竒
　　庭树
　　无情庭树亦婆娑髙拂檐云浅覆莎秋月春风凡防度不因今昔较如何
　　水月
　　绕堂野水正澄鲜新月依然挂碧天入影论满与半当年曾暎指头禅
　　松风
　　盘拏虬盖峙阶墀飒防偏宜风入之应为【去声】吾心有所感特教寒籁扫无遗
　　鸟语
　　庭树栖禽窥画堂今来不似昨荒凉分明是说废兴阅解语何须借冶长
　　蛩音
　　榛丛鼓脇作声长露与为清风与扬一晌慿栏聴唧唧助予或亦似欧阳
　　题马逺秋浦归渔
　　归舟系荻芦丛攫取笭箵满不空底识个翁闲逸趣鬓丝飘散鲤鱼风
　　夜雨【八月初四日】
　　半月宜晴畅三更落雨喧近闻檐滴沥遥想树防昬凉意侵宵枕农功廑野村大田収已定菜圃正滋繁
　　迟鹿
