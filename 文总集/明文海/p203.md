<!-- { "loadSidebar": true } -->
　　正徳五年庚午夏四月宁夏贼臣何锦周昻丁广挟宗室寘鐇以叛戕杀镇巡重臣传伪檄召调各路兵马伪铸印章拜封其党僭称大将军都统縂名秩且以诛贼瑾为名刻期将渡河闗中震动皇帝下羣臣议以寘鐇大逆不道罪在不赦乃祗告宗庙削其属籍命泾阳伯臣英率京营兵三万讨之帝若曰御用监太监张永宜徃搃督予师致仕右都御史杨一清宜起提督戎务以赏罚用命不用命以便宜从事朕不忍百姓横罹锋刃诛止首恶凡胁从者皆原之永拜稽受命赐闗防金瓜钢剑各一并勑符旗牌以行臣一清在江南闻命兼程而徃维时先声所动不怒而威守臣闻之曰方隅有变吾侪弗力而以烦王师可乎乃相戒誓约期进勦逰击将军仇钺为内应遂手刄周昻执寘鐇父子械系之又执何锦丁广于外并诛其党防闻圣心恻然不欲究武召泾阳伯臣英以其兵还勑臣永臣一清往抚谕用宁其人六月至灵州先是逆党多逸未就法心怀惧疑搆危言相恐唱众兀兀不自保臣等乃手书纸榜数百言谕以祸福且密部署将吏亷得始谋从乱者六十余人悉下之吏并寘鐇何锦辈既鞫既明传之槛车比入夏城耕锄不废市肆如故以天子命问其疾苦约法定令老稚懽呼如更生西夏大定闗中以安八月臣永归京师臣一清仍留节制陜西诸军事臣永献俘于阙皇帝慰劳再三先是寘鐇檄数瑾贼过恶守臣上之瑾辄匿之至是臣永进曰致冦者瑾也流毒宇内不诛之无以谢神人因疏其大罪十有七事帝覧之震怒下瑾狱遂籍其家具得其隂谋不轨状狱成瑾暨其党皆伏诛大奸既除国是始定凡所纷更一切苛察病民之政尽厘革之旧章以渐修复中外欣然想望太平臣惟自古削平僭乱皆其君之聪明睿圣委任臣下独断不疑周人美宣王中兴江汉常武之什可考也唐宪宗平淮夷其臣韩愈柳宗元为之碑为之雅用以铺张扬厉铿鍧震荡至今在人耳目矧我皇上以神圣之资制命海内奋威辟以震元憝一动容变色而定乱于孔棘消患于未萌泽被天下推较千古诚莫与班而歌颂不作頋非缺典与臣不佞制作非其职任然西征实领督师之役而内难既靖又首被勑召以来与诸大夫士重覩天日清明不胜庆忭谨疏所见闻以颂成绩颂曰
　　皇帝正徳越今五年谟烈绍祖聪明宪天圣武震荡仁声昭宣诸藩奉职莫敢弗防闗西之西曰惟寕夏庆藩分封厥裔安化寘鐇搆祸伏其机牙欲奋螳臂以当吾车隂结叛臣操矛以逞曷指为名谓诛贼瑾乃戕守将夺之兵权志窥神器将冦中原夏城小大崩角懔懔妖氛苦之弗覩光景有腾天狼太白无光渐水以腥驱云为黄帝闻曰吁此何为者得罪祖宗朕不敢赦告庙削籍师出有名救焚拯溺六月徂征帝谓臣永尔朕心腹尔偕一清惟我师是督有征无战尔先文告谕以逆顺勿恣屠戮戮止首恶宥其胁从代朕亲行归奏尔功臣拜稽首臣当尽节臣有还期须贼之防既祃既牙钲鼓明发金节煌煌于道于陌剑横招摇帜翻列缺如罴如熊观者变色指山山摧画地地裂贼虽未死其气已折闗西之将闻风震惊吾侪何为与贼俱生愤激于中有仇将军一呼而起从者如云手斩昻首遂擒贼鐇彼锦与广如刈草菅帝闻曰都勿曰易易二帅宜往宣我徳意握符仗钺早夜以趋暑不张盖行不乘舆市不易肆师入夏郛维时逆党其徒实繁督府有令执其渠元乃谕胁从尔防尔愚天子命我戡定尔都安尔干止恤尔惸孤尔冻予衣尔饥予餔往者妖氛予为尔除夏人懽呼加额以手天遣重臣为我父母始时昏昏病狂而奔今安于室朝饔夕飱始时靡靡延颈就死今作而息仰父俯子我生不辰丁夏之屯不有督师曷宁我人武功告成凯还于京寳甲锵锵龙旂明明天子有诏命使郊迎鼎臑是崇玉醴百觥帝曰休哉尔忠尔贞外冦其攘中土底宁曽是颠危化为熈平臣拜稽首天子神圣臣实何功荷天休命臣有隠忧内难将作念彼瑾贼在帝帷幄致冦者谁其恶滔天防天之威盗天之权砺其豺牙枭声四逹鹿马钳口莫之敢发犬嗾鹰攫为逆多朋厥谋孔深俟机以兴不共戴天惟臣之义此贼可灭臣死不避十有七事臣得其粗穷其罪状罄竹难书帝亲赐问尽伏厥辜乃赫斯怒有将必诛与众共弃何假斯须恶羽凶翼次第剪屠神人之愤一旦而舒帝曰汝往于今三月既奠方隅遂清君侧金帛汝赉禄廪汝锡宣示史官鼎彛汝勒臣拜稽首惟帝至明如离之照如日之升有赫厥临何魍魉逃形臣拜稽首惟帝刚克如干之运如雷之发震撼万国不大声以色匪帝明刚内有遗奸臣身未遑何社稷之安睿谟神授高视前古凝然端居自耆其武兵櫜不刄箙委而羽百二熈熈羣生与与草木蕃庑鸟兽率舞濮沿之北祝栗之南于壤于辕式昭徳音海波不扬和气旁洽重译而来梯航而格祝帝之夀与天长乆祝帝之纪天为终始臣作颂诗莫罄名扬登之弦歌以示无疆
　　毁淫祠颂【并序邵寳】
　　中丞林公巡视江西之一月檄毁诸寺观神庙弗在典与志者有司闻公风义奉行唯谨时宝舟由临江入袁河见土木像浮水而下后先沓至乃叹曰自狄梁公后不见此举几百年矣而公毅然行之不俟终日非信道笃而自知明者其孰能之公昔在朝尝止建寺语忤权要得祸几毙后在云南乂尝毁诸佛像盖其辟邪崇正之念平生所存如此而非出于一时之感也夫安得不力哉颂曰
　　卓哉林公心与道谋是卫是距以邪为仇昔在先朝有寺将建孰不惜之而莫敢谏公书千言佛骨之遗曰有殃咎臣身不辞赦公复公惟明天子佥曰异哉一生九死公节滇南其气益昌曰毁斯毁神伏藏公来江西诹民之瘼饮之食之培善刬恶公曰汝吏民愚防觉舍人求神日谷以壑粤若帝舜絶地天通降礼折刑民协于衷我非为异期古是同国宪斯在汝防弗共吏奉公檄夙夜惟力靡逺弗临靡深弗即曰火而焚曰水而流美石良材学宫是修唐有狄公尝事斯举太史书之君子所予公心正直与神明居凡此邪慝弗怒而除除其邪慝一崇我正曰士曰民肃肃于政民耕于郊士诵于庠公入相帝为国祯祥
　　保障江南颂【并序俞允文】
　　嘉靖三十有三年春蠢兹倭夷弗譓肆虐中夏大江以南糜沸云乱婪婪狡众狂趋浑奔攻燔城邑剽杀将吏百姓流亡归命无所列校縁戍屠溃失守者难以比数往往告败上京殆靡寕嵗皇帝为之旰食晏寝推命上将畀之提钺乃大举楚蜀之趫悍齐秦之技击诸羌之豪雄暨闽禺之檝师隠隠厚集坚重之陈十有余万期于殄灭乃已馈饷倾于州郡天下骚然夫驱天下之全力摧魁折之残丑泰山压卵未足称喻然而师乏谋律损费伤威亡士无功淹移嵗月时惟侍御史汝南周公膺英喆之上资茂卓迈之纯徳謇谔着节贞亮熈朝达变知机肃祗诞命监戎四郡保障江南示徳示威有张有弛申号明誓勒部按队简稽精坚采防沦滞赏无费留罚不渝制援筹六竒之中决胜千里之外谟臣武将袨服裻衣之士莫不怫蠭駴争骛推锋而乃陆格矛盾海盖艨冲雷厉风驱天旋电激建祀姑震鸣鼍藐观乎高冈流虑乎絶垠横厉翋肆险奔欲敌未及发刃已先加鋋镝所从不期俱殪摼绔生俘聨括腐弃所获蹂猺蛮窟殚巢焚星流彗扫反斾回轸以恬以嬉防顽既夷宿愤既摅而公尤以乱离斯瘼饥馑荐臻闾阎有杼轴之忧城邑无藩篱之固乃犯顔剀奏蠲免田租底力辞丰损滋示俭不矜不伐虽休弗休帝用酬庸宠以殊典进式多士载观厥成炳文武其并隆兼徳威而两懋保障之功未有若斯之盛者也昔汉赵充国之伐先零窦宪之击匈奴皆以才技权威希乱图功穷城极边黩武于不争之地而扬雄班固之俦犹着之铭颂至今称之不絶矧公义在庇民忠惟效主防神礼乐之场夷防财赋之壤俾决力于一战之致元功于累挫之余茍非被之歌颂则后世将何所称法哉某幽介末才学惭庸陋虽不足以轶芬先藻扬阐殊烈然不胜悾疑敢述保障之义作颂一篇亦庶万分之一也颂曰芒芒圆象浑浑方仪降祚有明拓统开基肇建皇极墋黩以厘俊氏用章九有以绥【其一】
　　周所不臣汉所未征骤山骤水辇赆航狼歌鸟谭玉润金声十圣相禅重辉袭明【其二】
　　既辉既明崇极斯圯蠢兹狡蛮犯威干纪猛势煽炽防騃挥锋成霜飞矢成雨【其三】
　　火烈燎原炘爓浮烟载隂载阳上頳顔惬惬士女扶服号天野有委骸填坑塞原【其四】
　　师无専防兵交卒溃稔冦资粮挫铓衂锐我既无素彼乗其弊覆师败绩流毒宇内【其五】
　　环我华域化为敌墟分我黎蒸化为敌俘敌强援濶城危气孤我之不克日月其徂【其六】
　　帝赫斯怒诞命虎臣选徒十万是讨是震显允惟公允武允文监我六师帝曰汝能【其七】
　　料敌合变恢我鸿算九地匪幽重弥焕济威能寛处仁则断临危引义克期剪乱【其八】
　　我师无方有纪有纲初服齐志渇鬭俇攘懦夫虎奋弱子鹰扬我矛我盾靡用不臧【其九】
　　左屠右至于海隅维绡掲樯连舰接舻岛惊龙掣汨薄空虚曷悟所歴惟敌之謩【其十】
　　于海于陆胥我王旅海抶修鲸陆斮揆窳彼鲸既窳我噉我哺举无失防谋无遗谞【其十一】
　　惟彼卒昏亡精怖魂进不及降退不及奔仇头髠鬝犷眼瞠瞵悔前之为惟乞予恩【其十二】
　　明文海巻一百二十二
　　钦定四库全书
　　明文海巻一百二十三　　　余姚黄宗羲编赞一
　　溟涬生赞【有序宋濓】
