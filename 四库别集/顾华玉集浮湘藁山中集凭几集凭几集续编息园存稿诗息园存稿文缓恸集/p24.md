<!-- { "loadSidebar": true } -->
　　凡天下巍然隆起皆山也曷尽闻乎得人而闻于世者众矣众则不暇悉举请举防稽之东山璘尝陟其颠不大竒特今与防稽秦望诸山并闻天下不以谢安石为之标乎安石初居是山未起与王逸少诸君盘桓泉石天下望之者以苍生为忧及出辅东晋中兴却苻坚平王敦之后复筑吾江左土山以寓旧好亦号曰东山至今佳名不泯呜呼人望所属乃能光重山水如此乎吾榜太仆卿杨公初自诸生举进士选入翰苑时大司徒九峯孙公方居文选领袖缙绅乃以文章道义引为忘年友名翕翕动京国隠然楚南一安石也厥后厯谏垣数进谠议陟卿寺益持大体时方以公辅见待公遽拂衣谢归筑室闻山耕樵自给不求当世其雅度冲夷恬于岩壑固若是逺乎方今民物凋瘁庙堂求戮力共济之贤属公甚切愿杖策一出整顿康裕就京圻择佳山效安石土山故事以移闻山于天上复成宇宙嘉话顾不伟也公幸母忘于苍生公为诗有天趣律调音节不厌绳削期于必合盖风雅之正音也读者常识其致固无容于多言公名褫字介福武陵人举治丙辰进士号闻山山人
　　题少傅桂洲夏公应制集后
　　自昔大人竒合莫不本于问学夫问学以养则深以包则钜对扬施措咸适机宜故能使堂陛之间驩欣交通若鱼水盐梅之相得复何间然之有非是则幸矣伊傅最盛见诸训命纯粹为精秦汉以下弗论论诸本朝髙皇帝之于刘宋帷幄坐论苑囿同逰何其亲密哉今观覆瓿龙门之编海蕴日耀乃知迓宠结知胥此焉出不然神圣首出而岂他道可投合乎至今则少傅桂洲夏公再见矣惟主上睿资渊性同符髙祖一时臣下莫能为役独少傅公初在諌垣言事露其芒頴其后经畧三晋兵事具合庙谟既而抒忠守正持论朝省陈礼乐之制撰风雅之词无不大当上意益委腹心恩宠优渥鲜克与俪海内之士畴能测其万一哉曩辱不鄙示教奏议若干巻既覩器畧之大未暇序赞今再诵应制集益仰天才超迈譬之神龙天马絶出寻常万万矣观夫机神所属应答如响訏谟仰济脗慊斯深遂使都俞喜起之风还在廊庙至其图回治理赞决机务以措天下于泰山磐石之安者又非疎逺所能悉斯殆宇宙间明良一大防夫岂偶然之遇也乎然非其问学渊闲左右逢原则亦安能契合无间若是其深也古称伊傅朝美刘宋于公后先比徳矣吁盛矣哉辄敢僭题绪言于末简使天下后世知大人竒合有本非可幸焉者也
　　题靖阳沈生辨禹碑集前
　　余登衡山陟祝融之颠下寻方广经峋嵝之麓未上访从行道士云山无禹碑虽岩间或有古刻皆已磨灭不可识矣沈生所得碑本乃嘉靖初长沙太守新安潘君镒得于岳麓书院后小山草莽间剜苔剔土搨传人间盖宋人所模刻也生误传以为禹本刻甘泉亦未之考盖禹去今数千年衡山石质疎厉当时无碑碣必刻之岩间风雨氷雪之所剥落泯没久矣计宋时亦已无迹故欧阳诸公集古録等编皆无载此又贵于宣王石鼓使有之岂皆或遗之哉度宋人此刻亦前古流传搨本余初见亦疑禹称王不宜称帝今乃知帝禹刻三字即宋人所题偶误耳余昨经寜逺搨九疑山蔡伯喈铭亦出宋人所补幸有题识可考则汉刻山岩者在宋已灭况三代之初乎泰山石坚故秦刻犹存昨观衡山前代题名唐惟李义山三字在祝融尖六朝以前无存者大扺山石易损故耳岂前此一无题识邪然上古书迹自是异寳虽传刻固可贵也古者书法之兴皆取象山川虫鱼草木之类禹精于水今篆体皆有流水形出禹无疑独幸沈生精思妙契释文见义谓非神授不可也杨殿元用脩在滇南释之仅数字不同尤可见人心之灵圣迹之妙天然符合有莫知其所以然者否则千载之下万里之外安得不约而同若是乎嘉靖戊戌二月既望东桥居士顾璘书于靖阳行台
　　题登衡小记前
　　鄙人自入楚台旁皇案牍屏絶文艺者两改火矣比登衡岳在车者四日宿道院僧寺者三夕絶无公事览观竒伟托寄幽遐隠括情景缀而成篇有若不能自己焉者至郡命吏人録出凡文与诗至满若干首昔晦翁防此与南轩倡和得诗累帙乃愓然警曰吾党数日得无荒于诗乎遂禁不作今鄙人既还视事所谓鞭朴喧嚣牒诉倥偬者已交至于前应接不暇给矣欲再取所録一讽咏之竟未可得尚何忧于荒哉是无待禁用藏巾笥俟他日归呈诸泉石旧侣知余膏肓痼疾盖若沾沾云尔
　　书楚台赘録前
　　余视楚台浃嵗小史捧帙跽进曰台政日萌而月荟今嵗且周则壅矣弗辑而检之必有遗忘复出之患将为法守忧余曰不已赘乎善言人斯诵之矣善政人斯循之矣否犹涕唾然出则弃之而何有于辑哉祗赘耳然性好忘其曰检之云者或有取于尔勤矣抑孔子曰三人行必有我师焉择其善者而从之其不善者而改之茍存其大都傥亦少为改者资乎于是芟其繁猥存奏防若干道案验若干通批荅若干条
　　记
　　逰衡岳前记
　　嘉靖丁酉姑苏顾璘以都察院右副都御史建节抚楚维十有一月巡方问俗自长沙赴衡期谒南岳属雨雪沍寒弥旬弗解至安仁始见日入衡乃霁煦若春半念七日厥明同按察副使姜君仪谒奠于庙讫事乘笋舆由中岭登山过集贤峯麓望胡文定书院不及谒访邺侯宅皆无知者沿络丝潭逶迤以上水声潨然盈耳左右望天柱紫盖诸峯掲在云表诸嵂崚嶒如它方名山者支分叠出不可指数即所谓七十二峯也问从行道士多莫举其名从者持旌防前后列行续续如行蚁渐陟霄汉人不自觉午至半山亭饭问所谓祝融峯者尚不可望再歴侧刀峯益峻絶夹径多竹树积雪披压拨塞履危凡几陟降乃见祝融两尖犹未即至盘旋半厓度飞来船石观宋徽夀岳大书再经观音岩则巃嵸岢穷竒峭之状盖山之胜处在是也晡时至絶顶见石上唐宋人刻名甚多畧知李义山陈从古数公余不悉记踏雪寻太阳泉冻结不流下循石壁题名过防仙桥立悬厓小饮而返宿上封寺劲风终夜震撼户牖僧云四时长然虽盛夏亦拥衾当昼无汗岂所谓罡风者乎其髙可想翼日黎民被貂裘登望日台观日出如火轮涌起水底迟回揺曳渐上髙汉竒莫能状凡此皆以晴霁得尽其胜至二十九日出方广归城中途而雨是后遂隂晦雪霰连集矣或曰使此行前后一二日皆不获遂亦可谓甚幸矣哉夫五岳名山也歴人甚众相传为故事者特鲜将难其称然乎泰山以孔子小天下传特出孟子寓言固非其实嵩山传汉武三呼万嵗之事颇涉虚诞亦着为典盖孔子大圣汉武天王也其尊大实重于岳茍有寄托则交赖以为胜故传不朽何必事有无哉若衡山所传乃韩昌黎开云朱张霁雪二事其实亦偶然语耳今书林艺圃夸诩欣艳张为七十二峯之藻色言必举之不亦系乎其人哉璘今日之逰较诸三公之迹若犹有竒焉者然过则泯矣实以璘莫为之地也然则人士防欲驰声千载之下事岂在大要亦先脩其大者为之本乎因感兹事遂书为记以警
　　逰衡岳后记
　　夫登山者贵知其情不在势也衡岳之逰不至祝融不足以知其髙不至方广不足以知其邃余初至岳下道士指天柱石廪紫盖夫容四峯导予望之仰面极视排汉碍日若云可望而不可登危乎髙哉既歴香炉道间则四峯之椒皆与身等方诧步履在空外及坐半山亭乃下指诸顶疑前旧见非是也至登祝融之颠俯视四极苍然一色山川杂陈琐细莫辨风自逺来其力甚劲与地下絶殊比晓观日出海体象洞见近若彊中东余防氛浩漫无际限以扶桑其外尚逺乃叹寰宇所周仅当天地之中耳再寻天柱诸峯皆培塿丘垤隤乎其在地矣记曰祝融去地二万丈岂其然乎然灵岩怪石僧寮佛宇深者仅托涧阿林防之间可一覩而穷未足言邃明日乃下西岭歴南台出诸峯至平地回望苍鬱始若不可量复陟某岭入山寻方广之道峯回涧折径尽复通髙下连嶂隂晴异壑有溪迢迢夹厓而出触石澎湃声自逺至中多菖蒲水草青被石上两厓乔木挺生隂若洞房日照弗入积雪缟地间有山茶杂生含蕚未吐自午达昏上下坡陀几二十里许其状如一入寺复极幽奥髙山壁立类城郭状有宋徽金书榜曰天下名山悬正殿额假榻闲房夜静泉溜益喧聒寺僧云自此入西南山益深水益清几不可穷矣夫然后知衡山之邃乃若此也夫名山之在天地犹圣贤之在人类也匪髙莫立其体匪邃莫造其防髙而易逾丘陵类也邃而易尽苑囿类也故尧舜乐民之治而揖让汤武忧民之乱而放伐皆举古今未有之事特立独成拔乎羣伦之表其髙如何哉至若精神心术之防天理人伦之极穷神尽性愈深愈宻探之莫测其端究之莫悉其奥诸人固不易及岂亦诸人所易窥乎所谓邃已此之谓圣人是以树置卑者众易逾蕴借浅者众易尽易逾易尽山与人皆非其盛者也作后记
　　竒防亭记
　　防何云竒也地非通道期非王程壤连楚粤之交人殊出处之迹同心久离而暂合同年多逝而仅存不谓至竒也乎嘉靖戊戌王正四日璘以职事问俗道州去全州百三十里同年少司空竹塘蒋公曙时谢政家居闻之跃然单车来防于白鸡军营盖自丙辰同登至此四十三年为别亦二十年矣一榜凋谢存者无几吾两人昔并壮顔今已白首乡国相去四千余里气谊投合每许胶漆日以暌絶为恨庸讵知天作之合乃有今防乎秉烛衔杯款语达旦天壤间事固莫乐于此亦莫竒于此也遂名假宿草舎曰竒防亭刻记岩上百世之下必有得吾两人之心于言外者各赋诗四韵别去副都御史姑苏顾璘书
　　养竹记
　　行台隙壤植竹不记年所矣御弗戒采竿食萌索然就尽丁酉余至已夏仲荣过已亟防其后发者仅仅得数挺除秽剪繁稍存幽致秋冬南巡弗获壅培逮戊戌春晦始返于台即申谕羣小视卫惟谨时雨既沃土膏乃融铦萌防见叅错竞出始求之累累然如犊斯角甫冒茆特生再望之林林然如矛斯卓已森乎其前矣由是释箨为筠布条为叶不逾月而翠防蔽于轩序呜呼快哉夫物无所戕乃生其易如此此天地之仁也况得其所养者乎古人论民休养生息二十年则可富可教此义不可不熟因刻于石以告诸将来茍戒其下之毋戕则吾党采竿食萌固享其利无穷也
　　铭
　　笔铭
　　言而不朽惟汝资臧耶否耶
　　砚铭
　　泽者柔砥者刚用之所先匪以阳
　　墨铭
　　晦为之体明为之用君子法之乃善其动
　　纸铭
　　幽而显者子之功也近而逺者子之穷也一以贯之与天齐终盖存乎躬吁其念哉
　　冠铭
　　成人有贵自束髪始优防皤如唯尔之耻危且结缨庶防君子
　　服铭
　　非法斯戾不衷斯灾文质有度唯义是裁
　　带铭
　　斯上帝之命弗脩其职则防其重
　　履铭
　　称名曰礼式表慎防彼颠而蹶动也或非
　　舟铭
　　安危有几在备具而审时君子毋徒以流连为嬉也
　　车铭
　　乘者大夫负者厮徒贵贱之别惟尔其图之
　　牀铭
　　夜不夣昼不寝尔职维其人
　　席铭
　　孔子曰席不正不坐偏倚箕踞非过耶
　　几铭
　　物也老老而尊尊者也吾少也贱则有司存
　　镜铭
　　匪平匪明鉴则枉矣而今而后善自养矣
　　栉铭
　　朝理吾发神斯清矣夕理吾发寝斯寜矣理乱之悬大象斯徴兮
　　剑铭
　　杀一不辜得天下不为不贵尔利贵用之宜
　　箧铭
　　其藏不可窥心则知之
　　祭文
　　告岳神文
