<!-- { "loadSidebar": true } -->
　　近朱者赤近墨黒试问近青何所得朝岚夕霭相【入声】氤氲毕竟非空亦非色
　　竹鑪山房
　　石壁前头碧水涯筠鑪制学老僧家清游兴尽欲归去且吃山房一椀茶
　　待月【七月十八日】
　　秋月实可怜秋月抑堪惜过望才三日清光犹溢魄应尚濶于已自缺于璧对此不驻景可更孤今夕今夕云浄収碧宇澄浏浏船泊近西岸东望图纵眸苍然刚半刻明放树梢头金轮徐吐出向我氷辉流世界一广寒星斗空罗稠月既如人意人当为月留而我戒流连亟命旋兰舟
　　赋得平安月镜居【船名以竹为之】
　　妥贴三秋景光明七寳垣坐疑在淇渭行似泛湘沅江濑常平挹山光亦逺吞依稀王钜野刳节制犹存
　　雷雨【七月十九日】
　　匉訇砰磕殷西山倾江倒峡顷刻间五日朗晴雨何碍终觉戚戚听更防三更雷声逺四更雨势止荞坂菜畦益滋润忧余翻为吾民喜兼之销兵定逺军士大半凯歌归庶异南国佳人振振懐君子
　　晴
　　雨固未致恒足即愿时晴晓烟泮复聚倚槛为怦怦卓午乃大霁髙曝秋阳晶燠溽净以涤泬防碧宇澄轩榭既爽垲花木相飒清一笑为吾民可共期西成
　　恵崇九思图
　　飞集碧潭秋寓意原从鲁语求设使昌黎蓦相遇斯人应亦许同游


　　御制诗三集巻六
　　钦定四库全书
　　御制诗三集巻七
　　古今体一百十五首【庚辰七】
　　孟秋万夀山即景襍咏四首
　　西风一夜枕邉吹万夀平眀歩辇移借问便宜是何事秋来快霁屡吟诗
　　蝉声欲让蛩声亮云气全消风气凉育物对时察上下讵云泉石自徜徉
　　缀景经营逮十年楼防葺搆次将全大都一览粗踈过却自冁然更恧然
　　早种已收迟种未髙田既稔水田丰三时晴雨评量意今日舒眉为我农
　　清可轩
　　开辟有此山即有此石壁搆轩乃自我与壁宛相得濶亦不觉空窄亦不觉塞萝薜镇滋荣琴书惟静谧青莲乃许居是为太古室
　　题留云阁
　　昔逰金陵永济寺爱彼临江之悬阁铁鎻繋栋凿壁安古迹犹防寻约畧万夀山隂绣屏张我心冩之命仿作虽无横江有回溪何小何大防荘齐留云两字向泐屋新秋取暇聊攀跻一片闲云留不住笑他髙阁名空具
　　洗秋阁
　　恵山园里洗秋阁八柱珑水一方即景飒然成小坐当前妙趣悟防荘
　　搆虚轩
　　山阴胜处一攀跻碧宇澄空霁防防今日髙轩防心别都从文赋识端倪
　　获稻
　　三时若雨旸上熟早寻常七月已获稻实墉乃万箱惬心真报瑞可口欲流香廿载才一遇休徴谩颂扬
　　含经堂六韵
　　是处有书堂含经趣独长恱心斯枕葄憩体毎徜徉岂贵罗花木惟欣对缥缃性源溯周孔治道在虞唐内外讵殊视知行要并蘉黼屏勒五字铭语学寜王
　　题多稼轩
　　轩名多稼久留贻结构年深稍葺治栋宇从新适可耳仓箱有庆恰逢之应縁重穑
　　天心示益凛知艰
　　圣训垂寜即一园将一省绥丰九防永祈斯
　　得树亭
　　倚树构亭称得树树賔亭主是谁分安名立字诚何定莫若忘机坐绿云
　　泽兰堂
　　书堂何有有藏书取便披观总起予题额寜同国风咏防心如与善人居水流山峙常无尽秋夕春朝毎相【入声】于最爱北山横一云烟变幻罨氷防
　　稻香亭观获十韵
　　每嵗秋搜举恒过熟稻时兹方迟唘跸恰值促常期遍陇黄云蔚迎亭紫玉蕤肯教鹦鹉啄寜数蕙兰披何必范云论因懐杜甫诗腰镰农父入凭槛近臣知乍见空云水惟忻如栉茨关心真惬望可口欲流脂三字瞻宸翰五言纪
　　昊慈更希八纮遍永祝万仓斯
　　黄公望茅檐静倚图即用其韵
　　太常何事乃居山独坐应同斋舎间痴道人图具深意似怜孤负彼双鬟【戯用周泽事】
　　甘肃总督吴达善奏报秋收诗以志慰
　　自春闻霑膏慰望意并切诚以灾余地难再逢歉缺夏月屡被泽犹未敢怡恱秋熟已登场报来幸独窃米价落大半兼无租赋折吾民其少苏额手
　　天恩彻眀年亦免租连稔冀以叠元气庻可复西顾厪调燮
　　再题舆地图叠前韵
　　敢云扩宇蒇
　　前猷偃伯从兹罢捜厄鲁马牛无一牧筠冲屯堡并全收【乾隆乙亥平定凖噶尔各部既命何国宗等分道测量载入舆图已夘诸回部悉版籍复遣眀安图等前徃按地以次厘定上占辰朔下列职方备绘全图永垂徴信】本朝文轨期同奉昧谷寒暄重【去声】细求无外
　　皇清王道坦披图奕叶慎贻留
　　驻防辟展屯田大臣定长等奏进所获麦万穂诗以纪事
　　载戢西瀛已定功戍耕伊始庆绥丰夏收万穟先来进秋熟千屯预报芃实栗惟堪尝以彘既安那更役如熊开疆逾逺心随逺总为祈年宵旴中
　　题金廷标画
　　山峙郁葱然江流亘大川夷嵕精舎搆叠树绿云连却似滦阳墅而临秋仲天寄教粘素壁待我印当前
　　雨【八月初五日】
　　秋来欣屡雨亦复屡欣晴十日期未越中宵溜更鸣荞塍资实栗菜圃润嘉生今嵗诚多幸持谦益励精
　　咏古竹盂子
　　大椿不过八千秋此竹犹称先进流成器莫非自循蜚啜蔬应是供【去声】巢由家乡淇渭情知幻世界沧桑阅尽留朴以为华静为用睾然望古意因悠
　　文徴眀山村嘉防图
　　重隂绿树覆茅堂邱索遗编共防商童子烹茶不妨缓相投水乳正言长
　　喜晴
　　迩日秋空晴间隂大晴今始慰予心曽忘望雨云亦好谁是得陇蜀不寻禾黍收完正资晒菜荞润足也防霖碧天似洗夕阳皜防树寒蝉赛晚音
　　大学士史贻直康熙庚辰科进士也今周甲尚在朝诗以赐之用彰人瑞
　　庚辰先进杏花芳周甲重看蕊榜黄早识家声孝山史羣称风度曲江张本衙门有新佳话国史院无旧等行寜独搢绅庆人瑞赞予文治底平康
　　沈周紫茄
　　石田率笔迥传神此独霅溪一脉真不肯盘餐较滋味紫苞如滴露华新
　　即事
　　北省率报丰南省大局好荆楚及越闽望泽旋霑早江浙斯固佳所厪惟髙寳下河众水归今夏实受潦肯以丰者多而忽向隅抱赈恤有常经防无一夫殍闻稔为欣慰闻歉为烦恼欣或有时忘烦实无刻了心在数县间瞻言日悄悄
　　题沈贞竹鑪山房
　　阶下囬囬淙恵泉竹鑪小叩赵州禅个中我亦曽清憩为缅流风三百年
　　降防缓徴晋省民间新旧欠项诗以志事【有序】山右收成连年歉薄赈贷频施时复厪念今嵗幸获丰稔复虑民间新旧欠项颇多一时并徴不免拮据因命将积欠地丁银米及本年借出常义社三仓糓石分限完纳俾闾阎稍裕盖藏元气渐复既颁眀防付之所司轸恤民艰永言成什
　　晋省今逢年吾民稍苏遂但念屡未丰灾更重去嵗借贷兼缓征正供已不翅幸稔而并徴与遇歉何异是用恫瘝心恩施以次第正赋固应纳其余可徐议常平及社仓且偿十之二闾阎稍留余庶以复元气方伯董有司善体予殷意
　　仇英松泉髙士图
　　宋人格法士家风却以神传弗以工独抚乔松泉石飒渊眀髙致不言中
　　仲秋瀛台
　　庆辰率众叩
　　慈寜用奉
　　安舆返禁廷郊外丰收欣饱看苑中佳景得闲停碧天望月将圎满太液秋风正渌渟桂树本来蟾窟种防枝金粟倚虚櫺
　　丰泽园
　　黍髙稻下总登场丰泽今秋实倍常九穂双岐漫来献四方普熟是真祥
　　交芦馆
　　苍苍中若有人伊偶值凭窓亦玩之春去秋来一何似此芦才倒彼芦搘
　　古籁堂
　　谡谡拂虚牖泠泠来广筵有声祗金石何物更蹄筌团盖一十丈少言五百年今朝防务简畧得久周旋
　　看画廊
　　回廊曼转碧栏扶云敛长空镜水铺便拟宣传画博士霁天粉本快成图
　　黄公望九峯雪霁图
　　雪山才作雪真霏【见大痴自识语】妙处防通造物机我拟三余张静室漫空应作六花飞
　　月【八月初九日】
　　秋月无不佳中秋月佳防而何屡遇隂钩影韬云外今日乃大霁半轮挂银濑虽未十分圎已彻大千界朗耀鳷鹊瓦虚纳须弥芥御湖纵孤舟清禁方流瀣昂首七寳垣华严庆海防
　　降防停眀嵗南巡诗以纪事【有序】
　　眀嵗逢
　　皇太后七旬大庆江浙民望幸久矣将合万姓之欢以
　　祝
　　亿载之夀今嵗各省丰收者多而淮扬及下河诸县夏秋之间雨水过多低田致涝恐有司办理南巡有误赈恤因降防易期于壬午举行承
　　欢之心固切恤隠之意尤殷即
　　懿训所常垂谅
　　慈顔亦允恱两畨停跸总为民艰七字成章用昭君鉴下河数县复遭水眀嵗南巡再易期惟此寸心厪民瘼即同万姓祝
　　慈厘修除却虑分无暇赈恤専为付有司颙望苏杭尔慢切【江以南原属丰收望幸尤切云】一夫饥者已饥之
　　题赵孟頫画马
　　前世应为支遁师兴来每爱写权竒何妨窓内窥如马正是全身里许时
　　重修仁寺敬讃旃檀寳相
　　忉利天宫去复囘旃檀摩顶记如来自兹震旦辉佛日不尽恒沙演法雷瑞纪庚辰重轮奂竒从辛夘肇胚胎【释绍干瑞相记优填王造像之嵗当周穆王辛夘之年云】惟无量夀福无量敛锡敷思遍九垓
　　秋日恱心殿
　　祗苑适维新广殿兹回憩佛日欣悬华金天快澄霁心因三农恱境亦三岛逮设非稼穑佳寜得襟懐契
　　漪澜堂
　　湖堂北向号漪澜太液秋风正好看月朗雅宜常对镜桂香那借更薫兰金山图画张亰国【是处规仿金山为楼观】白帝权衡御水官陡忆下河重【平声】被潦民艰戚戚倩谁寛
　　亩鉴室有防
　　山池凿半亩防水贮泛防得秋气亦澄俯临如披鉴江湖所鉴广亩鉴如盆防然当照物时眀也原非暗大智所未知小智知堪念执两而用中服膺慎莫厌
　　逺帆阁戯题
　　氐父见逺防如梭织未已其防故入咏髙阁因成此十来偶一登十登偶一试【叶】舟无七八多行弗一二里水亦岂云濶帆亦何曽驶黄头已劼挶不觉其劳矣为【去声下同】官驱怯徃为已禁难止一笑悟人情人情即至理
　　题寳月楼
　　四时寳月最春秋秋较春还胜一筹看桂强于看梅冷对晨饶却对宵留有云亦为【去声】管弦避便夕那资灯火稠韵语更因思白傅可防到此不登楼
　　题董其昌鉴定宋元明名画册
　　宋徽宗文蛤牡蛎
　　文蛤出沙滩牡蛎来相倚护汁怜同类连房且共止鹬持底须虑渔利匪所拟写生肖化工万物春台里马政浮海去见乃异乎此
　　宋刘松年捕鱼图
　　秋浦起罾慢进船长绳绞曳耸双肩羡鱼结网非虚计恰得槎头缩项鳊
　　宋厉归真牧牛图
　　放牛自龁草双童且相嬉是谓得牧道何须频扰之
　　宋马逺栁塘清夏
　　板桥长跨湖中丝栁摇漾波风人在玉壶氷里祝融伎俩应穷
　　元王渊菊竹
　　野菊数枝放寒筠防榦斜露中香自逺风处韵偏赊气味似同道孤髙本一家不凡工寓意真洗尽铅华
　　眀商喜山水
　　青山四百载如新具眼香光鉴定真古寺欲飘香界呗扁舟谁理钓竿纶楚江境讶临清晓大岭法还兼富春宜弆画禅檀匣里底殊寳劒合延津【内府画禅室收存董其昌名画大观彚集歴代画幅鉴别品第为精识之尤今此册亦经其昌鉴定遂与名画大观并弆画禅室内气类相同终成巧合云】
　　桂枝词三首
　　桂花时莭多孤负亦有天香塞外飞却讶精神似王粲山川信美土斯非
