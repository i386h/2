<!-- { "loadSidebar": true } -->
　　汝学生于成化癸巳四月二十八日卒于嘉靖丁亥三月二十九日享年五十有五辛夘嵗其子质夫始克襄事获地于维新里牛眠冈之阳未山丑向即穴以筮贞否悔观筮者曰吉是为金来居土之象宜稍高承九四之动可也后必有防其祉而仕于王朝者既定穴葬未有日又筮贞大壮者大事吉也需者需此以定也且干金为体震木为用日宜木震变之坎水木相生必壬寅也果壬寅寔为是嵗十二月念三日也讳明德字汝学别号直庵生平笃义好礼勤本厚植旷懐雅度于人不少疑里有枉直者片词而解又轻财乐施无所吝惜赈穷赒乏汲汲如不及举先世不能者四防皆极完致性方严治家有度子侄辈见之俨然无敢哗言规模宏阔欲有所创作以恢裕世业竟赍志以殁命也谓之何哉卒之日人皆为之悼惜疾将革众咸请治命只瞑目答曰吾有后吾有后夫复何言遂终于正寝呜呼夫以爱亲敬兄睦邻恤族慎终追逺损已益人皆人所难者而享年止此其有后也宜哉矧视履考占无往不吉则宜其言之徴也不其信然矣乎配黄氏子男二长即质夫次亨夫女一适陈学遥孙男二颖颋考琴字宜和大父志字宁绍皆隠德弗耀出唐中郎将庄公后则寔宋渔仲大儒裔云

　　山斋文集巻二十四
