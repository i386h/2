<!-- { "loadSidebar": true } -->
　　髙秋最何处避暑此山荘有日皆腾朗无风不带凉鹿将肥毳泽蛩益勇声扬岭欇欲増色野花争鬬芳露香铺广甸曦影上深堂别有慰心者田云渐作黄
　　副将军明亮奏攻克宜喜达尔图山梁已据要隘筹进取贼巢诗以志事
　　宜喜达尔圗贼之北门户攻已一嵗余曽未进数武所以丰升额改圗易西路【叶　违尔圗山梁为宜喜要隘贼人守御极严昨嵗丰升额统兵在彼同舒常攻打经年未能寸进因移兵凯立叶亦无可进之路遂就阿桂军营两将军并为一路】明亮进正地复以遇险阻亦欲往西路已谓议可许【明亮自绒布寨分兵七千移攻正地反遣人侦探黄草坪一路直进二十余里不见贼踪斯噶尔一路坚碉林立箐宻山深难扵急进且恐堕贼诡计亦请移赴凯立叶协勦或聴阿桂就近调取以所奏颇为近理遂嘉许之】阿桂令其回牵缀由宜喜【叶　阿桂间明亮欲往西路之信谓西路已无借添兵应筹牵缀之法使贼势分而力弱乃飞札明亮令赴宜喜酌勦明亮军次木池得阿桂札即驰往宜喜而绰斯甲布土司等亦诚恳明亮在彼统兵明亮因驾驭鼓励土司共知奋勇自効然其地有鉴于上年之难进未能倍其为策之善也】昨接阿桂奏攻碉进了口【叶　即日则了口也】晴明望宜喜贼碉毁弗覩但见我军营列据山梁处疑信尚未定今朝奏囊剖【叶】分攻彼七碉奋勇齐并举一时皆即克兼得格勒古【昨阿桂于日则了口军营奏初六日清晨云开日出之后遥望达尔圗山梁贼碉俱已不见伹见官兵营盘七座知明亮已得手云云虽喜且盼未敢遽信也十八日早明亮奏达尔圗山梁横亘数里其中节尤要贼扵此连筑七硼非分攻不能得利因派奎林等攻第一第二两碉和隆武等攻第三碉三保等攻第四碉珠尔格徳等攻第五碉科玛等攻第六碉噶塔布等攻第七碉毎起带兵六七百名不等复派马彪舒景安都尔嘉等各带兵防应其俄坡格勒古则令都司崔文杰等带领绰斯甲布土兵三千往攻初四日黎明前各将领分路并进维时大雨如注官兵冐雨直进勇气百倍和隆武先攻得第三碉余皆以次而克殪贼二百余献首级者廿一耳记三十七其俄坡格勒古亦俱攻得随将所有碉卡拆毁安设营叠与阿桂所奏望见情形适相合矣】惟余第四碉励众期必取【明亮等通计得战碉十五座平房廿六间大礟六鎗矛食物无算生擒大头人一散畨八惟余东北山口第四碉未克然其势已孤现今设法攻取一经攻克即可乗席卷之势与阿桂合兵捣击以伸众忿】成功神且速嘉劳【去声】难尽语而实赖
　　天佑助顺黙相辅贼巢已逼近螳臂应难御诸臣既同心和则力共努【明亮奏至降防交部优叙在事出力兵丁各赏一月粮将军等如此同心协力深所嘉许和能成事计日盼捷音之至】定功膺茷褒捷音日夜伫
　　题钱维城山水
　　竖峰极戍削长空复寥廓粉本出文赋万物笔端托胸中具操纵讵惟有邱壑髙人楼上望飞雁起楼脚目之至天邉逺防入冥漠
　　夜雨【七月廿三日】
　　弗雨将旬日迩来热异常夜衾闻淅沥心地顿清凉度岭态思白膏【去声】田色濯黄别因生慰者荞菜亦丰偿
　　玉岑精舍对晴
　　夜雨达晨云未开时零时止时浩浩便教继日知无妨而心究觉晴为好逮已颇见其势杀【去声】卓午遂放曦光皦快雨快晴真足慰肩舆石径无泥潦昨朝炎熇忽已忘乗凉遂与穷窈窕玉岑精舍极西北祗曽一至兹再造【叶】峭蒨菁葱总如沐更有山风吹籁巧最娱视聴衣袂寒蔚蓝天色悬秋昊对面巗室小沧浪今日副名诚不小俯欣有水思濯缨自取之也义可晓
　　清舒山馆
　　嵗嵗有题留宁当顿置不舒懐畧此际清景最扵秋日逺树隂张【去声】气凉花露稠门前一湾水驹隙共斯流将军阿桂奏报攻克该布达什诺大木城及色淜普下各碉幷焚烧格鲁瓦角寨落诗以志事
　　制胜出竒资帅畧克碉殱贼不崇朝【阿桂奏该布达什诺贼人木城最为扼要若从彼绫出即防其后路不得不为冐险出竒之计随派海兰察等分路绕截攻打十七日寅刻各带兵潜进比黎明海兰察已绕过箐林抢占木城后山腿之上兵焚其附近寨落殱其畨众贼见事势危急悉众来援舍死格闘我满洲索伦兵鎗箭齐发殪贼无数并射其两头人官兵箭枝将尽遂暂撤回额森特见贼人寨落烟起知海萠察已经绕出则色淜普右山沟下偹御必疎遂超越巉道泞涂且战且行直踞色淜普山梁亦焚其下附近寨落十八日夜复各路带兵分攻订扵十九日子刻同时并起官兵乗势分进拆栅上碉勇皆百倍富兴福康安成徳等各将木城碉卡攻克海兰察扵山后射毙多贼额森特亦循山梁直下均各攻夺贼寨立时焚燬此皆色淜普下格鲁瓦角地也计克战碉二十三木城九石卡六十余焚燬寨落七十余碉房数百殱贼男妇老幼三四百所获军械粮畜无筭官兵势已聫络现在进攻逊克尔宗】三军敌忾诚均笃二将宣猷绩独超【此次攻碉杀贼在事将领弁兵无不奋勇出力而海兰察额森特尤为勇畧超羣除谕部优叙外仍加赏海兰察超勇巴图鲁额森特勇巴圗鲁号以旌异之】事逮半功将逮倍勇宜鼓志不宜骄【现今大功将成诸事尤宜全善三军来胜罙入自皆鼓勇直前然不可因此稍渉矜骄以致志得意满畧有疎懈并传谕切诫之】朂哉伫企红旗报紫阁重开姓氏标【年定西陲凯旋时曽绘功臣像扵紫光阁其立勲最着之五十人亲为之赞余五十人亦命儒臣拟撰賛辞书之并纪殊绩今平定金川原系内地土司虽非若西师之拓地开疆可比而将士攻坚力战之绩则较西师更多将来功成凯宴亦欲仿西师之例圗形紫光阁以昭茂典】
　　题邹一桂枫林停车图
　　停车枫阪坐移时霜叶飞来引绮思诗冩牧之不重咏【图中冩牧之全诗而无题句】为他七字括无遗
　　萧萧落叶打头巾坐喜秋光清絶伦小杜纎秾老杜老画家意究属何人
　　避暑山荘仲秋尚有荷因仿文嘉莲藕浄因圗冩之并再曡旧韵
　　荷朶仲秋见惟应此热泉【山荘内有温泉热河以此得名】味堪争桂馥色似傲霜鲜再仿仍率尔相防祗淡然一空具四有【圗内花叶藕莲蓬各一】黙防是何縁
　　緑云楼
　　莫谓云闲矣斯云緑重不緑围羣岭腹云接逺头级始今朝拾句应五字留到来过【平声】两月虗掷笑何由
　　水月精舎
　　西日欲下山月正在水虚所恒见而我偶值此浮光接清华妙趣含至理谁知流荡间屈指中秋矣
　　防奉
　　圣母游狮子园
　　嵗嵗今朝奉
　　豫廵【近年来率以八月初十日奉圣母游此并　　赐食】欣陪
　　赐食笑言申南山献
　　夀方当面
　　西母延禧自有神耳顺年庚慕同孺秋中风日蔼疑春膝前欢喜承
　　恩谕恒例如斯订约频
　　赋得九方歅相马【得黄字八韵乡试题】
　　伯乐举所与其人曰九方天机贵精得物质乃粗忘尽信如无审求真讵异常性情内或隠形色外奚藏宁一沙邱马类三龙耳臧相皮韩传诮画骨杜诗彰岂以力称骏端因徳号良长城岭安度却忆锦云黄【御厩昔有黄马名锦云骓者善涉淖辛巳春廵幸五台雪后度长城岭山径泥滑扈从诸骑多蹶踬者独余所乗锦云骓防泞如践坦途实为良马今毎追忆之】
　　按列子此语盖出寓言如公孙龙臧三耳诡辨之流耳凡马之称良者必以牡防无以牝之理且沙邱宁止一马穆公所使之人非即九方歅使如其言而求牝而黄者来将如之何而其人得牡而骊者是其相马又出于九方歅之上而伯乐乃得以遁其辞虽然此皆戏论余以理度之信其必无
　　中秋即事
　　兴州桂节常欣度比似皇都致不同尺五泬防喜天近平分渊魄正秋中吴仙修处叶全緑周子爱时花尚红【山荘仲秋月荷花尚开虽以苑内有温泉之故然荷桂同时亦风景之特胜者】物意人情多浃洽只余翘盼蒇鸿功
　　山荘唘跸木兰行围之作
　　斋趋松鹤敬
　　安诹【山荘内　　圣母恒憩息处曰松鹤齐】遂以虞旌发跸驺小濶寝门廿余日丕承
　　家法万斯秋西成厯览欣绥屡北部羣随聚仰流揽辔据鞍同往嵗肯因耽逸懈
　　贻谋
　　入崖口
　　栁条邉界植援搘九曲伊逊【读作平声】又溯之排闼两峰锦与绣张屏四面画兮诗悬流水响平流寂逺望山髙近望卑岂不长年熟经厯一回到别一兴思
　　永安芥喀【国语沙谓之永安冈谓之莽喀是地为入崖口第一围场】
　　第一围场犹近邉麌麌革兽已樊然诸藩扈是儿孙辈列爵称非左右贤驰爱平冈防紫骏中连四鹿控朱部旗常例笑何谓六十才过曰老年【兵部八旗遇考騐武职年六十以上者即免试马射余春秋六十有四驰射如常甚矣部旗成例之可笑也】
　　雪【八月廿八日】
　　宻布秋云低诘朝兴安八月六花飘千山玉戏幻隠现四野银铺迷近遥木彴泥干归帐殿竹罏烟起认茶寮从来扵此多逸兴飞处纷同卒未消
　　罢围
　　屡曽雪猎喜为诗巻宻放弥各有时适以万林攒霰落遂教千骑免围披未能亲罢魏文慙【去声】也觉吾衰宣圣思防马还营慰心处迤南应雨麦田滋
　　髙晋吴嗣爵奏黄水陡涨外河隄工漫溢情形诗以志事
　　清口稍治洪泽湖【先是洪泽湖水涨下河毎受其患壬午南廵阅视湖河情形于五坝酌定水志如坝志多过一尺即将清口拆开十丈视志尺多寡以定口门寛窄俾资宣泄水小则収筑如常十余年来下河得免水患职此之故独治黄则实无一劳永逸之防也】黄河永逸计诚无陡闻老坝为患矣已过秋分有是乎【髙晋等奏八月十五六等日因上游发水黄河陡涨三尺余又值连日雨骤风狂十九日子时将外河南岸老坝口堤工澷溢过水大溜全注缺口约寛七十余文其漫水由山子湖流入马家荡下连射阳湖归海附近之板闸淮安一带俱被水淹房屋间有坍塌人口亦有损伤现饬确查抚卹并调集官弁设法堵开云云十八日已过秋分水势何以尚至于此然则白露后水冷沙澄之说南河殊不尔也】荡析早知壊庐舎浸淫更虑薄城郛【昨淮闗监督伊龄阿奏闗署水深八九尺其附近之地大概可知而淮安更在其下未稔被水情形奚似其水曽否进城仓廪市廛有无淹浸已传谕询问深为厪念并饬何煟驰往协办如需用秫□等科物则自豫省采办频河而下以资速济急工并遣大学士舒赫徳乗传迅往董视遄期合龙以慰殷注】赈赒堵筑胥应急分勑诸臣莫缓圗
　　木兰回跸至避暑山荘防问
　　皇太后安喜而成什
　　乗时修狝返山荘厯揽秋收喜报穰境是真仙
　　恣逰豫欢承
　　王母倍康强霜轻紫槲争松翠气暖红荷共菊黄【廻□山荘正当菊花之时而湖中荷花尚有开者节过寒露即内地亦不能若此实为罕觏飬由苑中本有温泉是以地脉融煦而今年气候倍暖故尔】日上明供防笔那忘即景惜流光
　　山荘深秋即景
　　昨日门前送
　　鳯幨后程因致小留淹林稀鹿向平原出水泠鱼寻深沼潜金气肃消幽坞外碧霄朗接逺峰尖最佳处合忘诸虑盼切捷音志未忺
　　进古北口作
