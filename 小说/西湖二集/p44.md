<!-- { "loadSidebar": true } -->
    先是十月朔，亮祖简阅精锐之士，陈兵龙王堂，祭了海神及前代经略海防功烈祠宇，统战船二百艘，督兵二万，驾出海洋，抵陈钱下八山，哨船连报瞭见倭船。亮祖命我兵避匿安岙，远远瞭见倭船近温州洋下碇。至于将暮，亮祖与儿子暹合船进发，号炮三声，出其不意，突占上风，杂施火铳，长短标枪，弓弩齐发。群倭束手，不能出舱，驾舟舵公都被击伤。烟焰障天，倭被我兵围拢，窜水者俱被挠钩搭起，杀死八千余倭，一鼓而尽擒之，岂不畅快也哉！生擒倭酋哈日郎、萨多罗真、古欢昔容、夜郎孟哱罗等数十人，朱暹都绑缚到黄岩城下，一刀一个，斩了这些倭奴驴头。那时哈儿鲁守黄岩，心胆俱丧，实时迎降。亮祖入抚其城，遂取了仙居、宁海等县。亮祖与儿子暹道：“方氏出没海岛，擅鱼盐之利，富甲天下，自谓闽、粤、浙、淮、燕、齐滨海之地，可分据以争天下，计难卒破。”亮祖善察地理，每夜登高望山，见有一方王气在杨氏山，遂发其地以破之。亮祖又同吴祯袭取明州，方国珍子明善知亮祖难与抵敌，急急浮海，奔于乐清之盘屿。亮祖身先士卒，追至海门口与战，自申至夜三鼓克之，大获其战舰士马，乘机进兵温州，扎兵马于城南七里。明善对父亲道：“朱亮祖父子智勇绝伦，若至围城，难以为备。今乘其初来疲困，以逸待劳，将锐兵三道击之，可挫其锋。”明善统领劲兵万余突出，与朱暹交战良久。亮祖遣人束刍扬草，出其不意，从旁夹攻，明善大败而走，破其太平等寨，余兵溃奔入城。亮祖遣部将张俊、杨克明攻打西门，徐秀攻打东门，柴虎领游兵策应，四面攻打，遂破了温州，拿其员外刘本易。方国珍父子急携妻子遁去。朱亮祖入城抚安居民，分兵徇瑞安，守将同佥喻伯通亦降。国珍仍遁入海岛。洪武爷复命廖永忠会汤和兵追之，海道郡县相继都下。汤和遣张玉持书招降国珍，谕以朝廷威德，及陈天命所在。国珍计穷力竭，甚是惶惑，乃遣子明善奉表乞降。亮祖迎之军门，汤和乃遣使送国瑛于建康，得器械舟楫以万计。亮祖乃抚定温、台、明三郡，从此浙东悉平矣。遂进平章，后又同大将军平山东，平陈友定，平两广。三年十二月，大将军徐达征西，副将军李文忠平沙漠，俱班师凯旋。丙申，诏封功臣。赐金书铁券，略云：朕观古昔帝王创业垂统，皆赖英杰之臣。削平群雄，戡定暴乱。然非首将仁智勇严，何能统率三军、弼成伟功哉？我朝副将军亮祖宗臣有识，首应义旗，为朕将兵十有五年，池、泰转战，鄱阳援翊，灭汉歼吴，平方诛定，开拓南北浙、闽、江、广、山、陕，席卷中原，威振塞外，擒王斩将，不可胜数。顷者诏令班师，星驰来赴。朕念尔勤劳既久，树绩尤多，今天下已定，论功颁赏，宜进高爵。尔辞疏属，愿就列候，足昭谨厚。是授尔开国辅运推诚宣力武臣，特进荣禄大夫、柱国少傅、中书右丞同平章事、永嘉侯、参军国事，食禄一千五百石，俾尔子孙世世承袭。朕本疏愚，咸遵先代哲王成宪，兹与尔誓：除逆谋不宥，其余若犯极刑，尔免二死，子免一死。于戏！高而不危，所以长守贵；满而不溢，所以长守富！尔当慎守斯言，谕及子孙，世为宗臣，与国同休，顾不伟欤！
    诰赠三代绮帛百匹，免其田土赋税五十顷。朱亮祖之所以能如此者，皆因刘伯温知其才而荐之也。
    始初方国珍倡乱之时，啸聚诸无赖之众据于谈洋，其地僻远险阻，南抵福建界，名曰“三魁”，盖私盐盗贼出没之地，方国珍因此而作乱。刘伯温深知其弊，遂奏欲于谈洋处立巡简司以治其险恶，命儿子琏上奏，而不先白中书省。丞相胡惟庸大怒，遂欲药死刘伯温。盖知无不言、言无不尽，刘伯温真可谓忠于洪武爷者矣。所以在元朝目击当时之乱，遂赋诗道：
    群盗纵横半九州岛，干戈满目几时休？
    官曹各有营身计，将相可曾为国谋！
    猛虎封狼安荐食，农夫田父困诛求。
    抑强扶弱须天讨，可怪无人借箸筹。
    愚按：东南之患，莫甚于倭奴。承平日久，武备都轻，倘仓卒有变，何以御侮。今将戚将军《纪效新书》水兵篇并海防图式，附列于此，亦借箸之一助也。
    相寇情小舟数往来者，谋议也。迟而审顾者，疑我也。欲进而复退者，探我也。既退而卒进者，袭我也。鼓噪而矢石不下者，兵器少也。却而顾者，欲复来也。先急而复缓者，整备也。促鼓而不战者，惧我也。泊而扬帆者，欲出不意也。既退而不速者，谋也。火夜明而呼噪者，恐我袭彼也。掷缆而即起者，欲择其利也。火数明而无声者，备器也。夜泊而趋于涯涘者，乡道欲往也。促缆而不呼者，急欲逃也。促缆及流、悬灯于途者，夜逸而溃也。久而不动者，偶人也。鼓而无韵者，伪响也。近岸连村而不登劫者，怯也。不久困、请和投降者，诈也。
    谨行治∫舟在洋出哨，追赶贼船，天欲昏黄，潮时将尽，不可贪程一意前往。须防今夜自安泊处，恐无收岙风至之虞。过龙潭神庙，不可放铳吹打吶喊，或有惊动起风作浪之失。早晚占看日月星云、气色飞鸟，预知风雨。未到晚黑，便收岙宕，高登四瞭，恐隔山先泊贼船，而我不防也。
    行船观日月星云风涛一、日晕则雨，月晕主风。何方有阙，即此方风来也。一、日没胭脂红，无雨也有风。须看返照，日没之前，胭脂红在日没之后，记之记之。一、星光闪烁不定，主有风。一、夏秋之交大风及有海沙云起，谓之风潮，名曰“飓风”。此乃飓四方之风，有此风，必有霖霪大雨同作。一、凡风单日起，单日止；双日起，双日止。一、凡风起早晚和须防明日再多。一、有暴恶之风，尽日而没。一、防夜起之风必毒。一、凡东风急，风急云起，愈急必雨，起雨最难得晴。一、凡春风易于传报，一日南风，必还一日北风。虽早有此风，向晚必静。一、防南风尾、北风头，南风愈吹愈急，北风吹起便大。一、春南夏北，有风必雨。一、云若炮车形起，主大风。一、云起下散四野，满目如烟如雾，名曰“风花”，主风起。一、云若鱼鳞，不雨也风颠。一、凡雨阵自西北起者，必云黑如泼墨，又必起作眉梁阵，主先大风雨，后雨急易晴。一、水际生靛青，主有风雨。一、秋天云际若无风，则无雨。一、海燕忽成群而来，主风雨。乌肚雨，白肚风。一、海猪乱起，主大风。一、夜间听九逍遥鸟叫，卜风雨，一声风，二声雨，三声四声断风雨。一、虾笼张得（鱼+ 愇右）鱼，主风水。一、水蛇蟠在芦青高处，主水。高若干，涨若干。回头望下，水即至，望上，稍慢。一、月尽无雨，则来月初必有大风雨。俗云“二十五六若无雨，初三四日莫行船”。“春有二十四番花信风”，“梅花风打头，楝花风打末”。
    逐月风忌正月忌七八日风，乃北风也。二月忌初二北风。三月忌清明北风。五月忌雪至风，以正月下雪日为始，算至五月，乃一百二十日之内，主此风。六月十二日忌彭祖风，在前后三四日。七八月若有三日南风，必有北风报之。九月九日前后三四日内，忌九朝风。十月忌初五风，在前后三四日内。十一月冬至风。腊月二十三四，扫尘风。
    浙东潮候初一初二十三十四寅申长，巳亥平。
    初三初四十五十六卯酉长，子午平。
    初五初六十七十八辰戌长，丑未平。
    初七初八十九二十巳亥长，寅申平。
    初九初十廿一廿二子午长，卯酉平。
    十一十二廿三廿四丑未长，辰戌平。
    二十五二十六寅申长，巳亥平。
    二十七二十八卯酉长，子午平。
    二十九三十辰戌长，丑未平。
    一、朝生为潮，夕生为汐，晦朔弦望潮汐应焉。故潮平于地下之中，而会于月。潮生于寅，则汐于申；潮生于巳而汐于亥。阴阳消长，不失其时，故曰：“潮信”。
    战船器用说夫水战于舟火攻，为第一筹，固然也。其火器之属，种目最多，然可以应急用者甚少。何则？两船相近，立见胜负，其诸器或有宜于用而制度繁巧，一时仓忙，不能如式掷放，致屡发而无用；或精巧宜用，而势不能遍及一舟；或重赘而不能发及贼船，最不宜者，是见行火器，安药线在口，如若候点入口，则发在我手，若方燃即掷，则掷下又为贼所救。又有所谓灰瓶者，内用石灰。盖舟上惟利滑，使人不能立脚。一说用鸡鸭卵掷下。或掷滑泥者尤可。今乃用灰瓶，是又涩贼之足而使之立牢也，不可不可。今屡试屡摘，合以众情共爱而数用无异者，止有二种，一远一近至矣足矣。愈淫巧繁多，愈无实用。记之，记之。一、旧用火药倾下，此固长策。然又别用火器，或炭火，再倾掷，使之发药，每每或连桶掷入水中，或被贼乘药桶及伊舟，以水沃湿，亦皆未中肯綮，可以必发。所谓二种者，远则只用飞天喷筒，近则只用埋火药桶。至易至便，万用无差。除此之外，所谓火箭神机、火砖喷筒之类，皆远不及此。苟具此二种，则他种又皆不必用也。
    埋火药桶桶盖用粗碗一个先将炭火三四块用温灰培于碗内不见，平放在药面，以盖盖之。
    此火药半桶，铺火砖四个、蒺藜一百个，切不可满，若满刚内实而掷下药不泛火以出碗也。
    右约贼船在远，先将炭火烧红，盆盛一处。约贼舟相近百十步，以火入粗碗，灰培；再俟贼近三二十步，以碗平放在药桶内，盖了。俟两舟相逼，将桶平平掷下至贼船。桶被磕动，碗内火跌泛而出，与药相埋，即发。时刻不失，较之别器克线不燃及线湿放早之病，皆可无矣。
    满天烟喷筒截粗径二寸竹布箍，用硝磺、砒霜、班毛、刚子、碙沙、胆矾、皂角、铜绿、川椒、半夏、燕粪、烟煤、石灰斗、兰草、草乌、水蓼、大蒜，得法分两制度磁沙、玉田沙，炒毒系枪竿头。顺风燃火，则流泪喷涕，闭气禁口。守城用，战船只用飞天喷筒，烧帆为第一妙器。此又不足用也，此乃各处见用兵船者。
    飞天喷筒硝黄、樟脑、松脂、雄黄、砒霜，以分两法制打成饼。修合筒口饼两边取渠，一道用药线拴之，下火药一层，下饼一个，用送入推紧。可高十数丈，远三　四十步，径黏帆上如胶，立见帆燃莫救。此极妙万分效策。
    大蜂窠筑大炮纸糊百层，间布十层。内藏小炮，半入毒，半入火。又间小炮，入灰煤地窜头带火磁沙、炒毒铁、蒺藜、粪汁、毒炒、包松脂、硫黄毒、人发角屑等件。此一火器，战守攻取，水陆不可无者。夺心眩目，惊胆伤人，制宜精妙，此尤兵船第一火器。
