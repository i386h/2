<!-- { "loadSidebar": true } -->
　　至诚　　【御制题书经诗云五经无不帝王师切已端惟谟典词我　　皇上心法治法同符尭舜至于今日明日念兹在兹尤见　　至诚无息与天同运　　御题书经】言性言情斯授达【臣达椿】以南以雅讵徒声【诗本性情道政事故论语每屡言之　　皇上御制诗中推原布政之本由于性情之正独探用人行政之要若南雅不僣则作诗之防学诗之法阐发独赅六义之全矣　　御题诗经】稍窥笔削王纲立或谬毫厘异説莹【麟经据事直书而大公至正义旨精深后儒私见臆度纷纷议论如明商辂等撰通鉴续编周礼为之发明张时秦复为广义矫诬纰缪防于慢骂无礼　　特命皇子及军机大臣等详阅删改复　　亲加核定并　　题辞简端昭示千古兹　　御题春秋句云尊王谁识宣尼防广义毫厘谬实纷振聋昭瞆经通于史矣　　御题春秋】不可斯须去君子【臣金士松】如行法度逮编氓【乐记云礼乐不可斯须去身程子又谓必有闗雎麟趾之意然后可以行周官之法度恭读　　御题礼记礼乐贯乎天地人斯须不可去诸身之句而申之以周官法度如行者意在闗雎与趾麟盖本身加民礼法即治法也　　御题礼记】
　　紫泥抑埴芝封检【每册前后钤寳各二曰　　古稀天子曰　　乾隆御览之寳又册首钤
　　寳曰　天禄继鉴末曰　天禄琳琅】
　　翠管孚尹露洒茎　　【御题五经诗　　亲洒宸翰冠于各经之首并恭摹镂板】乃撤
　　编
　　天禄一部【春秋已编入　天禄琳琅兹撤出彚成五经全部将续入四经仿照　天禄琳琅之书一律装潢以还岳氏之旧　臣荘存与】
　　【御制】仍区慎俭徳三楹【昭仁殿后慎俭徳三楹分右一楹为五经萃室】重题扁以掲其要更制记而表此情祖有贤孙岳家幸
　　国微良将汴基倾　　【御制记褒岳飞之忠而被祸为宋髙宗自坏长城且喜珂之防继家声】是君是相一徳格称侄称臣半壁撑【髙宗信秦桧和议桧第中建阁赐额曰一徳格天以示君臣同徳旋至国势曰削称侄称臣东南半壁渐不防支　　御制记中责其信奸忘讐洵为诛心之论】割地议坚谋桧卨【臣纪昀】吁天录就雪韩彭【珂作吁天辨诬录白其祖寃昭雪后又作天定录以纪之】报施岂爽踈非漏尤怨均蠲陂亦平珂尔绍闻衷款款【臣彭元瑞】迁偏抱愤语硁硁【司马迁伯夷列传举顔渊盗跖之事谓天之报施善恶防有所爽夷齐之死防有怨尤　　御制文尝辟其谬珂为飞孙能绍闻经训可见天之报施善人原自不爽而流俗怨尤之见可以胥冺兹御制记末及之树义有闻天道人心至为广大】新毋间旧居左个　【昭仁殿在　乾清宫左贮天禄琳琅书新得四经不入旧目】即未全离迩北甍【春秋虽撤出彚入五经而仍贮　昭仁殿后不即不离位置得宜】便
　　勑照栞剞氏造【臣胡髙望】先勤讐对馆人令　　【上以岳珂五经较今殿监本为古士林防觏因　　勑令武英殿书局诸臣详加讐对仿照刋刻】列眉写务蝇头肖问影钞凭蝉翼轻【字体　　命选善书馆员影钞毋使失真】邉论双单式俱合【五经式様俱周围双线每页左上方邉外有标题篇目一仍原刻之旧臣朱珪】
　　【御制】中殊片只考宜清【每巻各系考证凡经传注中片词只字与别本互异皆细加校订以归一是】宋元适可证无所【易序卦今本决必有所遇岳本无所字考经解中宋曽穜大易粹言王申子大易辑説王宗传易传元吴澄易纂言余琰易集説宋元诸人説皆与岳本合】音义何须泥【去声】作亨【大有三爻公用亨于天子音义许庚反通也注疏俱同惟春秋传作享陆氏既音许庚反训亨通复云众家并香两反作亨献似亦以享字之义为长今折中定本亦作享亨通之训不足泥也易经考证】汤誓従其义实妥【汤誓传戒誓其士众今本俱作汤字按文义其字为妥】盘庚判汝韵相萦【盘庚汝尔二字多而易淆岳本则惟汝众自作弗靖与蔡传作尔者不同书经考证】昊旻舛互断聚讼【昊天疾威陆徳眀音义作旻天孔疏以上文有浩浩昊天句眀此亦作昊而以俗作旻为非岳本従孔説葢据疏以正陆氏之讹耳】云汉牵连笑倒绷【云汉天河也自此至常武六篇宣王之变大雅十八字乃陆徳眀音义中语故岳本以圏别之今本皆误入郑笺内　诗经考证】下订孟坚诠坐戸【邲之战左传屈荡戸之戸字与诸本异案汉书王嘉传坐戸殿门失阑杜注训止意正合　臣童凤三】旁捜管子辟阑兵【脱扃注扃车上兵兰诸本并作阑然管子小匡篇入兰盾鞈革二防注兰即所谓兰锜兵架也兰字似为有据　春秋考证】别胪兴国师酾派【乐记爱者宜歌商至五帝之遗声也错简当在肆直而慈下爱商之遗声也六字衍文注疏云然兴国本依注疏更正节录附刻于后】逺引物观教洽瀛【檀弓使子贡问之诸本俱作子路通志堂经解中卫湜集説陈澔集説本亦同考证中引七经考文补遗载宋板本作子贡则岳本确有可据按七经考文乃日本山井鼎所作而物观补其遗　礼记考证】
　　殿梓比严叶扫落　【武英殿旧刻经史皆有考证　臣阿肃】库全最博笋抽萌【四库全书浩如渊海每书皆考证精博】功深削楮劝农使【珂官淮东统领管内劝农使其诗集曰玉楮诗藁自序引宋人三年刻楮故事】业广传薪子墨卿书手铺云光了了【臣彭冠】劂工啄木响丁丁聚珎板并
　　敷文徳【四库全书不下万余种欲择其人所防觏而足资考镜者剞劂流传嘉惠来学而付雕不易因仿宋人活板式镌木单字计二十五万余虽数十百种悉可取给　　锡名聚珍板　　御题诗以纪其事用工省而校讐精使海内士子得读未见之书　　敷文之盛千古未有】羣玉府原开
　　武英
　　彞训仰尊三极建【刘勰云三极彞训其名为经　臣嵇承谦】
　　【御制】菑畬嘉予万方耕【韩愈诗经训乃菑畬】细摹纸墨选良印【用仿宣纸刷印三覆而后成纸墨最为精好以备宫庭各处陈设】分置宫庭以暇横颁赐臣工公汲古【书成颁赐内外诸臣】
　　守贻子弟世资生既瞻鹭序拜焉受兼聴鸿都观者擎　　【恩许刷印通行俾普天下士子得研经食古之益】口沫手胝曲直几【臣吴夀昌】夏弦春诵短长檠馆编多辑
　　文渊富　【本朝所纂诸经不下数十部皆入四库全书彚插　文渊阁架】徐解重増修内营【近复　　命増补徐氏通志堂经解】制协
　　虞巡岳辑瑞【甲辰新正廿一日　　上六举南廵盛典　　唘跸伊迩　书经　臣黄轩】世
　　跻豳颂
　　夀称觥【是嵗　　圣夀古稀有四　万夀无疆允符豳祝　诗经】　服膺轮转云天卦　　【御制云上于天解理足见超程传朱义所不逮　易经】企踵桥圜璧水闳【国学自元明以来辟雍之典未备　　特命大臣董率创建本年落成用昭盛仪　礼记】斥妄属词遵孔例　　【御制续纲目发眀广义题辞申天理人心之正大破谬妄以符孔子春秋之义　　论春秋为前人所未发　臣季学锦】开宗行夏
　　阐王正　　【御制书春秋元年春王正月事议论正大足使説经家纠纷者息其喙　春秋】吐词
　　举足
　　圣心契
　　唘防开韶春气迎旦防席陈惭戴夺【臣汪如洋】
　　【御制】时防歌作伫臯赓昭仁【殿名】仍弗出前目【昭仁殿天禄琳琅各书初定于乾隆甲子年至乙未年复命内廷翰臣等重辑书目此宋版春秋已列目中今弆于昭仁殿后之五经萃室其书目所列尚仍厥旧】养性【齐名在御花园为蔵丙申以后所获之书以待续入天禄琳琅书目】従教续后旌【自乙未年纂辑天禄琳琅书目后宋元以来旧板各书续归内府复得宋板周易程传朱子周易本义周易传义大全郭雍大易粹言胡士行尚书详解毛诗大戴礼礼记二部周礼王与之周礼订义聂従义三礼圗二部春秋经传张洽春秋集注蔡模孟子集疏贾昌朝羣经音辨巾箱本九经裴骃史记集解二部两汉详莭娄机班马字类张津乾道四眀志列子扬雄法言内经素问通典详莭周髀经广韵呉棫韵补吴淑事类赋郭忠恕佩觽锦绣万花谷徐坚初学记徐陵玉台新咏昌黎先生集栁先生集权徳舆文公诗集卢纶戸部诗集秦观淮海集临川集徐积莭孝集陆宣公奏议影宋钞娄机班马字类朱子楚辞集注六臣注文选二部辽板僧行均龙龛手鉴元板叶时礼经防元陈桎通鉴续编吴兢贞观政要金史明板六经图二部熊宇篆文楚骚吕本中童防训頋従义法帖释文考异二贤诗传共五十三种缥缃所萃益昭美富】虽曰崇文非玩物希珎欣抚愧微并
　　题周璕画马
　　有辔无鞍竟何故画家寓意试探求应縁熟读东方传权作金门隠者流
　　咏永乐雕漆赏梅盒
　　松下曲栏遮孤亭静且嘉风情敲竹叶春信逓梅花鹤岂烹茶避琴非挂壁斜有僮三两侍不认是林家
　　再题李公麟五马图
　　龙眠手写五马图一一骥院之英骏来自于阗或董氊事拟天马登歌韵即今哈萨及布鲁嵗市为常无论万【哈萨克毎嵗驱马至伊犁以内地绸縀布易之价防而多得良马数盈千万每匹不过三四金伊犁易马既多该将军请拨解新疆各城及甘省各营补额且省采买繁费因饬军机大臣议覆施行布鲁特马亦至叶尔羌喀什噶尔乌什等城交易每三十匹抽税一匹】爱乌防更逺于彼马髙七尺有八寸五马之髙不足称【爱乌防在拔达山西所进四马曰超洱骢曰徕逺駵曰月駷曰凌昆白均髙逾七尺公麟所画元祐五马图皆当时骐骥院所髙者不过五尺六寸较爱乌防四骏不可同年语矣】于思牵来敬以进育之天闲聊备数未如上驷调习顺【上驷院御马皆防古地所产闲习调良向年行围所乗必用此至哈萨克布鲁特马祗可供行路之用不可御以行围也】然今老矣逾古稀那似昔年磬控迅展圗自愧且自怜石火光隂速诚信
　　题画舫斋
　　斋斯画舫称曲槛偶临凭春稚依然冻池虚无碍澄止行非所计舣泛谢其防总以寓名耳奚论水与氷
　　古柯庭
　　庭对古柯每有诗无过枯菀寄之辞岂如落落墀前者一切都教付不知
　　奥旷室
　　书室名奥旷其义实可思譬之人一心方寸万事为奥则寸之蕴旷则万之施旷为廓然公奥乃顺应基奥而弗具旷城府深非宜旷设非出奥放荡安穷其在易有名言弥蔵互相资斯诚为学方渠宁缀景竒
　　题快雪堂
　　湖石为屏曲径萦过来潇洒憩轩楹琼枝瑶巘纷犹积嫩日条风弗碍晴饶有香芸书未展更无余暇帖徒呈喜他两字题堂后嵗嵗祥霙不负名





　　御制诗五集巻一
　　钦定四库全书
　　御制诗五集巻二
　　古今体八十首【甲辰二】
　　甲辰春帖子
　　木徳方生甲龙光正见辰祥占月防望【正月十四日立春】节应气回春
　　撰吉幸江南青旗跸路探悉新逢已盛【是日辛巳时立春为正月节】春泽万方覃
　　人生寅继地天交玉管旋东迎以郊读易三阳开泰运益廑干惕九三爻
　　立春日重华宫曲宴宗亲及近臣并命观灯火聨句【有序】
