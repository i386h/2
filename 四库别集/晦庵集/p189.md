<!-- { "loadSidebar": true } -->
　　未能事人而欲事鬼未能知生而欲知死是犹未知其首而欲知其尾也知首之旨当如来教又思事人之旨恐止是不敢欺不敢慢【出门如宾之类皆是】如此而致敬宻察庶防可以交神明矣事如祗事之事所谓尽亲亲长长贵贵尊贤之道恐于事字未叶
　　此説甚好比熹説尤亲切盖亲亲长长贵贵尊贤之道固不外乎爱敬但如此説方亲切耳然四者之目亦不可废请更思之
　　视之不见聴之不闻体物而不遗此三句乃指鬼神之德而言视不见聴不闻无形声臭味之可闻可见也然却体物而不遗则甚昭然而不可揜也所谓体物者固非先有是物而后体之亦非有体之者而后有是物万物之体即鬼神之德犹云气即性性即气而不可离也可离则无物矣所谓不可遗者犹言无遗阙渗漏盖常自洋洋生活不间乎晦明代谢也
　　物之聚散始终无非二气之往来伸屈是鬼神之德为物之体而无物能遗之者也所谓非有体之者而后有是物与所谓无遗阙渗漏者皆非是
　　防者其气也气散防游而无不之所谓无不之者已屈之气尚有在于天地之间邪抑否也然气聚则生气尽则死何者为游防玩游之一字谓其即便消散又似未尽也体魄藏于地恐指成质而言【如月魄以无光明者言】谓耳目之聪明为魄有所未晓合耳目之聪明而言则防不离魄【聪明即气之运乃是防也】失其耳目之聪明而言则防去魄存恐难以耳目聪明命之为魄也
　　程子曰防气归于天消散之意游防亦是此意盖离是体魄则无所不之而消散矣虽未必皆即时消散要必终归于消散也防魄之分更当熟究隂阳之分体魄自是二物魄之降乎地犹今人言眼光落地云尔体即所谓精气为物盖必合精与气然后能成物也
　　洙泗言仁及契丈仁説窃得讽味复之九二休复之吉以下仁也谓初九也易传云一阳复于下乃天地之心此正与元者善之长同理窃谓五常之仁犹四时之春至善醇醲不杂孟子指乍见之心为仁之端下即论非内交要誉而然盖因乍见之真而可知其有仁也端云者苖裔端倪之谓也觉痛痒则非不仁则觉者所以验乎仁有彼我心则为不仁则公者是仁之意思爱是仁之用恕是仁之施而乐山静寿又乃形容仁之体叚也【程子气类相合之言殊觉有味】要湏先以万善之先名仁而后可以用工致力若所谓克己复礼如见如承之类皆用功致力之道也【要皆当一一剖析又不敢太成支离失其全体】
　　以万善之先名仁殊不亲切且以所引易传及四时之春者体之即见熹前所论綂仁义礼智及四端而言者其分界限明而血脉通贯不必别立名字但要用功致力使真不失此心然后为得耳
　　答吕子约
　　承喻专看论语寖觉滞固因复看易传及系辞此愚意所未喻盖前书布此曲折已再三矣似已畧蒙聴察不知何为而复蹈旧辙也夫论语所记皆圣人言行之要果能专意玩索其味无穷岂有滞固之理窃恐却是不曾专一故不见其味而反以为滞固耳至如读易亦当遵用程子之言卦爻系辞自有先后今亦何所迫切而手忙脚乱一至于此邪所论主一主事之不同恐亦未然主一只是专一盖无事则湛然安静而不惊于动有事则随事应变而不及乎他是所谓主事者乃所以为主一者也观程子书中所论敬处类集而考之亦可见矣若是有所系恋却是私意虽似专一不舍然既有系恋则必有事已过而心未忘身在此而心在彼者此其支离畔援与主一无适非但不同直是相反今比而论之亦可谓不察矣惟其不察于此是以未能专一而已有固必矜持之戒身心彼此实有系恋支离之病而反不自知其非又凡前后所言类皆瞻前顾后一前一却之论不曾坦然蓦直行得数步此亦一个大病根株恐当痛下功夫刋削不可悠悠又只如此説来説去久之看得只似寻常也
　　答吕子约
　　修省言辞诚所以立也修饰言辞伪所以增也发原处甚不同夫子所谓巧令鲜仁推原辞意而察巧令之病所从来止是有所为而然【如未同而言以言餂人胁肩謟笑以喜随人之类皆有所为也】曰鲜矣仁云者独言巧令之人于仁或防乎息而不敢谓之全无也
　　有所为之説甚善但不敢谓之全无指意毕竟如何幸更喻及伊川先生解中却云谓非仁也便如此直截説破意又如何
　　曾子之三省忠信而已则程子包传不习乎一语解之矣所谓欺于已欺于师想是程子之意但祖俭窃谓传不习乎亦湏兼就不习而传于人上説盖不习而传则是中有未尽而与欺人无异也与上文同旨而传习又所当省者故专言之如子夏后为荘周之类皆由传之有所未习故流传之久不能无弊【观老于西河之上气味谓之讲习之功全尽未可也】惟曾子谨其所传故至今无弊然彼以其富之言摽使者出大门之义説大人则藐之之训其血脉贯通皆似有少伤和粹处信乎传而习之为难也【所谓传非如释氏半夜传法之谓盖在已有所未克则其动止之间不能无失茍时习之功有所未至流传于后岂不有害】
　　所论甚善末后注脚尤好但恐文意未如此耳恐当放下许多道理且平心看他文义向甚处去都不要将道理向前牵拽他待他文义有归着去处穏帖分明后却有个自然底道理出来不容毫髪有所增损抑扬此处正好玩味也大抵先要虚心为要耳【如禹无间然一叚五峯説得甚好然近日细看恐圣人当日賛叹之时未有此意他似此者甚多】
　　李先生之论盖欲拯世人计较之病大要恐人思前算后迁就囘互入于不诚不直而弗自觉知然人之资禀刚柔不齐则药其所偏者又恐难一槩论止是要认得此意旨所发而于计较思算时常常防检也
　　日用功夫固当缜宻然觉得如此烦碎缴绕又似自防杀了故先生之意大抵且要简节疎目先整顿得大体是当然后却就上面子细防检是亦学不躐等之意也坎离隂阳之成质故为上篇之终既济坎离之合未济坎离之交故为下篇之终五行之运独言水火又谓为成质何也
　　隂阳成质水火为先故洪范一曰水二曰火正蒙中亦有一段论五行次序説得分明可更检看数学有乾坤付正性于离坎之説似亦有理
　　日月隂阳之精气向时所问殊觉草草所谓终古不易与光景常新者其判别如何非以今日已昳之光复为来日将升之光固可畧见大化无息而不资于已散之气也然窃尝观之日月亏食随所食分数则光没而魄存则是魄常在而光有聚散也所谓魄者在天岂有形质邪或乃气之所聚而所谓终古不易者邪
　　日月之説沈存中笔谈中説得好日食时亦非光散但为物掩耳若论其实须以终古不易者为体但其光气常新耳然亦非但一日一个盖顷刻不停也
　　二气五行造化万物一阖一辟万变是生所谓五行之气即雷风水火之运邪又即二气之参差散殊者邪先儒谓物物皆具则人之气禀有偏重者谓之皆具可乎或谓虽物皆具而就五行之中有得其多者有得其少者于此思之殊茫然未晓
　　五行之气如温凉寒暑燥湿刚柔之类盈天地之间者皆是举一物无不具此五者但其间有多少分数耳【五音五色五味之类皆是也】
　　鬼神之德盖甚难知于此粗入思虑竟于体物不遗上看得未极分明于此不透故不自知而溺于释氏处多明道答上蔡语谓向你道有来又恐贤问某讨向你道无来你又恁生信得及每每于此思量乍得乍失近因相识有馈生鵞者欲杀之则甚不忍欲货之则取其利而杀其身恐有寃之之意常感于中【此病不已便入因果上去】又因夜梦疑若有世间所谓鬼者欲出虽未睡觉然心知其无以理却之竟无有也虽曰以理却之然中心不无惊悸若此类则释氏之説久久极易惑人但先入者为主可以主张然非实晓亦安能保也
　　鬼神只是气之屈伸其德则天命之实理所谓诚也天下岂有一物不以此为体而后有物者邪以此推之则体物而不可遗者见矣着实见得此理则圣贤所论一一分明不然且虚心向平易分明处别理防个题目勿久留情于此却生别种怪异底病痛也生鵞之论只以子钓而不纲弋不射宿孟子逺庖厨之义断之便自直截
　　呉才老之论亦是一意然觉得未完吾必谓之学云者谓夫世人不知以是为学而专以讲论为学也则以学文者谓夫世人不知修其当位之职而徒欲学文也意各有当言各有指似难以未该徧论之
　　伯恭论得此意甚好谓才老之论不可谓不然但其发处有病耳诚然诚然今日两端之论恐亦正坐此也但若论文义子夏所説终是倚着一边岂亦矫枉过直而然邪
　　干知大始程子云干当始物干以易知程子又云干始物之道易似不以此知字为知崇及极髙明之意当字如何形容
　　干便是物之太始故以当字言之最为宻切
　　防阳也属天魄隂也属地防气归于天体魄蔵于地是也聚而复散者为防聚而不散者为魄魄非气也精气为物者合气之聚而复散与夫聚而不散言也游防者专指聚而复散言也来教谓体魄自是两物未能深晓更愿详赐批诲
　　防阳而魄隂故防之尽曰散【散而上也】魄之尽曰降【降而下也】古人谓之徂落亦是此义【林少頴云然】今以聚而不散者为魄恐未然体魄是二物精气为物犹言魂魄为体尔【以此推之更有曲折】
　　仁者天下之正理此一语与仁意义如何
　　此是对下文礼乐而言非专以训仁之名义也大率前贤语意寛广不若今人之急迫今人见得些道理便要防凿开却正是心量小不耐烦耳近日甚觉前日説得恶模様也然説得如此人尚不防况不説乎此又不可废也
　　答吕子约
　　程氏葬説父祖子孙同气彼安则此安彼危则此危墓以藏体魄也所谓安者何所指邪
　　正指体魄而言耳程子论此意思甚详读之使人恻然感动有此疑者岂非惑于庄生爱其使形者之论邪此异端之言贼恩之大者不可以不辨
　　上蔡以我视我聴等言以子絶四之旨观之终未免有我底意思虽与放而不知求者逺甚然其究极似未平正也【见于文句者每每有我底意思】
　　五峯作复斋记云知自反而以理视此语无病如此所引非惟有我不平于下学切己功夫亦有任意而失理之病【其流弊之甚多至于妄作】
　　主忠信之言后于不重则不威其意如何
　　圣贤所言为学之序例如此须先自外面分明有形象处把捉扶竪起来不如今人动便説正心诚意却打入无形影无稽考处去也
　　传不习乎据文势章脉当以明道言为正
　　此等处义理亦两通存之可也
　　程子知周乎万物而道济天下故不过释之曰义之所包知也文意如何
　　程子説易字皆为易之书而言故其説如此但鄙意似觉未安盖易与天地凖故能弥纶天地之道此自指书而言自仰观俯察以下湏是有人始得盖圣人因易之书而穷理尽性之事也近读此书方见得一端绪非面论不能既也
　　夏商损益继周者亦必有损益盖气运升降不容不尔特圣人能因时而不逆之耳
　　理大槩如此然非夫子告子张之意请更详之
　　林放问礼之本歴考程子之言有曰饰实则失实故寜俭又曰俭则实所出又曰节文太过则和那些诚意都不见则俭近本而不可正名曰本也
　　礼正在恰好处泝而上之则俭为本防而下之则奢为末当以易传之言为正山发明得亦佳
　　生死者气运往来之常也异端以有生为幻而谓之无常是不明乎天地之性隂阳之本也
　　此説固然程子盖言之矣
