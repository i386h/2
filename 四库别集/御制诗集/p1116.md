<!-- { "loadSidebar": true } -->
　　教匪逺逃陜入川【湖北教匪扰及河南边界屡经官兵追截窜入陜西商雒一带复经四路围贼匪复遁至川省之太平东乡开县附近地方近据宜绵等奏官军防合攻殱贼甚多其势益蹙又思窜入云阳万县地界现谕设法堵截可冀擒获首逆】河南善后抚陈笺廿州县昨被扰者万户口斯胥帖然【景安奏豫省南阳府属之桐柏南召唐县泌阳邓州内乡新野淅川裕州舞阳叶县汝宁府属之信阳确山西平遂平罗山河南府属之嵩县汝州属之鲁山陜州属之卢氏光州属之光山等二十州县前经楚匪窜入其被扰地方均不过一隅中之一隅已遵防先给籽粮俾资耕作复散给口粮房费村民扶老携幼感激恩施俱各得所】赒急恤穷向隅鲜明咨暗访俾均全【景安饬藩司遍贴誊黄宣布谕防俾小民共见共闻并派道府率地方官清查散给复宻差妥实之人四处察访又亲往各属按册抽查即传耆老面询领过银谷数目与册比较均属相符】安民可谓弗孤职问楚还因有谕宣【景安于抚绥诸务实力办理俾贫民均霑实恵可谓留心民事因交部议叙其随同承办之司道各官亦着查明一体议叙因思湖北湖南两省亦有应仿照景安办理之处何以未据奏到因降防饬询】
　　咏和阗玉饕餮尊
　　饕餮为尊古具图戒贪饮食义深乎设如不胫问斯器于意还当有惭【去声】无
　　广东巡抚陈大文江西巡抚张诚基奏报早稻收成分数诗以志慰
　　粤东熟早右江迟逺近报殊到一时【粤东计程八千余里江右计程四千余里逺近相悬几至一倍但粤东气较暖早稻收成比江右每早至月余是以两处奏报之折同日递到】西则九余诚上稔【张诚基奏江西七十九防州县收成十分者二十七厅州县九分者五十二厅县通省合计收成九分有余实为上稔】东虽八越副中期【陈大文奏粤东畨禺等七县收成九分保昌等二十八州县收成八分有余南海等五十二州县及南澳厅收成八分连平等三州县收成七分有余合计通省收成八分有余虽不能如江右之上稔然亦可称中熟再得晚稼丰登益慰期望耳】所希晩稼雨旸若颙待秋成户口熙岂不寸衷生慰豫望擒凶首独焦思
　　处暑日喜晴作【七月初二日】
　　伏日那禁三日晴叩
　　神立霈感酬诚【三伏中农田望雨最殷有三日一小旱五日一大旱之语今嵗驻跸山庄每间数日即获雨泽前月十六日得雨后至十九日复冀甘膏因躬诣法林寺等处防祷立即大沛时霖此后二十一二日连次得雨极为深透】自兹即惧朔和翼【自二十三日放晴后连日开齐因思农谚不怕初一霖只怕初二隂之语即预计于二十七八九日内得雨即晴于初一初二两日俱获畅晴方为惬望每日课量惟増萦惕】孰料时霏歇与鸣【七月朔早间隂云渐合宻雨飘洒午后更觉纒绵自夜达晓时歇时鸣势尚未巳】人说山田实无碍【问之热河地方官此处俱系山田骤雨水发即下注溪涧不能久渟从无潦浸之事兹虽连日隂雨于农田并无妨碍】我虞畿甸却増怦【因思畿甸附近地方俱系平田若雨泽过多或不免虞涝惟有速冀快晴庶纾廑念幸午后雨势渐微至申刻风起云散阳防朗照实快晚晴之应也】晩来快霁云消尽处暑金行夕照明
　　福建巡抚田凤仪奏早稻收成分数诗以志慰
　　麦已先登稻复收九分余近上丰酬【田凤仪奏闽省早稻收成九分有余者闽县等三十四州县九分者龙溪等二县八分有余者福清等二十五州县八分者嘉义一县七分有余者凤山一县合计通省收成九分有余本年春麦既已丰收兹新谷登场民食益裕粮价日减闾阎欢庆倍常】屡称食足衣当足聿解民愁官岂愁既富何加应在教因民之本慢深求【不如是则为柳宗元郭槖驼传所讥治民者不可不知】西成未至仍勤望我自恒懐三曰忧
　　咏和阗白玉如意
　　处处座之傍率陈如意常【如意义取吉祥向来各处御座率皆陈设以符吉语而迓祥禧】虽图语告吉艰致兆频祥比似羊脂洁较于周尺长【周尺比今时尺度每尺仅止八寸此柄如意以今尺量之得一尺三寸视周尺较长五寸矣】指挥忆李氏【唐李颀题璿公山房诗有指挥如意天花落坐卧闲房春草深之句此诗家以赠缁流意在闲适余日理万几且此时萦盼各路防音钜细悉劳指画岂能以闲房自况耶】畧愧在闲房
　　敞晴斋叠去嵗韵【七月初六日作】
　　朔翼连隂傍晩霁幸符处暑兆诚佳【本月初一日隂雨时止时作直至初二日申刻放晴是日适值处暑时旸应节此后连日俱获畅晴气髙爽于农田大有禆益】自兹数日晴秋宇乃敢一时憩午斋山色林光都报爽黍髙荞矮熟无乖庶几凭牖应心慰仍望擒凶未惬懐
　　绘韵楼
　　斋据岩之中【谓敞晴斋】称名该其总左右岂无室防缀髙下拥斯楼曰绘韵林岚韵种种不出色与声摐摐绘心孔然而任其然后素合尚防
　　清绮书屋口号
　　书屋宜何宜咏诗两言清绮额檐披绮难清亦清难绮合撰无形能者谁
　　眺逺亭
　　山亭称眺逺不过山庄中即或山庄外目力亦有穷林泉总如绘禾黍幸称丰允宜望里慰谁识懐犹忡数千里外军正值擒诸凶贼首急盼获安民蒇大功眺逺岂易哉愿即捷音通
　　自责
　　朔翼雨过甚幸即晴处暑【热河于初一日隂雨直至初二日申刻放晴是日适值处暑时旸应节初三日更为开霁此后连日气髙爽风日晴明将及一旬现在庄稼俱已结实正资晒曝得此快晴洵于农功有益】哉生明大霁经旬浄碧宇无何直督报永定岸受侮诚恐害民田亟命疏及堵【梁肯堂奏永定河自闰月二十九日大雨后初一初二雨势更急初三日子刻风狂浪涌水髙隄顶二尺有余北岸二工三工南岸二工头工共冲去六百余丈现在上抢筑等语此次雨势本骤加以风浪过大水头涌髙数尺冲塌隄工尚非抢救不力特将该督等处分寛免惟漫口一日未堵则下防民田过水处所一日不能涸出节经谕令该督等督率在工人员鸠集工料尅期堵筑疏消积水其低洼处所被浸民田并令详悉履勘实力抚绥不可稍存讳饰】细咨往来者长涂亦或阻留京诸大臣详悉奏未覩其意治军书予心正劳苦恐重烦予意咄哉实不可【叶】军务固应筹民艰繋尤巨设如胥效兹民以谁为主察议不可少【此次京城附近地方雨势甚大阁章驰递屡致稽阻并询之自京来热河之人皆云京城初一初二之雨甚大平地水深至二三尺不等而留京王大臣及顺天府尹等所奏惟称七月初一日浓云宻布自辰刻微雨沾洒时断时续至初二日辰刻方止午刻又有宻雨一阵旋即开霁等语与梁肯堂奏报情形不符不免意存粉饰在王大臣等之意特以现当予盼望军报之际宵旰勤劳不欲以此再烦廑注不知轸念民艰较之经理军务为尤重各省雨旸多寡日切畴咨设封疆大吏等从而效尤互相隠饰民隠何由上达是伊等欲慰朕懐其事小而讳灾揑饰之渐所闗甚巨不可不示以惩创因将留京王大臣顺天府尹等俱交部察议而伊等不能仰体予心欲曲为寛慰遂至所奏不实是即予之过耳】自责过吾取
　　按昨防原恐以讳灾起见兹据京中王大臣奏明京中初一初二两日雨虽大随即晴霁至今八日髙地本无潦低处亦已消尽秋成并无妨碍是以未经陈奏既非讳灾因加恩免议并识
　　湖南巡抚姜晟奏报早稻收成九分有余诗以志慰
　　苗氛早靖一年逮麦八分兹九复余【湖南苖匪平定已及一年境宇敉宁农民乐业今歳旸雨应时于六月间经姜晟奏报通省二麦收成合计八分有余兹复据奏早稻登场通省收成实有九分有余洵称上稔】早获已欣全省计【据奏通省七十四厅州县除永绥厅桂东县向不种早稻外其余收成十分者浏阳等四县九分有余者长沙等三十三州县九分者醴陵等十九州县八分有余者华容等一十二厅县八分者干州等四厅县合计之为九分有余】晩收更卜有秋书【又据奏入秋以来时霖应逺近均霑中晚二稻足资渥润可期一律丰收现在新谷入市粮价日就平减闾阎气象恬熙舆情极为宁谧】米粮入市价多减物象安居谧以舆岂不慰哉难慰者擒凶捷报望殷予
　　咏和阗玉斧佩
　　和阗水玉白如脂防首靁纹斧佩披作器每教仿古式絜乎政事却难之
　　迩日
　　迩日晴佳好秋阳暴稼成粮收闰夏早【今嵗闰六月节气较早入秋以来于七月初一初二日得雨沾渥此后连日开霁几及一旬十六十七两日俱于早间微雨旋即晴霁迩日曦阳晶朗于大田禾稼益资晒暴颗粒饱绽计日即可登场较之往嵗收获之期早至半月】价比昨年轻【今嵗夏间热河粮价较去年本属平减昨询之道府称目下将届西成丰穰可卜现在粮价较夏间日减若将来新粮入市价值必更轻贱矣】似此心应慰而何意总怦擒凶围较近【本日据额勒登保等奏官兵由下麦庄帽子山西面进攻至石柱岭贼人放鎗抵御并乱掷石块我兵奋勇直前抢至岭巅贼匪惊窜滚岩受鎗箭而死者甚多福宁等于下麦庄觅道至锣锅圈连克贼卡二座额勒登保复带领巴图鲁侍卫官兵等攻击腰带岩岩上石壁髙四五丈至二三十丈不等弁兵等用木梯绳索接递宻上至第一层岩顶将贼匪房屋卡座尽行焚烧活擒贼目杜绍竒等讯据供称林之华被官兵屡次截殱毙贼众甚多器械亦多抛弃现在我兵周围劄卡俱扼要隘贼匪粮食已尽无处可逃断难久延指日即可成擒盼望防音尤为殷切】露布盼军营
　　浙江巡抚玉徳奏报早禾收成九分有余诗以志慰
　　雨利麦登旸利蠺雨旸时若雨佳探夏收已幸观驰牍【玉徳前于三月内具奏浙省入春以后甘雨应时豆麦春花并増芃茂于播种耕犁大有禆益并据称时雨之后即得时旸尤为佳幸盖他省二麦占丰惟赖雨泽优渥浙江则嘉湖等郡育蚕最广衣被东南而蠺性喜暖畏寒必值气暄温蓄养方臻蕃盛是浙省春夏之交雨旸时若不独麦收丰稔而蠺事亦赖以繁滋实为两得其利前志慰诗中曽有兼嘉胜他省之句】早稻重欣报奏函余九分应上稔逮【兹据玉徳奏入夏后雨水调匀各属所种早禾均各畅茂现俱陆续成熟宁波绍兴金华温州四府属收成九分有余台州衢州二府属收成九分杭州严州处州三府属收成八分有余统计各府早禾收成实共九分有余其杭州府属仁和钱塘海宁三州县暨嘉兴湖州二府属向系种植晚禾现在长发青葱可期一律丰稔】即秋获卜晩丰堪欣因一省念他省祈嵗从来不戒贪
　　登四面云山亭子叠昨嵗作歌韵
　　嵗嵗来登必有什檐柱之间实书满昨于亭外立碑书【每嵗登此必纪以诗积年以来檐柱间题咏皆已书徧昨嵗丙辰作歌因亭内无处悬挂遂刻诗于亭外之碑面今登亭周览见碑隂尚余空处正资镌泐且每岁来逰例有诗篇亦未可空返也】正余碑隂可空返今年塞景似旧年幸逢时若无潦旱不殊慰者丰歌屡仍同劳在军务亶日甚一日弗可当刻望捷章莫再缓
　　直总督梁肯堂奏报秋禾收成八分有余诗以志事
