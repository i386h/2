<!-- { "loadSidebar": true } -->
　　北地春霖最艰致却闻三寸被霑【在京王大臣奏京师于二月初三日自辰至未得雨二寸余初五日复得雨寸许春泽渥霑实北方僆见】较于南国势犹霈【入江南境于初六日夜雨不过一二寸】知是东郊润更添无碍兴犁布禾种有欣徧垅蔚麰尖燕齐递待佳音报【京师既渥春膏直山东壤接自当普被尚未奏到耳】那免殷殷望蜀兼
　　过髙邮州
　　髙邮昔水乡五坝减水受自定清口志封土五坝守【前此启五坝以泄洪湖盛涨髙邮等处下河一带叠被偏灾自壬午春亲临相度酌定视五坝水志展拓清口东西两坝为釜底抽薪之计其山旴五坝不令轻拆从此下河连嵗丰收乙酉南巡已覩成效十余年来屡获有秋】下河连嵗收盖藏比户有戊戌黄河决水向洪泽走尾大恐弗掉预减咨可否【戊戌秋豫省黄河漫溢由贾鲁河睢河涡河入于洪泽湖因恐清水骤长清口两坝宣泄不及湖不能容屡勅萨载等留心预防未几清水陡涨洪湖不能宣纳凊口悉行展拆仍未能泄减萨载等以次启山盱五坝归之下河所幸早禾已经收获晚禾补种无多浸没有限遂不致成大灾】因为之以渐未大灾田亩己亥亦如斯幸矣邀天偶兹来观闾阎颇觉相安阜然而民心益甚以日久
　　至维扬即事
　　小雨北风起蛰雷【是日始闻雷】夜隂晓霁进舟催日暄景丽春方仲幼挈老扶民总来稍厌笙歌特烦聒不嫌梅竹作清陪竹西小杜曾留句何事唐时已有开
　　防骑口占
　　二里路非长招提谒上方观民因防骑沿路近随缰固惜倾葵意益怜躙麦秧莫知子之恶稍纵亦何好
　　上方寺
　　蜀冈此其尾登岸必先临尚逺笙歌沸却欣松竹深山僧习俗礼野鸟解禅音顔李賛吴画查然莫可寻
　　驻跸天寜寺行宫再叠旧作韵
　　梵寺天寜防水边行宫右侧驻旌便重来仍值仲春月别去忽成十六年柏树乔偏増古貌梅花放不入时妍轩斋依旧景非昔东望为増意黯然【天寕寺行宫东即为奉憩　　慈寕之所今　　轩庭如旧情景非昔咫尺瞻望惟増凄感】
　　题大观堂
　　大观玩象羲经示设教省方义最该必有休民敷政化寕因适已事徘徊神心契处忘今昔天下为家那去来理万几余得清暇拈毫也觉畅吟材
　　文滙阁
　　皇祖崇经训图书集大成分颁广流布髙阁此经营【阁中贮分颁古今图书集成此阁亦仿范氏天一阁为之】规拟范家制工因商众擎亦堪匹四库【四库全书繁重不能分贮各处故只赐图书集成一部】永以贮层甍
　　慧因寺
　　浄慧本无因善因亦有慧无实浄之根有以善为蔇而总非全提全提冺文义大士坐如如黙然示度世
　　青琅玕馆口号
　　矗矗千云歩步圗静披细籁奏笙竽青琅玕信和阗颗戛徴含宫似此无
　　题浄香园
　　花以香为浄人因去有来春秋十六阅嵗月隙驹催迳入真玕曲座仍假竹陪【入青琅玕馆仍緑竹叅天而轩中坐处雕木成竹为屏榻巧而不伤雅】巧还不伤雅拈句亦宜防
　　花朝
　　璿玑代谢四时乗恰值花朝度广陵虚掷三年不忍忆相逢一晌适堪凭红梅緑栁髙还下丽日和风陶以蒸更是三春分却半【是日春分】惜阴阴去驻谁曽
　　题趣园
　　日渉原成趣别之十六年景光仍似昔嵗月暗为迁隄栁眠还起山梅浄以妍畧徘徊便去桂檝指前川
　　逰平山堂叠壬午旧作韵
　　防江昨日舣行舟清晓平山作胜逰七字昔年赓旧韵春秋十六阅如流
　　慧因寺里参调御浄善聊为辨有无【题慧因寺诗有无实浄之根有以善为蔇之句】可惜僧雏不识此施檀热閙羡金夫
　　杜诗休说李唐朝千百年来事已遥岂啻笙歌二十四畧嫌杂遝压溪桥
　　漫教警跸肃呼声老幼任趋纵与横到处欣他亲切意不孤多载爱民情
　　功徳平山一脉冈栈途跋马尚无妨驩虞皥皥忘分别底事子舆较霸王
　　精蓝色色与空空丈六无为罢六通到此应忘一切地而何防笔骋吟工
　　贤守清风一缅思【四字为皇祖御题】
　　奎文千载永留兹至今大法小亷者
　　垂训依然凛
　　昔时
　　逰余亦命返帆扬川路韶曦暄且凉岸转舟行回首望緑云丛底淡烟光
　　题倚虹园
　　今朝驻跸饶余暇园倚虹桥路不赊尽舫命逰任瞻就溪堂近水食清嘉岸傍大吏周咨度川引洪流恐致差【过倚虹园询问萨载黄水到徐州之信据奏尚未接禀报计日应到而未到恐前此阿桂等所奏开引河或有更变深为悬切萨载亦以为虑】如旱望霖愁更甚那更闲绪赏烟花
　　逰康山即事二首
　　防城防马进南门闻说康山旧迹存谁识濬河疏运道【康山在新城南门内髙三丈许无石骨盖昔人濬运河时积土所成因筑山馆志书未详所始亦弗深考耳】竟成筑馆作名园时花二月之中遇古树千年以上论为仿尽禅书四字【旧有康山草堂四字额欵暑董其昌书以康海落职后曾来此防饮得名但笔法不类香光用仿董法重书四字赐之】似于不似缅钗痕
　　汴州节木久名扬【陶糓清异録云广陵东南一都防凡百颇类京师号节木汴州】更说康山有草堂城市已云擅幽絶【石刻米芾城市山林四字似属伪作】管弦何事閙纷忙爱他梅竹秀而野致我吟情静以偿畧歩楼台髙下者谓应数典愧香光
　　新调河东总河李奉翰奏报黄流已至徐州诗以志慰
　　清晓正虑河恐复有更变卓午接奏章徐州黄水见川流六尺余归故道机现【十六日午刻李奉翰奏到十四日至徐州见黄河内黄水増长六尺八寸现已平槽溜行迅速此系仪工引河成功大坝定已合龙等语览之欣慰惟伫望阿桂等奏到耳】阿桂何未报疑信犹半伫待合龙信吾或少间
　　塔湾行宫四依
　　皇祖示江南吏韵
　　以休存夏谚时迈着葩经同任民父毋莫忘物毒亭食衣虽稍足熙皥未全形咨尔法亷者毋勤供跸停
　　题得闲堂
　　夘发辰牌驻程才廿里强【是日自扬州至塔湾】春云阁雨色野岸淡烟光到早得闲早书堂遂额堂传宣谒疆吏仍是万防忙
　　微雨
　　微雨午前宻江云暗逺天无声惟润物有喜是宜田梅萼姢如洗栁条重欲眠蜃窓凭眺处緑麦正芊芊


　　御制诗四集巻六十八
　　钦定四库全书
　　御制诗四集巻六十九
　　古今体七十四首【庚子五】
　　阿桂奏报将合龙形势诗以志慰
　　未敢称功就先期达喜音金门溜已断竹箭落犹深【阿桂奏仪封决口于本月十一日午刻两坝拢合随上填压未逾数刻金门立见断流大溜全注引河但尚有一二腰漏处未届十分放心不敢即驰报合龙然十一日金门业已断流大溜全入新河坝脚俱系停水而长水亦已消退等语】腰漏诚无碍脚停亦渐沉黄流将到浦【萨载奏黄水已长至九尺余十六日已据禀报黄水已到桃源境内距清黄交滙处不过百余里】蒇事庶几今
　　塔湾行宫五依
　　皇祖诗韵
　　五度南廵五嵗华亦经五次韵更麻豫逰敢逞已之欲中外由来帝者家防耳早嫌丝与竹怡情那在鸟和花尧年行舘惟斯一兹渐多空言戒奢
　　夜雨用杜甫雨诗韵【二月十七日】
　　傍晚谓当霁江云更怒生疑池积砌色落瀑听檐声有屋那虞漏发舟应在明南方固多雨三日逭防城
　　河南廵抚荣柱奏报得雨诗以志慰
　　京师得雨念齐燕【昨王大臣奏京师得雨有燕齐逓待佳音报之句】豫近因之报到先【荣柱奏报二月初一日初四五等日春雨霏霏麦苗益易长养等语豫省距江南较近故报先到耳】同是仲春初四五【豫省得雨与京师同在初四五等日云势广濶逺近自获普霑】均霑二麦益芊眠无妨郊外糓种布自合街头粮价平更喜仪封合龙近【阿桂等奏仪封决口于本月十一日午刻两坝拢合随上填压未逾数刻金门立见断流大溜全注引河现在加倍镶压赶添邉埽外防使河水大消坝工稳固即驰报合龙】为民额手庆忻然
　　过洲镇
　　字原为江里洲闸成潮不到扬州【蔡寛夫诗话云润州大江与扬子桥对岸洲乃江中一洲唐李绅诗云扬州郭里见潮生当时大江之潮扬州固尝见之自州以闸为限潮遂不至扬州记载家就失实尝订正之详见向所作广陵涛疆域辨】从来记载多迁就各执见闻滋怨尤无暇因他考古迹有心惟是切民谋甲申忆被坍沙后【甲申六月髙晋奏洲江水长发丈余廻阑坝岸坍齧至七月泛平加甃碎石江塘复完十余年来颇为安巩今阅视居民较之前廵所见益觉稠宻矣】重覩闾阎奠以稠
　　渡江
　　不借称帆利真如渡镜空云头霏细雨江靣敛微风舣岸方知到得门乃自通
　　渎神信昭贶欣感意何穷
　　至金山驻跸作
　　画舸长江兹五度较前四度景嫌殊云瞻日就情仍彼游奉
　　欢承感切吾未可罢巡以民恋依然安泛赖神扶全山纯粹而精处秀助吟酬那得无
　　金山寺五依
　　皇祖诗韵
　　治安端在万民和钦仰
　　尧勲自励多即此林林迓銮者心诚如保中【去声】云何
　　题镜治斋
　　浮玉中行斋向曽额镜治憇宿偶循名于斯有二义一曰镜在民果得教养遂一曰镜在已屋漏可无愧自审多未逮徒言何济事返躬每以先玩景犹其次
　　逰金山寺五叠蘓轼韵
　　观我莫若观乎民浮江即似浮于海君师责匪道不行遐想乗桴愧应在泊舟兹复逰头陀风恬曽弗扬微波长流万里奚啻万西源东委兴懐多往来梭织行帆楫四民赴时争一日养欲给求其艰哉省方亦曰厪黎赤海门涌出玉蟾魄光耀巨川练非黒而我夕窓方暎明拟赓苏句心先惊欲罢不能羞不识险韵依然一体物流者为水峙者山曰流讵巧峙岂顽峙流祗寓乐而已何系仁山与知水
　　题文宗阁
　　皇祖圗书集大成区分五百廿函盛空前絶后菁华焕内圣外王模楷呈秀稡江山称【去声】此地文宗今古贮层甍畧观大意那知要知要仍惟在力行
　　咏苏轼玉带叠乙酉诗韵
　　七百余年玉带遗笑他佳话竟何为印公出口遂成偈坡老围腰竟失仪胜在负邉亦知否匪伊即我底须垂山僧匣衍夸珍古问彼古人宜不宜
　　题陈卓江天帆影箑头
　　大江渺渺接长空一叶轻舟防破中那是箑头摇动处好看五两助帆风
　　金山四叠旧作韵
　　大江洗不尽山青色匪色还形匪形万刦以来天与净九州之内地称灵仲春月值景方鬯十五年过跸重【去声】停为忆前巡掖
　　辇处措词无绪意冥冥
　　试看栏外东流水恰似胷中一片天魏踬吴颠同是戏风声月色自为仙镜呈上下照终古楼贮圗书始近年【前嵗赐古今圗书集成一部于金山行宫鹾臣建阁以弆并请扁额名之曰文宗阁并御书江山永秀额赐之】翻笑开函难遍读无边景物递关连
　　观涛楼作歌
　　观水有术必观澜涛实为澜之大者海固最钜江次之较于湖河更雄也层楼峙立俯石排盈川颢气向东泻习习防风略鼔之漻泪奔腾难状写洞心骇目不可视万变千竒幻真假榜者于中若无事持心既定任上下【叶】古人于此亦有言南人之舟北人马须防风定浪亦息适才见者都无把
　　登金山塔顶四叠旧作韵
　　大江东望玉簪尖忽到拾登百级兼无地有天双目豁抚今思昔一心恬十余五载景重阅四叠七年韵再添拙速虽然逊响鉢亦非须断数茎拈
　　自金山放舟至焦山五叠苏轼韵
