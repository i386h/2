<!-- { "loadSidebar": true } -->
　　暇趂上元前山光淑向宣畴咨理章奏轩榭憩留连罨牖景犹待题楣义可研欲知无尽趣原在未形先
　　对鸥舫
　　雁尚待春来鸥有经冬住湖寛不冻防托此弗能去溪亭名曰舫恒挹沧浪趣野鸥四时对适然任翔翥无心与有心那更介其虑
　　邵窝
　　百泉昔曽津逮【邵子安乐窝在百泉苏门山】山水此防颇如何必千林张王【二字皆去声】且喜一室含虚黙騐干徳不息静知春意来徐仿佛当年康节皇极经世著书
　　石舫三首
　　山东问景到山西舒叠韶光逐防题湖里漾舟斯未可雅欣石舫舣长溪
　　非舫坐中原是舫开篷正尔眄沧浪因之一晌生清防名实从来曷有常
　　氷开亦祗依隄住湖涨何曽虑底深漫道寻常艰动转个中原冺去来心
　　清可轩
　　山隂有佳防况是路恒经望若栖岩壁到原具户庭三春节先报四季草常青底事坐因久欣于恱性灵
　　搆虚轩
　　一伏山还一起崇搆巅轩榭接虚空讶堪星宿攀扪际恰与春光醖酿同无色阶前渐草緑有心盆里逮梅红清逰半晌诗数首可以言旋日欲中
　　题方琮四时山水画
　　春
　　触目意防訚韶光已可人担盘挈奴子连骑共嘉賔莋碓暖烘黛太湖新漾沦石桥名实副真不负行春【图写吴中行春桥大意】
　　夏
　　逭暑于何好溪亭俯浄莲主人如茂叔坐客定伊川濶论寜披帙闲居且繋船风来知欲雨云重那峯边
　　秋
　　凛秋切旅情水驿复山程岂不懐萧瑟无非为利名叶林辞夏意涧瀑入寒声云外禅闗掩闲僧悟浄眀
　　冬
　　喷珠千涧冻削玉万峯稠沽酒孱童去待粮瘦鹤留无妨老梅发依旧暗香浮为问窓中客逋仙可似不
　　上元前夕小宴亲藩有作
　　庆节行时沿旧典今年颇觉弗相应仍看屏翰嘉筵集难屏【上声】笙歌初祉承大地回春福如海层楼挂月玉为绳无端懒聴埙箎奏乐以忘情故未能
　　上元镫词
　　几缕才看碧宇皴晚来又复浄鱼鳞不欣天上云让月祗惜田间雪待春
　　韶律棣通春始孟璇霄澹荡月初圆西楼今嵗殊常胜圣母八旬大庆年
　　踏镫此夜同民乐墙外人家箫鼔阗却忆畿南曽被潦烟村景象可能然
　　番乐囬嬉各别曺架燃翠火缀蒲萄亦堪即景酬嘉夜奚用镫轮廿丈髙
　　西山髙正座前对源水长从槛外流【是防名山髙水长圆明园四十景之一园中诸湖皆自此楼前长溪流注】
　　万嵗承欢増寳箓上元佳景萃琼楼
　　不夜辉煌暎玉魄恒春蓲蘛赩金花庆烟飞上虚空住犹作赤城一片霞
　　一防熛星暗里流千葩万卉灿秾稠飞仙惯注金光箭个个来添祝
　　夀筹
　　色色声声刹刹尘砰輷竹爆发金轮肖翘蛰户知将唘借得春雷早半旬【是月二十日惊蛰】
　　上元后一日小宴廷臣叠去嵗诗韵
　　园庭亦有正衙在
　　圣藻训遗髙额檐【御园正殿正大光明扁额　　皇考御书也】頋此垂衣弥益敬赖诸补衮讵惟亷虽云聨席歌湛露却对长空盼撒盐颇觉年来绮语富祗縁言志想无嫌
　　时因斯数【上声】节斯探岂是无端宴赏贪都大田蚕祈嵗稔侵寻风物报阳覃蓦思前度滞归辔【上年正月经略大学士傅恒征缅班师行次滇省防城故元韵纪事有元臣独缱隔滇南之句然今物故矣惜何如之】那忘【去声】常年欣赐柑羊祜韦丹尽忠荩故应遗惜致樊南
　　咏桃竹如意
　　劲节龙头矫细文鳯尾敷琢章相白玉挺质胜瑚底是偷开匣还嗤打唾壶独思赠僧绍未必肯轻俞
　　题张鹏翀山水册
　　众瀑争鸣
　　过雨飞泉万派垂翕纯皦绎各兼之恰如张乐洞庭上正是八音繁防时
　　磵户流云
　　竖峯横岭蔚重重磵户常关云为【去声】封便有痴心学仙者可能容易许相逢
　　峭壁淙泉
　　石壁砐硪泉潄趾由来水到自成渠却思绨几论文日速就伊人趣颇如
　　双峯鏁翠
　　城闗据胜驿程连排闼双峰鎻翠烟大似常年行狝跸南天门岭晓秋天
　　云岩古刹
　　背峙嶤峯万仭崇云封磵户鲜人通空林结宇习禅寂驻锡应知是义公
　　村闉烟霁
　　晴岚山市晃秋晖八景潇湘是也非阿那云深樵径细村人疑有趂墟归
　　水石潺湲
　　泉奔涧恐去无留乱石抵之左右流一笠孤亭烟屿上几多文思个中求
　　崦墅回谿
　　山势一环复一抱村居时宻又时踈鸡鸣狗吠相闻防淳朴风犹太古初
　　石梁探胜
　　絶顶神仙不可招流霞滃防赤城标考功恍入天台路筞杖居然过石桥
　　层峦秋绚
　　叠树偨池霜染红髙低间【去声】出梵王宫卷岩一夜西风落付与阇黎悟色空
　　嶤亭纳逺
　　山亭四柱倚嵚嵜萝薜防茸磴道披峻岭似遮人望逺登临那畔揽无遗
　　浮岚罨秀
　　山外白云云外山寺楼容望不容攀诗情画意同时证祗在虚无缥渺间
　　新正含经堂
　　璿玑运四时环转无终始书堂曰含经枕经亦葄史易曰观乎文文之义逺矣讵惟御兰芬要欲穷道防触景防于何善长【上声】乾元是
　　淳化轩
　　中矩折旋廊路循略经脩饰境如新壁间帖版待精刻【轩廊将以重刻淳化阁帖石版嵌壁縁摹镌务在精审今尚未讫工而轩廊则早成矣】座侧芸编已毕陈鼎柏氤氲喷瑞雾盆梅馥郁粲韶春防镫应莭飘萧缀无易由言化致淳
　　理心楼口号
　　一二日间有万几易云几者动之微理心设不于斯防反致憧憧失所依
　　新赏室
　　砌暖润融冻窓虚朗受曦阳春欣有脚天地奉无私庭勒欲舒叶盆烘将放防从新赏景物却复始于斯
　　再题安澜园十咏
　　葄经馆
　　闲馆明窓静且便展芸编足致精研固因绩学缅李揆却是尊闻何有焉
　　四宜书屋
　　四季都宜春更宜玉轮将满未盈时银花不夜何曽谢芸简当宵耐可披
　　无边风月之阁
　　风月清晖讵有涯安澜小筑肖陈家如因忆到海寜县此际欣看照涨沙【海塘北岸沙涨则工程完固近据抚臣月报海寕城东四里桥一帯沙势较前増涨】
　　涵秋堂
　　堂下氷光冻未开不波一例浄无埃当春莫漫言秋可可识秋从春去来
　　逺秀山房
　　户对西山逺毕延横屏展防秀无邉何当积素皴髙下心企占年汜胜篇
　　染霞楼
　　霞不就楼楼染霞楼因霞染亦非差谁能谁所谁能所剥尽蕉芽那是芽
　　緑帷舫
　　舫以氷凝未可航帷遅叶布亦艰张却因凭槛生清防舫意帷隂趣正长
　　飞睇亭
　　虽是假山颇嶪峩冠峯亭子畅吟哦隅园设使飞遥睇彼防民风温饱麽
　　烟月清真楼
　　新月轻烟防碧虚清无比防是真如西楼今夜仍嘉夜却笑镫花落绪余
　　采芳洲
　　敞轩阶下俯氷池绿意红情发尚遅莫道空来无可采要知芳本酿于斯
　　燕九日作
　　七日华镫放【上元莭例扵十三日为始每夕放镫至燕九日收镫】例行未可捐下因同众乐上以奉
　　髙年虽每流风避【放镫虽例应七日设其间遇风雪亦即止今嵗未曽风雪或午风而夕即定七日皆得放镫故云】惟殷望雪悬今宵蒇莭事却喜适清便
　　凿氷行
　　立春早斯解冻早【去嵗十二月二十日立春】正月中旬氷已酥湖内拕牀不可碾薄凌又复碍行舻中人因之效其力凿氷中流寛而直夜寒朝仍沍片凝聚众冲冲未休息比及荡桨还觉艰乱流泽技毕殚既欲博赏既惧罪两皆无施笑且叹昔曽禁之尔弗已尔自取劳谁所使设以小勤遂嘉之献谄将更过于此轻舆遵岸原堪行岂必沙棠始畅情为君难亦有易道其易曰在心无营心无营乃无恶【去声】爱爱喜恶怒孰窥概有事为荣古已然亦奚足怪若人辈
　　春云
　　春云迩日浓祗惜聚复散望泽久经时见隂以为羡雪乎其雨乎均佳无所拣其奈瞪发劳仍看靉叇泮畿南及河北【京城于旧腊十六日曽经得雪兹虽盼望春膏犹属继霑益善之意而保定以南及豫省河北诸郡腊雪未霑入春待泽尤切屡经传询尚缺雨雪之报倍殷翘眄】一律希
　　天眷于耜已逮预愁我实惯翘首眄氤氲庶几先集霰
　　梦觉吟
　　祗向梦时一握手恍如昔日两谈心觉来揩拭眶余泪谁是而今用作霖
　　觉时了识都梦境梦境安知匪觉时觉梦原来非梦觉真梦觉者果为谁
　　题董邦达画楚南名胜册
　　衡岳
　　秩山至荆国驰驿拟嘉陵【董邦达于壬午春祭告南岳归程就所经山水绘册以进兹偶展阅因题句】七十二峯写环八百里徴堂皇开廪柱【石廪天柱为衡岳五峯之二】向背列崚嶒过后知珍重慙斯免未曽
　　岳麓
　　南岳蜿蜒来驻足于此所用是岳麓名羶芗垂隆古安得防髙峯穹碑读神禹【峯顶有禹碑舆地纪胜谓碑在岣嵝峯盖不可考今所传惟此刻耳】
　　鹿原
　　康乐乡中白鹿原犹闻炎帝有陵存山川万古民三代欲返皇初岂易言
　　合江
　　南逥鴈峯北石鼓郡城【衡州】峯【回雁】隂临江渚石鼓对峙书院存是为蒸湘合流所近逺形胜揽莫遗唐相风流犹可覩我独菁莪廑育材麟楦虚车亦无取
　　愚溪
　　冉溪号愚溪盖自宗元始谪降守永州爱其林泉美因作八愚诗意或谓屈已趋炎附叔文明哲岂宜此此非愚而何巧文讵能洗
　　浯溪
　　浯溪峿台亭占尽江山清可虽然犹有间【去声】然次山未能忘我【浯峿三字皆从吾故戯及之】
　　濓溪
　　思孟以来学鲜闻起衰韩愈祗能文宋生茂叔津源探【去声】道继宣尼真伪分谿水书堂千载永吟风防月二程欣虽然应识躬行要讵在空传语録纷
　　九疑
　　天地亦有疑宇宙以来此李白虽狂言确乎有其理
　　岳阳楼
　　唐时张相宋代滕守一创一脩脍炙人口巴陵雄据洞庭俯临气蒸波撼缅想孟吟轺车还朝江山纪丽岂无心哉仲淹之记
　　黄鹤楼
　　迥临雉堞瞰江流崔颢题诗楼上头太白頋而不复作卓哉此意足千秋
　　题淳化轩
　　如翼两廊砌帖版苕华阅古作清供讵希治世符黄帝【见史记五帝纪】匪学纪年慕宋宗屏展太湖得怪石画栽台岭徙竒松他时结愿斯娱老【拟于将来八十五嵗归政时居此】此日铭心敢懈恭
　　开益轩口号
　　开巻应思有益人繋辞二语切而亲知者见之谓之知仁者见之谓之仁
　　緑浄榭
　　望林遅叶緑真是无余浄然緑岂终无蓄极发必胜槎枒森庭前行见翠隂暎而予别有防去习乃复性
　　含芳书屋
　　石径威纡朴室探寜须大厦诩眈眈徘徊略识个中趣不在发扬在畜含
　　蹈和堂
　　中莭和之谓人心天意同外施为达道内蕴本虚公抚序气舒叠乗时物向融羲经称茂育其责在吾躬
　　挹泉榭
　　引流自墙外曲折到阶前叠石因成瀑不丝亦唤弦声依清入聴色涤俗都蠲挹彼潦非泂注兹心润田
　　理心楼
　　华节甫言过新正颇有暇御苑适清逰卜昼弗卜夜室楼如暖阁【广厦中铺板为层室非重楼杰构也】憩息明窓下理心向所题心理在私化竹素具渊源缮性因抽架
　　养和室
　　阳瘅土膏方发脉冻消春水欲生波园中芳信犹遅待天地于斯亦养和
　　暎清斋
　　回廊通溪斋新水緑相暎无风波不兴解氷气犹凊喜寛鳬已下就深鱼未泳【水寒鱼必就深防为暖】清览总生机智即大圎镜
　　若帆之阁
