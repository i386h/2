<!-- { "loadSidebar": true } -->
　　吾党一时得疑从异代来鳌扶华顶出鹏击大溟回有重身能任无坚势不摧宗生尤卓荦扵我重徘徊神赏荆人璞能惊鲁殿材句成兼庾鲍毫腐失邹枚四顾心逾切相过眼倍开骥腾咸辟易凤举未摧頽此日江淹赋青天郭隗台行留念萍梗归去逐蒿莱赫奕西京贵飘零防祀灰古今俱努力显晦必闗才物理须推乆时名尽可哀天涯未为逺挥白亦雄哉
　　送黄资礼谪判漳州
　　白简当年疏真无愧古人举朝回气色中贵失精神日月流言事风霜敢谏身向来余万死此去有孤臣别地荆榛满之官橘柚新涛驱千嶂雪花万家春任侠非凌守虚懐欲近民临岐绕朝防为尔重沾巾
　　送周叔夜守莱之平度州
　　冠盖灞陵中相看吾道东五马分符贵三齐列郡崇鹗指天邉日龙嘘海际虹恩推圣水润才借墨山雄看市遥知雾回车欲问风绶花红缬采带草緑凝丛时当玺书下毋忘保障功
　　为呉员外赠别【员外亡内子乞假归时主试毕得请】
　　围棘暂淹留余香故结愁采珠新照夜沉劒易悲秋更是防恩卹将言歌薄防杨栁青含雪芳杜緑分洲徘徊不忍道迢逓阻相求星辉凤凰岭春漾木兰舟蕙帐重盟鹤菱歌不起鸥汉庭方念贾魏阙更悬牟赖得霅溪水时从东北流
　　送严整之天台丞
　　闻道天台路花深似武陵君当簿书暇乗兴独攀登蜃将朝市出虹并石梁升念以风尘寄能偏吏隐称泉声当晩案山色满春塍要使人呼父毋令予负丞临岐别有贶托意在壶氷
　　夀呉封君九十翁子防政宪副侍养其孙峻伯郎中来请诗
　　天目横佳气苕源出紫涛年同授书老家是徙陵豪乔木千林色江湖万顷膏身轻卭竹杖兴逺木兰舠大陆双鸿羽芳池一凤毛金绯陪几屐芝玉庭臯肤挹青精润歌裁白苎髙兹辰玳瑁宴上客鹔鹴袍露掌僊人馔云盘帝母桃雕厨荐杞菊银烛醉葡萄名已丹书宠恩应束帛褒独惭西署列班管罄挥毫
　　寄袁履善
　　使君有氷神燕市醉相亲竒字扬雄敌新诗鲍照伦衔杯即河朔对局类秦人一去璚枝晩相期瑶草春兴从思鲙逸年与士龙均北阙江湖梦南冠市井臣才浮荘叟瓠官积汉家薪吾意或无愧天涯能重陈
　　访太史李丈石鹿草堂
　　罢停青雀棹来访碧山居杂浦桥能识飞花径未除坐通文举刺牕满邺侯书为酒初收秫分泉自灌蔬舞畱圃鹤钓得渭濵鱼握麈青天外弹碁白日余荣庭更兰桂触目有璠璵邑相陪莱服门人奉笋舆烟霞东阁履星斗上林裾燕客多相问君无厌汉庐
　　代妇寄周子
　　防子适上国贱妾依空房防防语孤影亭亭待夕阳铅华强欲御泪靥不留妆结网陈双箭牵丝理七襄何当化磁石引恨入君肠
　　代周子答妇
　　目断故园栁身恋上林枝吾当恨霜鬓卿亦叹蛾眉两地栽黄檗辛苦不相知入梦惊猧短裁音托鴈迟惟余子夜月曽照流黄机
　　送章道华提刑之江西
　　旧传分鼎业争重有洪都日月疲龙战乾坤抚骏图山今奠庐岳涛不震彭湖伯仲桐圭启东南竹箭输异时忘帝力惊代得贤扶子也汉廷尉才其楚大夫秋霜动旄传夜斗辨昆吾胜槩挥毫出妖氛揽辔无鱼跳亷访佩虎拥使君符匝日青骢马鸣风金仆姑感时冠欲立忆旧眼堪枯八叶仍英主千秋仰睿谟楼船南下濑车骑北单于地力傍搜尽天心转鬭孤只应三表擅不必寸丹殊倘遇王尊道相期莫忘驱
　　赋得金凤花
　　初秋鲜竒色亦足缋吾轩娇姿委露弱质含风飜红纎上玉指碧浅轹银盆质是黄花役名为众羽尊闽宫谁第一小婢最承恩【唐诗呼金凤花为菊婢闽王璘所幸婢曰金凤后册为后】
　　赋得料丝灯
　　灵象来西域竒丽荐南滇鲛丝氷泪滴蛤粉夜光县映彩疑花笑切翼类蝉聫薄云全带月澄流微澹烟欲奉咸阳殿先近五侯筵
　　赋得纱灯
　　谁剪纱为叶翻怜玉作枝霜轻织女制星影娥池流黄动金缀分红入翠巵灿烂欺萤耀霏薄胜蛛丝还同瑟瑟幕不掩丽姢姿



　　弇州四部稿巻三十
　　钦定四库全书
　　弇州四部稿巻三十一
　　明　王世贞　撰
　　诗部
　　五言排律六十首
　　赠梅将军
　　无论汉飞将驰射尔谁先一劒酬知已千金结少年建牙沧海日挥羽蓟门烟韎韐戎王锦瑚宛马鞭乾坤兵事重将帅主恩偏欲问汾阳贵吾夸未遇前
　　回龙观
　　绛节春时憩宫夜不扃薛衣屏日月松骨破雷霆剥落羣真像凄凉上帝庭蚁防留雉堞蜗壁断丹青王气千年合銮舆一夕经河山被容卫草木吐精灵谷忆三呼应云疑五彩停莫将荣辱理来此叩桑溟
　　过天津
　　此地辟天津关城万马屯势临南极逈威拥上游尊日月分三辅风烟接九藩雕盘秋气肃鲸击夜涛奔赤羽边庭檄青油使者轩北来多破胆南望易消魂人意明羣盗天心暗陆浑凭舷仗尊酒孤抱向谁论
　　过清源李宪使宴作
　　河山初执手天地一掀髯月拥齐藩节霜回汉使幨宦途郷语细军令酒杯严白苎调歌管青衣度舞帘香抄云子饭洁称水晶盐笳鼓行营急兰膏北海淹金吾应不怕为许夜厌厌
　　自天津南所经由亡不陆沈者聊成短述兼志忧年得十六韵
　　脉涌中原破隄平万穴趋青天回碣石大壑播方壶甲子尧年偶庚辰禹佐殊向来分水陆兹徃混江湖逺舍晨都鳄危樯夜宅乌鸥行饶道路桧偃夺菰蒲急瀑千珠溅寛流一镜铺縠文寒茧栗锦色昼糢糊紫鳯疑来徃天吴或有无驱惊倐忽帆迫乱喧呼怒激钲声废微争线力扶身轻仍燕雀势定始妻孥瘗马祠空白防目易朱客程兹地险民力几时苏沈灶生涯尽投薪骨髓枯茫茫上帝逺吾意欲招巫
　　寄李于鳞二十四韵
　　四顾空搔首中原独抚膺月寒青海鴈风偃赤霄鹏道路逢他辈声华亦可慿强为知已语敢并故人称忆自唯吾汝相逢属废兴舟聨私郭泰楼卧仰陈登落月过三市髙秋问七陵河奔浩莽荡岳削重峻嶒没羽真疑虎疎韝乍纵鹰风烟身许混天地目频瞪俗就谁心折篇成岂价増拙于贫贱共狂得古今憎岭表梁公实山东李伯承宗徐少卓荦榛也老飞腾独徃时难遏横行意颇矜英雄方识尔踯躅有来朋眉宇千年色襟期万壑氷过从原不偶聚散忽因仍别路人如织微官我独防孤槎春气逈双劒斗文凝酬酢懐翻切浮沈道鲜能暂归依酒伴随泊访渔灯此物期终遇生予或可征亦知疑白璧代尔任青蝇
　　淮阳公署遣懐二首
　　空馆云常合荒阶叶易平风霜私俗吏天地狭狂生啸引双长铗愁依一短檠惜眠晨鼓罢散食午禽鸣刀笔难违世文章肯近名翛然竟何语奇思独能惊
　　其二
　　向惜湘累有行求越石非官寕为吾设事颇与心违随遇浮沈足相知积渐稀庭隂吏散树色晩鸦归白髪过搔首青云阻拂衣淮南小山桂郷思欲飜飞
　　奉送大司冦应公还天台
　　投劾心初遂生平节未磷两朝均出入一代借陶甄有念俱生物无营独任真向传铜柱徼曽拥绣衣巡羗笮乾坤尽甘棠雨露匀戢兵驱揖让吹律起沈沦直道萋菲易归装薏苡贫至今防颂徳犹自满文身海岱严旌钺阿衡领缙绅名齐山相逺治访葢公纯北斗官逾贵西曹法转新自来惟重意或少不寃民在宥求明主遗安惠老臣但无惭竹简何必问蒲轮瀑布遥飞汉衡门岂避秦月来天柱晓花发石桥春白首风波隔红顔药物亲栖迟余故吏黯淡走庸人拙计穷縁木微才老积薪空为国士语南望重伤神
　　正月六日雨阻江上因记昨岁同于鳞诸君访茂秦于华严庵分韵赋诗一时之盛怅焉有懐爰赋十韵
　　昨岁还兹日相携出建章去乗支遁马来借逺公房所遇皆同志焉知在异郷天花沾草木佛日转氷霜诗辨三乗体经翻四大藏降心皈鹿女説法礼狮王有防因能就言离业转长弥天今落落大地各茫茫雨雪逢南土风烟阻上方未湏论幻迹吾道本何常
　　李南雄而进
　　尔父南宫老尊为帝者师向来麟阁重况有凤毛奇难弟曽双防中年暂一麾累朝悬赐履万里借褰帷庾岭熊轩过凌江雀舫移宦资装石见心事买山知乔木风霜古渔樵日月私浮云回意气流水莹须眉学稼兴时早防花散毎迟不须求大药即此是僊资
　　赠浦翁
　　早应公车辟亡何爱隠沦传经问心事却杖转精神守黒偏柔物躭颇避人乾坤为圃意湖海狎鸥身鸡黍能谋嵗莺花自与春东林倘开社识尔白纶巾
　　同陆象孙咏玉兰
　　暂借辛夷质仍分薝卜光微风催万舞好雨净千妆月向瑶台并春还锦障藏髙枝疑汉掌艳蕋胜唐昌神女曽捐佩宫妃欲施香谁为后庭奏一曲按霓裳
　　读陈佥事祚遗事有感
　　爱主投经术如何遂触鳞艰危兼数口徂落始孤臣吾道风霜旧君明日月新数罹年自老垂死意常伸岳峙生前节星流化后神向来绨几上白简竟何人
　　送徐汝厚之阳信令
　　射防兰台日题名棘寺年风波乍相失云树莽俱悬月就留陈榻天迂访戴舩衣冠仍澒洞朝野并屯邅不谓艰虞后重逢涕泪前移灯申契濶握醑几留连辞赋惊心少交亲举目偏公车除牍下僊舄异方传惜别频防鬓深期各赠鞭河山齐十二礼乐鲁三千保障谁堪语弦歌尔自先弹琴野雉聴开阁县花然太岳千家色讙隂万井烟犊归新卖劒马饮旧投钱题壁劳明主征书与大贤他时但鸾凤莫使变鹰鹯
　　七夕汪李二丈同过饯谢山人
　　兹防为别六街愁思生月沈河不见鹊逈夜无声波浪鱼龙卧关山鸿鴈征天孙一夕语国士九秋情逐世吾何拙离居各未平明河无捷路梁苑有髙名缥缈低云树羁栖隔露茎年年当此夜念尔若为情
　　游石湖登上方寺
　　客语上方胜藤萝手自攀归云初半塔过雨忽分山晻冉开青镜参差列翠鬟苔衣沾步屧栢子落禅关自喜长年慢犹惭老宿闲鸟还应已暮未肯下人间
　　嵗暮家居有感
　　伏腊京华防今从海上防中原散朋旧故国倦衣冠诗巻供人笑尊醪把自寛枯桑朔意久过鸟夕阳寒节序颦眉得人才屈指难未堪时揽镜吾髩欲如潘
　　送梁思伯还南海
　　韦贤原相汉其子独辞侯问岂家人产交唯国士流衣冠寜向俗书巻自寛愁蹑履三神徧题诗五岳留道存匏肯系材大瓠还浮傲世时扪虱全身或应牛席回桐栢雨帆入广陵秋淮海桓伊笛乾坤郭泰舟众情双眼在吾党寸心酬欲别频更烛相思但倚楼燕豪赠匕首粤女问刀头鴈徼防犹去羊城望转脩求僊勾曲岭载酒鬰林洲何日寻初服相期向子游
　　为茅太守题凤皇泉
　　神瀵悬丹穴灵巗控紫京谁题秋涧水还并古台名润借岐山彩流为嶰谷鸣梧桐寒不谢霜月照逾清燕尾人家色羊裘钓者情今防渐如练为尔映双旌
　　赠方东平
　　东郡分符日西京奏赋时文章元汝在吏道亦吾师宦岂将迎足顔应抚字移河流回驻马岳色吐褰帷一变加齐易三年报鲁迟向闻亷吏节实恐动人知
　　送万比部章甫兵备云南十六韵【时有元江之役】
　　籍甚衡湘誉曹推法吏先冯唐难计秩荀羡始过年喜识皇封大恭承阃命专西南汉君长靡莫禹山川五尺疑无地千盘忽有天箐隂连昼合花暖四时偏暮雨辞归鴈春云落站鸢魋编分蹻国筚辂启熊阡节制非今少跳梁自古然楚氛开斧钺巴雪引戈船计密韬钤里炎驱羽扇前深恩羊帅并髙谕马卿传织毾供夷税销兵垦笮田俱论碧鸡祀重奏白狼篇援柱威终复防刀位必迁所余岐路感挥手灞陵烟
　　送李贠外实夫
