<!-- { "loadSidebar": true } -->
卷十四
简文帝（七）
卷十五
萧绎（元帝一）
卷十六
元帝（二）
卷十七
元帝（三）
卷十八
元帝（四）
萧方智（敬帝）
卷十九
萧统（一）
卷二十
萧统（二）
卷二十一
萧统（三）
卷二十二
临川王宏
临贺王正德
安成王秀
萧欣
南平王伟
平王恪
萧映
长沙王渊业
衡阳王元简
萧昂
萧昱
邵陵王纶
萧圆照
萧方等
卷二十三
萧子范
萧子显
萧子云
卷二十四
萧子晖
萧眕素
萧介
萧琛
萧靡
萧和
萧绮
卷二十五
沈约（一）
卷二十六
沈约（二）
卷二十七
沈约（三）
卷二十八
沈约（四）
卷二十九
沈约（五）
卷三十
沈约（六）
卷三十一
沈约（七）
卷三十二
沈约（八）
卷三十三
江淹（一）
卷三十四
江淹（二）
卷三十五
江淹（三）
卷三十六
江淹（四）
卷三十七
江淹（五）
卷三十八
江淹（六）
卷三十九
江淹（七）
卷四十
孙谦
沈麟士
顾宪之
夏侯详
伏曼容
伏恒
伏挺
乐蔼
何点
何胤
何炯
何敬容
曹景宗
刘思效
范述曾
卷四十一
任昉（一）
卷四十二
任昉（二）
卷四十三
任昉（三）
卷四十四
任昉（四）
卷四十五
谢朏
谢举
韦睿
范岫
王茂
王莹
谢几卿
范缜
范云
范孝才
范筠
卷四十六
陶弘景（一）
卷四十七
陶弘景（二）
卷四十八
王志
王揖
王泰
王缉
王珍国
王柬
王彬王缄
严植之
贺瑒
贺琛
阮研
袁昂
卷四十九
何佟之
卷五十
徐勉
徐怦
徐摛
江革
江贶
卷五十一
王僧孺（一）
卷五十二
王僧孺（二）
王僧恕
王僧崇
卷五十三
陆倕
陆云公
陆杲
陆煦
裴子野
卷五十四
张充
张率
殷芸
殷钧
高爽
庾昙隆
王屮
曹思文
卷五十五
锺岏
锺嵘
卷五十六
刘之遴
丘迟
裴邃
裴之横
丘仲孚
马元和
蔡僔
卷五十七
刘峻
刘歊
卷五十八
周兴嗣
司马筠
柳恽
许懋
谢广
陆玮
明山宾
周舍
司马筠
卷五十九
柳忄登
谢绰
庾咏
王琳
王锡
王希聃
张缅
陆琏
沈宏
颜缮
孙挹
刘洽
王仲欣
沈绲
张翻
郭祖深
何亻间
何逊
徐绲
王靖
卷六十
吴均
刘勰
刘孝绰
卷六十一
刘潜
刘孝威
卷六十二
陈庆之
陈昕
朱异
到洽
刘昭
卷六十三
刘缓
祖恒
朱史
虞履
虞僧虬
虞爵
陈宣懋
傅岐
王僧辩
元树
元法僧
卷六十四
张缵
张绾
卷六十五
王筠
王述
皇侃
卷六十六
庾肩吾
阮孝绪
卷六十七
任孝恭
谢郁
黄士龙
大士傅弘
王曼颖
沈绩
褚氵存
宗士标
庾元威
王琛
王彭
卷六十八
後梁宣帝
明帝
後主
甄玄成
沈重
尹德毅
王琳
列女
刘令娴
卷六十九
阙名
卷七十
侯景臣王伟
外国
盘盘国王
丹丹国王
于ヌ利国王毗邪跋摩
狼牙修国王婆伽达多
婆利国王
中天竺国曹多
师子国王伽叶伽罗诃梨邪
卷七十一
释氏
释宝志
卷七十二
释氏（二）
释僧（一）
释僧（二）
卷七十三
释氏（三）
释慧皎
卷七十四
释氏（四）
释明彻
释宝唱
释法云
释智藏
释僧顺
释僧果
释智恺
释昙斐

卷一
◎萧衍（武帝一）
　　帝姓萧讳衍字叔达，小名练南，兰陵武进中都里人，齐高帝族孙，永明初为巴陵王南中郎法曹行参军，历卫将军王俭东ト祭酒，随王镇西谘议参军，隆昌初为宁朔将军，镇寿春，除太子庶子给事黄门侍郎，明帝即位，封建阳男，历右军晋安王司马进陵太守，入为博士太子中庶子，领羽林监，镇石头，寻拜辅国将军雍州刺史，永元末进征东将军，和帝即位，为尚书左仆射，加征东大将军，假黄钺，进中书监、大司马、录尚书、骠骑大将军、扬州刺史，都督中外诸军事，封梁公，加九锡，位相国，进封梁王，以中兴二年四月受禅，改元七：天监、普通、大通、中大通、大同、中大同、太清。在位四十八年，谥曰武皇帝，庙号高祖，有《周易讲疏》三十五卷，《尚书大义》二十卷，又十一卷，《毛诗发题序义》一卷，《礼记大义》十卷、《锺律纬》六卷，《孝经义疏》十八卷，《孔子正言》二十卷，《通史》四百八十卷，《老子讲疏》六卷，《兵书钞》一卷，《兵书要钞》一卷，《金策》三十卷，《围棋品》一卷，《棋法》一卷，《集》三十二卷，《诗赋集》二十卷，《净业赋》三卷，《杂文集》九卷，《别集目录》二卷。
　　◇孝思赋（并序）
　　想缘情生，情缘想起，物类相感，故其然也。每读《孝子传》，未尝不终轴辍书悲恨，拊心鸣咽，年未髫龀，内失所恃，馀喘《立令》《立屏》，奶媪相长，齿过弱冠，外失所怙，限职荆蛮，致阙晨昏，江途辽，家无指信，仿佛行路，先君体有不安，昼则辍食，夜则废寝，方寸烦乱，容身无所，便投刺解职，以遵归路。于时齐隋郡王子隆镇抚陕西，频烦信命，令停一夕，明当早出。江津送别，心虑迫切，不获承命，止得小船，望星就路，夜冒风浪，不遑宁处，途次定陵，船又损坏。于时门宾周仲连为鹊头戍主，借得一舸，奔波兼行，屡经危险，仅而获济、及至戾止，已无逮及，五内屠裂，肝心破碎，便欲归身山下，毕志坟陵，长兄哀愍，未说独行。续有北问，狡虏寇边，朝廷以先君遗爱结民，咸思在昔，故旧部曲，犹有数千，武庆宗将领留防彼镇，时便有旨，使寿春，王事靡盐，辞不获免。刺史崔慧景，志怀翻覆，远招逋逃，多聚奸侠，大猾凶丑，莫不云集，至如彭盆韩元孙等，不可称数。倍道电迈，奄至淮淝，凶徒疑骇，相引离散，台军主徐玄庆房伯玉等，欲袭取慧景，乃固禁之，方得止息。是岁齐明作相，疑论未决，密驰表疏，劝征慧景，折简而召，必不违拒，即重遣还，以安其心，奸渠既出，缘边无虞，旬朔之间，慧景反镇，即便解甲，以归京师，因尔驱驰，不获停息，数锺百六，时会云雷，拨乱反正，遂膺四海，念子路见於孔丘曰，由事二亲之时，常食藜藿之食，为亲负米百里之外，亲殁之後，南游於楚，从车百乘，积粟万锺，累茵而坐，列鼎而食，愿食藜藿之食，为亲负米，不可复得。每感斯言，虽存若亡，父母之恩，云何可报，慈如河海，孝若涓尘，今日为天下主，而不及供养，譬犹荒年而有七宝，饥不可食，寒不可衣，永慕长号，何解悲思。乃於锺山下建大爱敬寺，於青溪侧造大智度寺，以表罔极之情，达追远之心，不能遗蓼莪之哀，复於宫内起至敬殿，竭工匠之巧，尽世俗之奇，水石周流，芳树杂沓，限以国事，亦复不能得朝夕侍食，唯有朔望亲奉馈奠，虽复荐珍羞，而无所瞻仰，内心崩溃，如焚如灼，情切於衷，事形於言，乃作孝思赋云尔。
　　感四气之变易，见万物之化成。受天和而异命，禀地德而齐荣。察螟於蚊睫，观鹏於北溟。彼含识而异见，同有色而殊形。虽万类之众多，独在人而最灵。礼义别於飞走，言语异於鹦猩。念过隙之倏忽，悲逝川之不停。践霜露而凄怆，怀燧谷而涕零。掩此哀而不去，亦靡日而弗思。仲由念枯鱼而永慕，吾丘感风树而长悲。虽一志而舍生，奉二亲而何期。思因情生，情因思起。导情源以流澍，引思心而无已。既怀忧以终身，亦衔恤而没齿。当间居以永念，独拊膺而自伤。徒升岵而靡瞻，空陟屺其何望。涕纵横以交流，血沸涌而沾裳。览地义以自咎，惧灭性之乖方。仰太极以长怀，乃告哀於昊苍。冀皇天之有感，何报施之茫茫，晓百碎於魏阙，夜万断於中肠。心与心而相续，思与思而未央。晨孤立而萦结，夕独处而徊徨。气塞哀其似噎，念积心其若狂。至如献岁发晖，春日载阳。木散百华，草列众芳。对乐时而无欢，乃触目而感伤。朱明启节，白日朝临。木低甘果，树接清阴。不娱悦於怀抱，但罔极而缠心。兼葭苍苍，白露为霜。凉气入衣，凄风动裳。心无迫而自切，情不触而独伤。若乃寒冰已结，寒条已折。林飞黄落，山积白雪。旅雁呜而哀哀，朔风鼓而《风列》々。目触事而破碎，心随感而断绝。无一息而缓念，与四时而长切，年挥忽而莫反，时瞬ㄦ其如电。想慈颜之在昔，哀不可而重见。痛生育之靡答，顾报复而无片。悲与恨其俱兴，涕杂血其如霰。燕青春而差池，鸿素秋而翱翔。去来候於节物，飞鸣应於阴阳。何在我而不尔，与二气而乖张。常茹酷而轮回，历日夜而不忘。既视丹而成绿，亦见白而为黄。扰性情以翻覆，汨神虑而迷荒。想鸣鹤而魂断，听孤雏而心死。恸终天而无怙，号毕世而靡恃。观休屠之日，岂教义之所及。见甘泉之画像，每下拜而垂泣。忽心动而不安，遽入侍於帝室。值何罗之作难，乃舍之以投瑟。超王臣之称首，冠诚勇而无匹。士行己之多方，见石他之有权。身虽死而名扬，乃忠孝而两全。顾丁兰其何人，家河内之野王。时舞象而方及，始成童而亲亡。刻木母以供事，常朝夕而在傍。刘镇就养而不暇，常远汲而力寡。苦节感於幽灵，醴泉生於灶下。顾长沙之临湘，有古初之道始。时父殁而末葬，遇邻火之卒起。乃伏棺而长号，雨暴至而火死。又何琦其亦然，独柩屋而全止。至如王祥黄雀入帐，隗通横石特起。盛彦之开母目，邢渠之生父齿。览斯事而众多，亦难得而具纪。灵蛇衔珠以酬德，慈鸟反哺以报亲。在虫鸟其尚尔，况三才之令人。治本归於三大，生民穷於五孝。置天地而德盈，横四海不挠。履斯道而不行，吁孔门其何教。（《释藏》策七，《广弘明集》二十九上，又略见《艺文类聚》二十，《初学记》十七。）
　　◇赋体
　　草回风以照春，木承云以含化。芳竞飞於阳和，花争开於日夜。乐万类之得所，岂此心之云舍。欣分竹其厉精，惭戎车之屡驾。（《艺文类聚》五十六。）
　　◇净业赋（并序）
