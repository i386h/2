<!-- { "loadSidebar": true } -->
　　初时李续宜不敢追上，及石军第二次停鼓停枪，遂对诸将道：“敌兵必尽防都兴阿，其与我对垒者，必兵数无多，故不敢追下耳。今诸君不必自怯，速宜进击。”说罢即率诸将督军前进。三军得令，勉强进行。谁想石军鼓声又动，枪声又发，先锋赖裕新已督率各路齐下，势如恶潮，不下五六万人，直冲清兵。清兵一来心怯，二来众寡不敌，三来尽失地势，故受石军所击，不能撑持。但闻石军枪声一响，清兵纷纷倒地，望后而走。刘长佑仍恐李续宜坚执不肯退兵，乃飞马至李续宜之前，急谏道：“若不退兵，三军尽死矣。”李续宜此时方知太平人马多众，惟有传令退兵。三军一闻退兵之令，即纷纷溃窜；石军愈逼愈紧，分十路赶来，枪弹所及，但见火光迸裂，烟硝迷漫，死伤山积。李续宜、刘长佑、江忠泗等，冒烟突火而逃。此时清兵但呼大叫地，又因军行疲乏，行走俱钝，石军如生龙活虎，渐渐追近，赖裕新令军中大呼降者免死，一面却向头戴顶子，坐着骏马者射击，故将校死伤亦复不少。右军统领江忠泗，身被数伤，倒下马来，当有左右负著带伤而逃。自江忠泗既被重伤，右军多已投降，清军更为惶乱。赖裕新乘势督兵，直入清阵，各以短刀相斗，清兵死伤更众；只有李续宜所领中军，半已先行逃出；刘长佑亦丧失军士大半，与李续宜同向耒阳奔来。谁料赖裕新不舍，直追至耒阳县。李续宜不能驻扎，反向茶陵而遁。计李续宜阅下各路人马，折去三之二，将校死伤数十人，江中泗更已奄奄一息。李续宜亲视其伤，并道：“君曾请退兵，若听君言，虽败亦不至如是！今令君重伤，此吾之过也。”江忠泗道：“胜负常事耳！即为将者死于沙场，亦常事耳！惟吾等以数万之众，不败于石达开，只败于达开之部将，为可耻矣。”说罢即时咯血，李续宜抚慰数语，即令送回原籍养伤。一面报知湘抚骆秉章，请筹良法，以防达开。是时太平将赖裕新大获全胜，即以半军驻耒阳，而以半军回应衡州，向石达开细述胜仗情形。达开道：“李续宜大败，将何以处之？”诸将听罢，皆欲乘胜直捣。部将李义道：“我军以二十万之众，一举而破李续宜，更何惧于都兴阿？今宜以大军急进，沿湘乡、益阳，以通常德、石门，复转折而西，以撼川境，谁能御之？此不可失之机会也。”石达开道：“都兴阿会合诸将，以数万之众，复附之以吉林马队，理应与李续宜分道并进；今彼独固营坚壁，以候我军，彼必有谋矣。此吾军奔驰数千里，已如强弩之末，若与都兴阿交兵，恐劳逸之势不同也。”赖裕新道：“大王之言是也。自湘乡、益阳而上，皆为清兵屯驻。吾纵能破都兴阿，必须苦战匝月，始能通入川境；兵有利钝，军无常胜，不可不防。且吾军一经与都兴阿交锋，吾料两湖督抚，必调兵临我。我军虽众，仍须八面支撑，设有差池，全军俱覆矣，不可不慎！”石达开道：“知己知彼，百战百胜，赖将军所见极是。然今日顿兵于此，又将何策以处之？”赖裕新道：“兵法取易不取难，今清兵重防长江上下，桂、黔一带，久已空虚，吾等乘机南下，然后折入川境，必无能御我者。”石达开听了，深以为然，即传令移兵、先向永州，石达开自为后路，以防都兴阿侵袭。乃都兴阿并不追赶，只称已逐达开出境，即与诸将引兵而还，石达开遂直走水州。
　　时清副将余星沅，方在永州驻守，本承都兴阿命，以兵三千要截石达开。以为石达开由桂阳，反趋衡州府，必不复南下，故全无准备。石达开知其虚实，乃令赖裕新选五千精兵，衔枚疾走，先趋永州，乘虚袭之，并斩余星沅；复命兵进袭祁阳之观音滩，降清兵二千余人，石达开声势更振，桂、黔皆为震动。石达开更无阻碍，直趋桂、黔而去。
　　且说李续宜败后，因见都兴阿不进兵，大为愤恨。惟见石达开已离湘境，即引残败人马先回湖北，言于胡林翼之前曰：“弟领兵南下，直蹑石达开，以至于衡州，纵横奔走千余里，军行疲乏，以至于败，此诚弟之罪；然石达开之拥众十余万，声势既大，吾军非奔驰疲乏，又岂能必胜乎？以众寡不敌，劳逸主客之不同，而欲求一战者，以有都兴阿大军为声援也。都兴阿所部及其诸将，马兵步兵共五六万人，势力比吾辈倍之，如合力夹击，弟未敢即败。即败矣，亦未必如是之甚也！乃都兴阿由荆门下湘乡，与弟军之疲乏既异，竟拥众数万，袖观壁上，任石达开来去自如，不为一助，使弟独败。弟诚不足惜，如国家何？”胡林翼听罢，却举酒一杯，以递于李续宜，并道：“都将军与国休戚，更甚于贤弟！而贤弟奋勇任事独过之，此贤弟之所以为贤弟也。愿贤弟自勉之可矣！”李续宜听罢无语。
　　忽报称陈玉成大军复入皖境，由滁州、全椒、含山、巢县并下无为州，以迄庐州；方下舒城、桐城，直取潜山，势如破竹，当者披靡。今玉成大兵，将拦入鄂境。胡林翼听得大惊道：“皖、鄂一带，使吾等无日安枕矣。陈玉成其人悍锐，其兵健斗，今复将入鄂，武昌震动，奈何？”说罢，又谓李续宜：“近年未足抗陈玉成者，鲍超也！然自曾军大败于湖口，江西空虚，故以霆军入江西防战。贤弟又复新败，军力未复，将以何人御之？”李续宜道：“李秀成已下苏城，今在皖省者，只陈玉成一人耳。吾以一能事者，往袭庐州，以要其后，则玉成必退矣。”胡林翼道：“李孟群骁勇善战，现方驻军六安，即檄令孟群往袭庐州何如？”李续宜道：“若用李孟群则得之矣。”胡林翼便令李孟群往取庐州，一面以湘军重防皖、鄂交界之地，以阻陈玉成来路。时陈玉成欲沿潜山、宿松以入鄂省，大将吴汝孝进道：“庐州为安庆上游屏障，乃四战之地，敌人所必争。今英玉全军南下，恐清兵又复北侵，势将奈何？”陈玉成道：“吾亦虑及此矣！鄂省清国文武，以鲍超、多隆阿为柱石。吾之欲入鄂境，盖有意也。因清国以失城为大罪，吾军一到，胡林翼必求援于鲍超，吾欲其来时，以掩击之，以雪二郎河之耻也。”吴汝孝道：“忠王曾破霆军。败一鲍超，究有何用？”正说时，得报胡林翼现调李孟群往攻庐州，而率湘军重防鄂界。陈玉成道：“果不出吴汝孝所料。盂群在清军中号为能将，亦当先除之。昔吴定规能坚却一李续宾，此次岂不能却李孟群？若以偏帅截之，以大军继进，杀李孟群必矣！”便飞令陈宗胜移军相助。时陈宗胜正驻庐州，乃令陈宗胜引兵沿巢湖而东，并嘱道：“李孟群若败，必不能西向，即须向东而奔；若以一军截之，李孟群死无葬地矣。”去后即以大军北还，以陈仕章为前锋，同向庐州进发。
　　且说布政司李孟群，自李续宾死后，己得旨署理巡抚，及接胡林翼之令，即援队由六安，迳趋庐川。时李孟群军中有女子李七姑者，名嗣贞，为李奉贞之妹，本贯河南人氏，流寓湖北。姊妹二人，自言能卜吉凶，知休咎，测风雨，观星象，分毫不爽。原任鄂督杨沛曾聘之不就，自谓时尚未至。及李孟群闻其至，以礼召之。奉贞、嗣贞与其兄恒本，同诣李孟群营中。孟群欲试其术，因奉贞姊妹自称能布八卦阵，孟群即使布之。乃以石子为阵，置鼠其中，而置猫于外，猫纵横驰突，终不得进；又反而置猫于中，置鼠于外，猫亦不得出。既而向李孟群道：“此阵入者不能出，出者不能入也。”李盂群奇之，谓左右道：“孔明八阵图之妙用，今始见之矣！”又与谈气数，奉贞姊妹皆精于易学，闻者莫不奇之。当李孟群驻军汉阳时，奉贞自处静室，能庇全军，但勿见红黄色，否则不验。是时孪孟群，奉胡林翼之命，与诸军共战李秀成于武昌。孟群军中万余人，皆以为有神女护助，勇气百倍，不意竟同败于李秀成之手，于是军中以为虚妄。李奉贞愤极，率数十人直趋武昌城，孟群止之不听。及到武昌城外，令士卒先牵马回营，以示必死，后竟为太平人马所杀，其兄李恒本、其妹李嗣贞大恸，留请在营效力，以报家仇，李盂群许之。自是李孟群每次出军，必与李嗣贞相随，所问吉凶，亦间有应验。如取罗田、攻霍山、下六合，皆嗣贞先决必胜，已亦果然。李孟群因此器重李嗣贞。且谓奉贞武昌之败，祗出偶然，而以李氏姊妹之言，为无有不验也。此次李孟群遂率所部二万余人，迳趋庐州，先决胜负于嗣贞。嗣贞卜之，以为必胜；而幕友方玉润，亦精易学，以为不利。且言道：“吾军以三万众，所过罗田、霍山、六合，皆守兵无多，宜其胜也。此次往取庐州，是直与陈玉成挑战，彼军精锐且众，不可不防。”惟李孟群惑于李嗣贞所言，乃不听方玉润之谏，直进庐州，后迳围府城。
　　惟城内太平守将吴定规设法死守，李孟群连攻三日不下，心极焦急。忽报陈玉成已引大军六万，反旆庐州，风驰电卷，已过桐城，从斗铺而进，将抵庐州矣。李孟群听得面色骤变。忽见方玉润从外奔人，向孟群道：“公已得陈玉成军报乎！此李续宾三河覆辙也！玉成殆伪南下，以诱我至此，公宜速筹善法。”李孟群道：“吾欲北趋定远，东连寿、颖，与胜保合军，始与陈玉成再战何如？”方玉润道：“若此则公或可保全，然吾料陈玉成必蹑公后，是导陈玉成北进也。且胜保屡为陈玉成所败，军心望风即怯；今又新败于浦口，元气未复，即与合军，又岂能有济乎？”部将总兵王国才进道：“李续宾之败，在移军东走，相失于大雾之中；今陈玉成奔驰到此，我主彼客，未必即败，何事远遁乎？”李孟群慨言道：“大夫得死于沙场幸矣！今宜深沟固垒，暂避其锋，鄂抚胡公，必有以援应也！”于是令三军增筑营垒木栅，以图固守；然后相机应之。时各道军报如雪片一般，皆以陈玉成回军庐州，无不震动。
