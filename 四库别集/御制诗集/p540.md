<!-- { "loadSidebar": true } -->
　　斗熨犹防玉炉盛早失金【是斗以玉为匡而无底盖必中置金罏盛火为熨而金罏则早失去云】无当艰置醴有柄足申襟兰阁粉香伴柏城血色侵可贪仍出土将执孰停鍼亚父难为撞谪仙未许斟李浑遗【去声】文帝借用表坚心
　　题沈周山水六帧即用其韵
　　髙楼盘覆老松斜却俯青青竹未花【竹生花则其叶黄】遥见过桥客将至呼僮石鼎好烹茶
　　霜枫防防红犹缀秋树数株緑已踈水榭支窓不嫌冷碧天骋望与懐舒
　　江翻石壁夕阳殷耐可言归拏艇还举首遥看峯顶寺山僧闭户更髙闲
　　逺山云表一棱遥寒防秋空岚吐朝水阁幽人间对瀑目穷落落意寥寥
　　舣舟岸上有人立问答情深一幅兼却被伊谁割半璧石田遗韵祗虚拈【沈周此画凡六慎五帧皆有题句惟此帧无诗而画幅较他幅稍窄似系后人割去因以己意补题】
　　蹇驴诗兴可中收得句何曽爱俗流【陆游句俗人犹爱未为诗】最是江南风气好雪天犹自有拏舟
　　立春后一日
　　雍和宫瞻礼作
　　嵗首仍多暇春初忆旧时言瞻野鹿苑原是
　　跃龙池忍草迎韶发禅林履露滋未能泯
　　色相只益缅
　　恩慈
　　恱心殿
　　防余初嵗试逰寻咫尺塔山憩悦心恰对春屏吟翼日又看琼岛布轻隂屡霑仍冀斯为雪【京师扵冬至月腊月屡曾得雪不过三四寸而止冀得渥霑益佳故毎遇徽隂即盼其酿雪耳】望获无遑始自今更盼防音越以甚安能即境豫清襟
　　静憩轩
　　因静斯来憩以憩翻得静谁主更谁賔若形复若影曰二固不可曰一亦成梗憩者人之为静者轩之永无为契永依半座分轩领
　　揖山亭
　　四柱无窓牖云岚对面扶依稀相揖让错磨可招呼畵景入描写诗情自委输还因笑米老何必一峯孤
　　题阅古楼
　　阅古虽因蔵帖版顾名思义毎廑诸万年君鉴垂明鉴一部尚书胜法书鐡画银钩亦何异朝乾夕惕敢留余如云意在希珍赏不是知予是罪予
　　邻山书屋
　　邻与里义通宣尼云择里书屋曰邻山寓名实以此又云仁乐山择处斯为美然予无暇处偶至即行尔敢谓附于知亦勉克乎已
　　延佳精舍
　　精舍山之隂轩窓乃向阳温暾晃窓櫺煦妪防春光庭桞金未舒盆梅玉已香消息养始和意弗在芬芳楣额曰延佳延佳日正长
　　得性楼有会
　　生物皆有性所为由性得兹楼曰得性本末似倒植虽然有进焉失性多致慝既失欲得之复礼在己克言易行实难自强勉不息
　　逺帆阁口号
　　冻浦何由见逺帆两言木额镇镌镵却因氐父飞遥兴快览江天景不凡【此阁肖金山逺帆楼为之】
　　坐氷牀至镜清斋因题四絶句
　　水阁如临水裔悬坐氷牀处似登船中流那借帆和桨霹雳声中到岸边
　　廽首云楣额逺帆【塔山逺帆阁肖金山逺帆楼为之因循其名】江天遐趣寄心缄却如呼出髯翁语赢是氷光大不凡
　　萧踈岸桞逺烟浮心不波澜坐似舟可傲山隂王逸少别开生面镜中逰
　　片时随亦到溪斋门里氷池近囓阶题壁已成隔年句于斯乃易説防懐
　　题镜清斋
　　晶光暎梠檐恰似镜开奁无影为浮动有形总静恬泯心斯照鉴任物自窥觇欲问孔平仲清辉可让蟾【孔平仲翫月诗团团氷镜吐清辉】
　　抱素书屋
　　回廊遵诰屈朴屋得清嘉触目曰惟素逰情不在华桞将舒眼缬梅已彂心花试防春生处譬于绘岂差
　　韵琴斋口号
　　石溪屈注小斋临幽咽泉流作冻音白傅未为知律吕琵琶了识不知琴
　　题影宋钞新仪象法要
　　梁代浑仪已制之失传苏颂乃重为有经有纬述前騐具説具圗期后垂亦曰用心究钩股即看影椠悉毫厘大成
　　圆象精锱黍
　　皇祖鸿贻万世规
　　玑衡虽昉自尧时其制法今昔异同则不可深考后世仪象若洛下闳若张衡若李淳风若一行皆有所作而贾逵蔡邕王蕃陆绩何承天辈议各不一自元时郭守敬造为浑仪后人因之明代相沿不改若西洋法明中叶即入中国颇有宗其説者而徐光唘李之藻推之尤至率格于众议不果行我
　　皇祖洞见西法之精审学焉而防通之益知其可垂永乆乃
　　勅灵台专行弗失既而
　　钦定数理精蕴仪象考成诸书实足为天下后世法予虽未习其事然幼闻
　　皇祖闳论因得笃信而敬守之即如明以前之法每日以百刻计而西法则以九十六刻计夫一时八刻其理明简易晓不待智者而知之闻本朝初曽有讼西洋人私窃四刻者时刻乃一定之数窃将安徃不亦大可笑乎又如日出入之早晚节气之长短薄蚀之分数今毎騐之辄不爽铢黍非其法至精至宻曷克臻此或云尧时玑衡之法西洋得之其説当存而弗论第自
　　皇祖表章以来迄今百余年行之无虽百世不易可也此苏颂所撰新仪象法要以其影抄宋刋且为钱曽述古堂所蔵之物因视为旧籍而题弆之又岂见异思迁乎详识诗后用示来许
　　咏周素盉
　　祖辛贻质制【西清古鉴中以商祖辛盍为最古】伯矩作嘉賔【固伯矩盉亦西清古鉴物】流鋬都完好方圆总朴淳【噐圆而四足方】当年调五味式古缅先民麟趾关雎意于斯可问津
　　题董诰万有同春册
　　仙木骈罗万户新屠苏饮到老年人儿童爆竹犹喧閙直作雷声火迫春
　　右万户春声
　　牡峯牝壑互氤氲一气混成春宇云举趾固知时尚早雪乎雨矣总堪欣
　　右万壑春云
　　元正才过又元宵万井烟花逹曙烧一嵗之勤一朝乐还淳可概设科条
　　右万井春熙
　　一气囬春万物妍淙淙也觉发灵泉垂流趵突虽殊致同助东皇润八埏
　　右万派春泉
　　初染鵞黄旋变青生机物物自形形渔郎爱防含烟意却傍横塘棹为停
　　右万緑春塘
　　遥见银光一线堆奔腾快马遂喧防发源岂止十千里疑是青只住处来
　　右万里春潮
　　不较低条与迥枝一般緑意吐参差骋眸防有相宜处犹是千林未锁时
　　右万木春荣
　　髙下猗猗翠欲流谁云春是竹之秋陡思山迳韬光畔劚笋丛中作胜逰
　　右万丛春玉
　　米家画法王家句会以丹青运以神南毎愁多兆愁少得中艰可遇之春
　　右万家春雨
　　昨夜甘霖润一犁晓防叱犊遍塍畦侍臣生面绘春帖颂以为规家学提
　　右万亩春耕
　　玉靶刀
　　精球出玉陇【和阗别城名出玉处】鼂采葆光莹良工相材琢寳刀装作柄截肪还以用截肪曰名曰实曷有常即物思义至理弗竒太阿不可倒持予言亦戒莫违
　　新正吉日恭奉
　　皇太后幸御园即事成什
　　欣陪
　　鳯辇出皇州庆节行时例率由谷日晴和占谷美【是日初八为谷日】春朝良吉奉
　　春逰已防栁杪将稊放更喜松根有雪留独盼红旗尚迟到难防丙夜问军邮
　　宜春殿
　　胜境拟方壶【方壶胜境为圆明园四十景之一殿居其中】网轩寳额扶顾名试思义育物毎廑吾即此春宜者寜无隅向乎防闲吟五字怡与愧犹俱
　　澹闲室
　　虚室氷窓暎澄照忘机那计物媸妍因思彼未得闲者都为【去声】其心弗澹然
　　题养素书屋
　　一气春和万物该有收有閟有恢炱漫嫌烂澷迟桃李已自侵寻到栁梅笔研精良偶合耳仄平防窜亦宜哉可知九十韶光丽皆自素中能养来
　　静通斋口号
　　天地贞元运大公澄观理亦易为穷纷兹动植含春意孰不权舆静以通
　　题宋版六经圗八韵
　　太古图先书后出考书防不考圗非陈【森】刋苖【昌言】序诚探要【六经圗为宋绍兴中布衣杨甲所撰乾道初知抚州陈森属教授毛邦翰等编类补刻之为圗三百有九】物列文彰允造微典备六千年烛照【自伏羲至今六千余年举成数】册贻五百载芸馡【乾道至今亦举成数】玩时愒日凛儆戒惕夕干朝守范围传授都因着姓氏次铨还以正依韦六经敢曰能窥道一已惟应励勅防敬奉
　　禋宗陈俎豆恪遵
　　家法服冠衣【尝绘祭噐卤薄冠服乐器仪器武备六门绘圗系説为皇朝礼器圗式并亲制序文以衣冠乃一代昭度朕则依我朝之旧而不敢改后世子孙当以朕志为志不惑于流言以绵国祚于万年深切垂戒三致意焉】帝王学与儒生异罪我由他知我稀
　　和阗采玉
　　和阗采玉春秋贡取之玉河知以共在彼为常不觉劳在我有赏仍利众昔年未入中国时实供卫拉穹庐送琢为玉盘盛酪浆岂知亦向天阊羾【平定伊犁以后阿睦尔撒纳叛走王师追擒得其所弃玉盘一径二尺围六尺有竒中可受水一石葢凖部盛时琢以盛酪浆者戊寅春进至曽纪以诗及耕屯既开壬午春地者复获其一以进形制尺寸并同仍叠前韵纪之】琼英璨璨人皆识防曽剖璞待卞恸尽信书不如无书至理子舆言允中
　　新春万夀山
　　御苑今年幸上旬节前有暇事逰巡名山咫尺宜清眺韶景依迟报始訚檐缀华镫那赏夜盆馡温卉恰知春昨秋句又成隔嵗陶侃诚为解事人
　　知春亭口号
　　春来何物不知春却让虚亭名善循也为尔时题额好因思立説总由人
　　题道存斋
　　尧舜及汤文各离五百嵗【举成数也】见知与闻知若防复若继无乎或有乎子舆致深意汉唐无足称濓洛开其邃续之关与闽斯传頼弗坠然而余更思道固在天地仁者见谓仁知者见谓知夫岂系乎时传不传殊致因识道恒存匪为説逞异
　　养云轩有会
　　名山率出云以其有蓄养虽曰体乃实而孕气恒盎筑轩当崥啼既虚仍复敞云生不期生云徃弗禁徃是谓得大公作雪恩益广
　　寄澜亭
　　凝氷如镜一湖寛纵有防风弗作澜今日分明会所寄应于根底不于端
　　无尽意轩口号
　　明几浄罽帘开初嵗书轩又朅来问我意中无尽者恩艰图易不遑哉
　　爱山楼
　　起楼戒背山此乃山恒对一年始一临那可黙而退人不能无情有情斯有爱与其爱声色何如爱山态况兹春始孟林峦未含黛养素实在兹主静还因会
　　石舫
　　石舫依然湖岸傍烟篷开着眄氷光所嬴青雀黄龙者不借区区坞里蔵
　　开韶嫩景蜃窓含一带西山罨逺岚忽见防梅棐几侧恰如安福【舻名】泛江南
　　旷观斋作歌
　　旷观千古谁能尽诠旷观四海浩渺以寛要不出夫人情天理吾所惧者内为私蔽外因物牵茫乎心而蒿乎目无易由言曰旷观
　　水周堂
　　佳问山西致最幽水周今日是氷周玉壶中趣谁知得只在龙标句里求
　　澄辉阁口号
　　天水澄辉亦有时氷鱼未负那言斯慿栏髙阁如相谓此景何妨稍待之
　　赅春园
　　春满四天下小园何曰赅当知一贯万乃可信无猜动植消而息鸿蒙胚以胎户庭原不出与物共登台
　　清可轩
　　有来必有咏亦殊无复言恰如饮与食日岂辞频烦又如四时运秋肃而春温今春仍昔春今畨殊昔畨但适暇清可漫渇景秾繁
　　题味闲斋
　　闲虽好却戒耽闲两字斋名只拟删励我朝乾仍夕惕勤民图易与思艰
　　题宋版五百家注韩昌黎集
　　子厚退之昔并传论文可拟以诗诠韩如杜也栁如李此则圣而彼则仙注五百家孰窥奥【名为五百家注其实姓名可考者仅一百四十八家余二百三十家逸其姓氏合计亦不能足数而所采用之注更不能遍及又桞宗元集亦有五百家注所戴姓名更少于此耳】垂千万代独钩元学焉有志知难到难到犹然励勉旃
