<!-- { "loadSidebar": true } -->
　　林帅遽至此可骇可惜昨夕赵丞至方得其书人生浮脆如此而某又与之同庚得病尤觉可惧可惧章掾事已为言之但今年縁与宪车相欵大得罪扵乡人其实不曾开口説一字渠问亦不深应不谓乃得此谤今此事虽不同然此亦不可广也林帅固贤然近闻其与宪司不协亦大有行不得处岂其神眀将去而不思至此耶抑为州者固得以捍制使而使者果不可以察县耶大抵范忠宣所谓恕已则昏者甚不可不戒使渠自作监司能堪此耶
　　长坂防辈之扰两日未平县中得黄德威申状云已过罗溪范坑属吉阳界县宰昨日亲行募以重赏计必得之不尔亦不过深入山林四散奔逸或无所得食缢死而已无能为也但蔡一哥间来乃云后山传闻贼入石溪市中惊疑此决是虚传此间亦虚传贼到大田即是此一路也但市中羣小却不可不防镇官无权不足恃此事晦伯当为乡里任责且静以抚之为一生使别无变动为佳若论长坂之贼只有七人尉司申来已获两人矣决不能来不湏为备也
　　昨日得报君举以谢章奉祠而去未见文字不晓其由亦可骇也少意欲招一同人教诸孙而未有便近可招者不知知识间有此人否须得兼通经义声律严毅通晓奈烦善诲谕人者乃佳必不得已只能作义亦得其余则不可阙也
　　所喻南安韩文久已得之舛讹殊甚葢方李申尊信阁本及旧本反将后来诸家所校定者妄行改易世俗传讹兢称善本误人多矣昨为考异一书专为此本发也近日潮州取去隠其名以镂板异时自当见之今不必寄来但细读数篇便见纰缪矣年及告老乃礼之常而异议郷评横为沮抑若非台章催促防不得遂今幸得之而一二要津亦肻放过亦是一事结抹如来喻所谓结五十年之公案者然阅邸报犹未免有防及之词只恐诸贤更欲子细防详未肻放过来哲手中也
　　所喻泉司事体乃尔亦是地理太逺事权太轻其势不得不然比见王南郷在番易本司时以涔水不办亲自到彼料理数月其课遂登渠清敏过人其事距今未逺想尚可访问稽考也孙薛二守一章缴罢孙又长往尤可伤惜大抵时论汹汹殊未定也
　　答刘韬仲
　　某还家粗遣但心耗目昏老相顿见虽防书亦不能复如旧日矣得子澄书盛称韬仲居官不茍前日晦伯一再相聚亦甚进益得后来朋友向前如此老朽无复恨矣子澄乐扵训诱知数相见甚善甚善伯恭竟不起令人痛恨非但朋旧之私情而已示喻数条皆切中其病然廹当去恐不及改耳拂衣之举尤所未能比遣人持书入都两月未还计此迟缓是必将从其请矣若得脱此且当恣意逰山不能听得世间许多是非毁誉也尤川之行初甚骇听亟以书报赵帅赵帅报书云已奏俟钞法定行差韬仲添充漕司属官专一奉行诸人必未敢动当已闻之矣尤川今竟差何人只此一事已足见盐法之弊漕司何乃全不觉悟耶所论盐法皆善曾与应仓説否若未即及早详告之恐其为漕司所惑悮申却文字也上四州诚不必尽改但建寜以东两邑利害亦与尤剑无异此等县道湏别立一法乃佳若其他有利无害处一例改却又却害事反为汀州及诸邑之累耳如何如何山记乃烦重刻愧甚不知所费防何今却胜前本矣山别録刋行甚善防语今往幸附之又得尊丈书知莆田未行已被尤川之檄朋友深以为虑昨日得居晦书云沙随已为宛转想必无他不知竟如何但鄙意终是不能无疑耳今虽不摄邑事而往督赋正是索千金扵乞丐之夫亦自无下脚手处若椎敲不恤则得罪扵民若事不办则又得罪扵上官两者之间亦湏勇决防置此恐无好出也
　　盐防已悉闻之帅説王漕亦颇有意相招奉扣不知定如何此君累歴州县理事亦甚详细向来正縁两下情意不通所以担阁至今若果相问详为言之得其幡然一方之幸也
　　盐法利害晓然无可疑者王漕不知曾去相招否此是赵帅从初不与漕司通情之患若早以规模大槩语之当不至此龃龉也林守事某既不成入府闲人又不欲以书恳之但见赵帅説尝为言之彼虽领畧然未知其果诚实否与其坐待汰斥不若先事请祠且以此意恳二漕少缓其事渠亦当相听也某答林守书不欲尽言因见烦为宛转亦所以答其不见鄙外之惓惓也读书既有课程想日有趣季通思索甚精但恐有太过处耳诸书恐有所疑疏示一二大者为幸
　　社仓条目适平父携以见过已商量一一奉报矣大体最是闗防随行人减尅乞覔之弊此为最急向来某在仓中专治此一事其他亦无甚事也
　　社仓交足甚善此足以破浮説之纷纷矣建阳措置官居晦无以易收支官恐不免烦居厚不知渠屑就否两仓阙米只得且那融然亦湏申请使知支遣不足之故葢此消息不可防絶也示喻社仓已毕甚善所差官吏事且循春间例可也五六月附籍牓不知平父如何处置恐可防崇安已如何施行若未行即且俟帅司报应亦未晚也阙支一节却湏早申免至临时费力建阳火灾异常今时官吏例是如此不容深责但可叹喟而已道之屈伸自闗时运区区人谋岂能为力但其所论绍圣之事却错认了对头甚可笑耳右揆求去复留殊未知所以或云只縁何疏有及赦文差互处系同拟定或云何别有疏攻之或云何已补外皆未审也葛顔之报亦未闻元善求滁已诺縁范有疏禁朝士之求去者乃且宿留庙堂亦留此阙俟之月初轮对或云已除检详恐未应如此之峻皆不得端的也二记当作但时论正如此岂是作文字刻金石之时近王子合陈肤仲来求记皆却之矣不复得偏为韬仲作也千万谅之李簿所説甚善但此事近亦多弊今建议者意亦阑珊未知将作如何收杀也
　　答吕东莱
　　康节恐是打乖法门非辞受之正伊川再受西监正是叙复元官还莅旧职又可逡廵觧去即与今日事体全不相似皆未敢援以为比钦夫书来亦云岂可逆料后患而先汨所守之义此语甚直截但渠却不曾为思量如何避免得脱若只如此厮崖恐亦非臣子敢安也千万便为尽以此意达之韩丈得早为觧纷为幸
　　昨甞奉恳一言扵韩丈又专书祷之幸早为赞成使得速如所志幸甚区区所以不得不力辞者实以无功受爵求退得进扵心有所不安若一请不遂势必再三以得请为期而后已然又不敢肆然直遂漠然不以为意者则以君臣之义平昔讲闻不为不熟今此除授虽未必直由中出而名为君命在臣子之心亦何敢傲然以不受为高哉此所以不免委曲恳祈宛转调防计诚欲两全公私不使交病而已区区此心非特世俗所疑虽平生知友其不哂笑者防希度惟忠厚恻怛如吾伯恭者乃有以亮此心耳前日申状及与韩沈书不能尽述此意幸请为言之有以发眀某所不能言者
　　与王尚书【佐】
　　始来不为久计不欲多挈孥累今只一十嵗小儿一孤甥及学者一二人在此天寒嵗暮官舎萧然兀然如一老头陀时一自笑且自叹也庐阜山水之胜粗快野心然非休务不敢出出又不得留愈觉拘闷行亦力恳诸公以必去为期耳
　　某之族祖奉使直阁讳弁早从中州士大夫逰文学甚髙建炎初衘命金营见留十七年全节而归又以忤时宰不及用而死藁殡西湖之智果院三十年矣其孙照者贫悴亡聊不能归葬故里今欲只就左近卜地以葬窃意欲丐台防以重其事庶可必得今悉令取禀倘防矜许却令踏逐别具申请也
　　向乞通理夏税侧闻甚防尚书同右司丈维持之力但庙堂既无果决版曹又巧为沮抑至今未决甚可恨也窃闻检放文字体式许以见示久未及请今愿得以为法専此拜请幸即付去人此事自属漕司更告因二漕语次及之及早行下州县令受状检踏为佳葢早禾已刈至八九月不复可辨丰凶官司但欲罔民多取而不知侥幸奸民反乘此以欺有司也
　　区区按事噬腊遇毒极为可笑然公正之朝不宜有此亦姑任之但若竟如此则荒政亦不复可料理亦即引去矣
　　答赵都运【善觉】
　　向来所呈启防不审已防过目否近觉得有説未透处颇加改定旦夕修成别寄上也
　　理财之説尤切时病今之所谓理财者岂复有义止是豪夺耳闻蜀中亦苦赋重民贫不审何术以惠缓之
　　与田侍郎【子贞】
　　引饮想良已生果安能发渴却是渴后喜食生冷此湏究其根原深加保养不可归咎末节讳疾忌医也比来隂雨过多气不正元气不固者多是立脚不住平地吃交此一种病尤当过意隄防莫教随例倒却也吾辈今日事事做不得只有向里存心穷理与外人无交渉然亦不免违条碍贯防来无着力处只有更攅近里面安身立命耳不审比日何所用心因书及之深所欲闻也防前日报行章疏便要回面污行首身投免亦不可得只得守吾太也
　　所喻不平者何事此等大抵无足深恠所谓渐平者今乃激而愈偏大率天下只有一是一非是者湏还他是非者须还他非方是自然之平若不分邪正不别是非而但欲其平决无可平之理此元祐之调停元符之建中所以败也时事至此拱手坐视无着力处病根岂有穷耶所得水石知在何许恨不敢去一观耳间中所读何书天下事既有所不得为顾此一事尚属自已若又因循放弃日月真可惜也
　　某一病两月将行未果所上告老之章近闻亦已见却势不免复小纷纭或恐遂抵谴诃不可知也隂邪表里欺天罔人方此之时不能仰首一鸣以期开悟而徒为蓄缩自全之计永负臣子之责矣奈何奈何今从黄守借人专致此书幸以数字见报凡郷来见闻所及告悉及之亦恳黄守寻的便附来必不至浮沉也闻道学钩党已有名籍而拙者辱在其间颇居前列不知何者为之及所指余人谓谁皆望一一条示也
　　昨日季通説旧居山水甚胜弃之可惜新居近城以此间事体料之必不能免人事之扰只如使节经由不容不见便成一迎送行户应接言语之间久逺岂无悔吝今年尤觉不便始悟东迁之失计贤者异时亦当信此言也片纸所喻非有疑扵二君但闻是时坐间亦有它客恐致传播不便耳时论日新于越章彭徐薛诸人必续有行遣未知轻重逺近如何耳薛竟不免枉道果何益乎某以议陵自劾恐亦触诸新贵之怒然已判防不能闗念也
　　休致文字已申本府尚未得保眀申发万一有迟疑即不免径申省陈乞矣比来论议似稍寜息未知竟如何正恐不削亦反耳卫公计时相见闻欲徙居盘涧若尔即尤相近也开正晴暖欲挈舟南下又惮经由富沙不免见诸人一番露头面可厌更俟计度若幸无疾病即当扶曳冒昧一行兼欲见石佛悬泉之胜也
　　士子之贤如施林诸人已相见皆如来喻但陈郑未见旦夕访问之当肻顾也五日一延见诸生力为普説今颇觉有风动之意少假旬月亦当有以少变前日之陋也闻同官多得同志甚慰鄙懐其间亦有相识相闻者恨无由相防聚切磋耳近观时论日就卑鄙而吾党之士相继而出似犹未艾天意傥遂悔祸则亦不为无可用之人矣愿相与勉旃荀卿子云皓天不复忧无疆也千秋必反古之常也弟子勉学天不忘也此正区区今日之意也
