<!-- { "loadSidebar": true } -->
　　翼日传来防奏章条条遵檄报降王【昨廿一日接福康安等奏在雍鸦发檄后数日贼酋等无来营之信因复攻克堆补木过河痛加殱戮攻克木城石卡数处贼众益觉畏惧情形实属奋勇可嘉兹廿二日随又据奏到贼酋拉特纳巴都尔震慑兵威扵七月初八日复接拉特纳巴都尔来禀前已将裹去之噶布伦丹津班珠尔玉拖噶布伦扎什敦珠布及兵丁四人俱即全数送至军营又檄谕内令将抢掠扎什伦布什物及沙玛尔巴骨殖俱行交出并前次巴忠在后蒇令噶布伦丹津班珠尔等私同沙玛尔巴许银説合所立大小合同二张亦俱情愿送出至其禀内感戴恩徳悔罪投诚之意实属出扵至诚等语】百分畏罪惧俘已【拉特纳巴都尔此次具禀乞降语意已百分畏惧惟令其同伊叔巴都尔萨野亲来叩见一节据称实因大皇帝震怒来见大将军如同日光照雪实在畏罪不敢前来想贼酋惧其到营之后福康安等必将伊叔侄俘擒送京故畏蕙不前此亦实情所必有也】全局悮听诿逆羗【拉特纳巴都尔等前次差大头人朗穆防尔帮哩等赴营逓禀乞降并以此次至后蔵邉界皆由误听沙玛尔巴诸事挑唆以致行错此时若其尚在即应将伊送出正法等语此或因其身故全行诿过亦未可知然沙玛尔巴从中唆使罪恶实已昭著恨其未得生擒明正典刑耳】不战未能频战胜【不战胜人汉唐宋明厯代帝王自守之饰辞腐儒无不以为是然其所以失之者亦正因此盖逺徼外夷偶有跳梁不靖必得痛加惩创使之中心畏惧然后受其归降始能久而不变前次廓尔喀滋事之时命鄂辉成徳带兵前往声讨设使彼时即能痛加杀或冞入贼境亦攻克数村落使之怖慑天朝威力然后允其归降彼必不敢再生冀幸盖惟惧威而后降可恃也至令巴忠前往不过因其素习唐古特语且令访查驻蔵大臣庆林等如何经理不善之处不意巴忠恃在御前行走又因鄂辉成徳俱不习唐古特语言竟私令噶布伦丹津班珠尔等每嵗许给元寳三百枚写立合同将就完事而所许之元寳蔵内又仅给一年至次年即复吝而不予兼之沙玛尔巴従中唆使以致贼匪故智复萌并敢侵至扎什伦布庙肆行抢掠实堪痛恨此次若非福康安海兰察统领巴图鲁侍卫章京索伦屯土大兵深入致讨自擦木邦杏济咙热索桥协布噜东觉堆补木等处节次克防殱戮贼人前后共计数千望风丧胆深惧灭亡必不能如此沥诚哀恳悔罪归降是服逺绥疆必不可徒言不战屈人也】戢威亦足示威强开恩逭孽眀颁防竟得十全大武扬【朕绍承　　鸿业初不敢有意佳兵而事防所乗仰叨　　上苍佑顺屡奏武功开拓疆域除内地奸民滋事旋即捕如王伦苏四十三田五三者事小不足计外其武功之大者则前后平定大小金川莎罗奔索诺木僧格桑凡二次平定凖噶尔达瓦齐阿睦尔撒纳亦凡二次平定回部大小和卓木一次缅甸投诚一次平定台湾一次安南投诚一次廓尔喀投诚一次总计已九闻鸿防今再征廓尔喀畏罪恳降之事虽非扫穴擒渠而其穷蹙乞命出扵至诚且与朕不得已而用兵之本意相同纲开一面之恩允其所请赦罪准降合之从前共今大功十成此皆仰赖　　昊贶洪庥十全扬武自今惟愿内安外靖与天下臣民共享升平之福而予兢兢业业之心归政之前仍不敢少有自逸耳】
　　八月廿三日
　　永佑寺行礼
　　厯来此际度行营【往嵗在木兰围中逢　　皇考忌辰是日停跸例不行猎】
　　永佑钦瞻兹尽诚
　　圣日五旬七载隔悲心方寸万年萦
　　祖功咫尺贻
　　宗徳内治旰宵兼外平数月勤筹廓尔喀及其畏恳受降成
　　河南巡抚穆和蔺奏通省得雨普种冬麦诗以志慰
　　河北今春复逢旱西成通笇六分余【豫省河北彰徳卫辉懐庆三府每易遭旱今春复以阙雨预为截漕三十万石拨运偹赈嗣该抚奏六月中旬三府中得雨自三四寸至有霑透者虽称可以补种杂粮究难望其稔收前据奏报秋成约收分数所有河以南丰收之开封等六府四直州所属约计收成九分者永城等六州县八分有余者祥符等三十二州县八分者陈留等二十七防州县七分有余者通许等十四州县七分者巩县等四县以上八十三防州县合计收成共八分有余其河以北歉收之彰徳等三府所属约计收成五分者考城等五县四分者临漳等四县三分者安阳等十一县二分者林县等五县以上二十五县合计收成共三分有余通省合笇约计秋收六分有余等语】截长补短虽幸彼【该省共一百八防州县所有歉收之处仅二十五县以河以南之有余补河北之不足隣近商贾贸迁有无尚可相通较之直广平等南三府已阙春膏而河间保定天津等府属复以春夏雨泽愆期被旱更甚则豫省犹堪称幸然究逢嵗歉民食未免拮据不能不为缱念】嵗歉民艰实缱予兹报秋霖普霑泽已看冬麦遍耕畬【兹又据奏该省河以南各府州属扵八月初十十一二三四等日均得优泽即河北三府亦同时得雨三四五寸至深透不等北省重在麦收今得及时耩种民情当觉安恬览奏犹堪欣慰】固云慰念仍堪虑汜胜雪膏益望诸
　　避暑山庄启跸回銮即事
　　闰先北至原早秋仲即如秋季寒鹿已逾期应罢猎【昨防古王公等以今嵗天气早寒求予暂罢行围且言此时围中草衰鹿多瘠而牝鹿正当孕孽实已过时固允其请】众胥思返俾同欢面迎岭路一条白背指山庄万叶丹口外稼赢口内稔【夏秋古北口以外晴雨应时大田极为芃茂收成自获上丰闻口内较逊然亦可冀中稔】墉崇栉比厯途看
　　贵州巡抚陈淮奏报秋收九分有余诗以志慰
　　黔省山田广漏天水下流润禾无碍涝幸嵗有登秋又报九分胜【黔省本年春夏以来雨旸时若二麦收成既报九分有余五六月间雨泽益称优渥该处多属山田利扵多雨所莳早晚二禾日加畅茂又以遇闰七月下旬即当成熟之时兹据陈淮奏通省秋收分数所有十分收成者贵阳等干府仁懐一同知都江清江二通判册亨一州同罗斛一州判定畨等七州贵筑等十四县共三十六处九分收成者平越镇逺二府长寨等五同知水城等四通判开州等七州贵定等二十县共三十八处通省合计秋收实共九分有余现在粮价平减民苖无不乐业】为欣万戸庥吾民衣食足此外更何求
　　入古北口
　　自京至热河率称秋有收其间由南北更觉以渐优今朝入古北墉栉见果稠夏季闻有蝗亟力命捕捜差勘及宣谕民瘼悉心求【蝗蝻最为害稼乾隆三十年以前偶遇蝗灾曽専差大臣前往督饬地方官尽力扑捕今嵗直阙雨其湿洼之地即生蝻子因数十年来并未有蝗是以未曾虑及扵此而地方官亦竟未奏闻及六月间始闻顺天所属田间有蝗随即饬令地方官亟力捜捕并命丰伸殷徳庆桂庆成分路查勘幸而及早扑灭所伤禾稼不过十分之二朕以蝗蝻必有从起之地不可不严切根究及接丰伸殷徳等先后具奏情形互相核对当在京东三河蓟州一带嗣据蒋赐等奏三河蓟州较他处为多而三河更重竟与朕前降谕防相符该三河知县李培荣扵地方蝻孽萌生时未能及早搜捕以致蔓延他境当有应得之咎乃梁肯堂非惟不即叅处转奏请陞署通州知州及令明白回奏而该督仍始终回防因将李培荣革职拏问并将该督等交部严加议处以为玩视民瘼者之戒】因知起三河惰吏惩示尤兹厯视闾阎衣食民无愁方伯报纳禾顺天五分酬盖以府通计截长补短筹复详视清单三县八分侔【今秋口内外俱称有收大概由南而北口以外更觉较优跸途经览信非虚语而梁肯堂奏报顺天府属廿四州县收成共五分有余其实各州县秋收约六七分者尚多至顺义懐柔宻云三县且俱报八分惟保定文安大城寜河四县仅收成二三分该督通一府牵算截长补短是以祗称五分有余此亦向来奏报收成相沿之旧例也】徒以别县歉城门殃及鱼【叶】歉者胥有恤稔亦弗解忧读洪范有言【前因畿南阙雨截漕发帑各数十万令该督妥为赈恤顺天所属歉收数县固已一体邀赈即今稔收者覩之亦不能慰懐向着读洪范云以六极自省幸无其五而不能去其一者曰忧正谓此耳】虽老敢忘不
　　回跸至御园叠去嵗诗韵
　　回跸御园如去嵗景殊心一什应偿中赢外獗切逺念【谓去嵗　上年各直省雨旸时若普获丰收正以盛满自惕讵意廓尔喀复来后蔵侵扰邉界旋至扎什伦布庙抢掠财物猖獗已甚不得不兴师问罪以杜后患因命福康安海兰察等率领巴图鲁侍卫章京及索伦屯土兵丁六七千人前往擒而万里之外筹谋军务往返需时不能不为廑虑】外定中虚虑近忙【谓今年　福康安等扵五月内克复济咙邉界已即冞入贼境连次攻克山梁及木城石卡不下数十处诛戮贼匪三四千人贼酋屡次乞降实已百分畏惧昨据福康安等奏贼酋扵堆补木败衂之后益加震慑所有檄谕之事无不只遵其畏服之懐似出至诚朕既念其穷蹙乞降而我武既扬则伐叛舍服亦合常经因降防允其纳欵即令班师凯旋是此畨军务如此蒇事可无疑虑矣然而近念畿南数府被旱虽已不惜银米优加赈恤而能否恵泽均沾又难遽释扵懐是去嵗回御园为慰内筹外今嵗回御园为奠外愁内致殊耳】各省纵知上稔有【今嵗福建湖南浙江江蘓四川贵州云南等七省奏报上稔其余各省亦俱在七八分以上亦可谓稔嵗矣】畿郊通计五分强【惟直省昨据梁肯堂奏合计通省秋收五分有余盖虽京北京南收成多有七八分者而以歉收之数处牵算则通省仅有五分余其有亟应赈恤者频饬令其妥速督办】虽云京北京南胜畺吏勤教赈务蘉
　　春雨轩即事【是日雨】
　　春雨空孤秋雨来【今嵗春间以望泽心殷是处未曽一至殊觉有孤斯名今日来此虽属秋日而恰遇雨颇亦欣幸】夏霖幸渥大田培【夏间驻跸热河旸雨应时田禾畅茂并节据留京王大臣奏报京师叠被甘霖故自京城以北口内外农场纳稼与翼可观】八分补短祗称五【京北数县秋收多有六七八分者祗因保定等四县收成仅二三分截长补短是以顺天府属牵算仅称五分有余】数月过【平声】忙倐似才黙防忧欣付何者静看风日岂殊哉报呈京兆云益麦【今日据顺天府尹奏此次得雨二寸农田正在翻犁耩种扵秋麦最为有益等语】回顾今年半信猜【秋麦播种后尚赖冬雪滋培及春夏雨膏叠沛方可冀获稔收刻下虽称种麦得雨有益而回頋今年望雨情形尚未敢遽自慰念也】
　　重阳日香山静宜园即事
　　复如庚戌度重阳【庚戌秋以八旬正夀理宜御殿受贺七月下旬即自避暑山荘回京至重阳节遂来此登髙今嵗又因塞外早寒允防古王公等之奏暂罢行围扵月之朔日已旋跸御园兹来亦如庚戌嵗应此佳节也】旋跸早縁塞外凉宜是目前见秋稔静因心契驻山香引诗东望寥而廓入画西临丹与苍然岂近怡遂忽逺民艰南府刻难忘【今日登髙望逺固堪怡情然遥念畿南河间等府被旱之处虽已拨帑发仓令地方官妥为赈恤而灾民果否免扵饥寒即此题糕念彼餐草】
　　栖云楼有防
　　每至静宜先此憩憩来例必泐章留昨方过雨山増润便弗栖云楼亦由心可应知无不可目谋还属有为谋黄绫诗本书将满欲减吟其能减不
　　香岩室
　　香山翠微处山香室自香賔主底须辨辨即属幻常坐当秋之杪满暄嫩旸目观酬鼻观桕黄映菊黄如逢陶渊明曰今度重阳
　　学古堂晚坐
