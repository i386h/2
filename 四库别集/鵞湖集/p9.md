<!-- { "loadSidebar": true } -->
　　国子士金华呉先生之贤郎吴权字季度求字说于余余观先生数子皆先后过人季度其最小而最俊者因语之曰古之人本无字由昆弟之多者以伯仲叔季别其长防如舜之时有伯奋仲堪叔献季仲伯虎仲熊叔豹季貍周之时有伯达伯适仲突仲忽叔夜叔夏季随季騧皆是也由是而字生焉子之生也后而第以季其此之谓与礼曰冠则賔字之所以敬其名也子名权而字曰度盖不欲失初父母命名之意耳大哉权度之意乎其创始皆本乎黄钟也黄钟之龠所容子谷秬黍其重十二铢两龠为两而权生焉黄钟之长九寸十寸为尺而度生焉不如是则有剖斗折衡者矣则有尺短寸长者矣谓之谨权审度其可乎哉汉亷范黄宪皆字叔度意亦若此宪则汪汪若千顷波澄之不清挠之不浊范则不禁火而民安其业见之歌謡千载之下犹可因是而想见其流风善政今子奉家庭之训种学绩文他日见之施为方之古人迨伯叔之间耳谓之季度也宜哉
　　俞成夫字说
　　丰溪俞氏子信求字于吾友周尚文尚文字之曰成夫以鲁论信以成之为字说以赠复质于余余曰尝读易矣大传有曰黙而成之不言而信存乎德行余于是知德行固不在于多言也尝即其说而求圣人赞易之意矣黙而成之者德之成于已也不言而信者行之孚于人也德行兼该信成两立字之之意可得而识矣夫重慎寡黙其德美其才良非德行存乎其人未见名实若是其称也遂为后字说
　　题跋
　　防竹坪图
　　尝思古人好物者多矣皆一见而不再闻岂物遇各有其时抑亦人有古今之不相逮与如菊之见知于陶潜潜以下未见其人也梅之见重于林逋逋以下未见其人也莲之见爱于茂叔茂叔以下未见其人也岂果无其人哉特后之好者不逮于古人似若物不再遇焉耳惟竹之遇为不类焉嶰谷之管伶伦取之淇澳之什诗人咏之竹林由晋之七贤而名彰竹溪由唐之六逸而迹着如子猷之居蒋诩之径胡可悉数矧今日隐者之居有曰竹所者焉又有曰水竹之居者焉盖以其劲节可以比君子雅操可以耐岁寒故其见知于人也多人亦由之而得名者众矣监生陈回家于鹅湖之下种竹满坪清风徐来緑隂昼永藏脩游息徘徊其间可谓得其所矣或写竹坪图以遗之岂人心之所好者犹未衰物之所遇者犹未已与诚有黙契乎余心者昔文同与可善写竹颍濵苏辙赋之有曰朝与竹乎为游暮与竹乎为朋饮食乎竹间偃息乎竹隂余家修竹森然与之为徒亦数世因其便娟静好时时追写一二以自适于懐数年来已为樵牧之墟荆榛之谷矣昔之猗猗其长者今无有也昔之筠如苍玉者今无有也囘也今处上庠出而仕也有日矣是相亲之迹渐以防间濶之迹渐以久其不为樵牧之墟荆榛之谷者几希矣坪乎坪乎安得功名事业如李文饶而日报平安者乎此图此巻什袭藏之可也
　　防石仲濓诗
　　风雅之不作久矣沿汉魏而六朝而唐而宋而元上下二千余年世日降而道日替求其复古还淳也难矣哉有识之士不能不为之深嗟而永叹也国子学正海陵石仲濓氏有志于斯故其为诗也一扫尘腐动法古人诚有闗于世敎者茍能由此而沿流溯源则三百篇之音不难到矣此余所深望于仲濓也洪武戊辰孟春国子司业鵞湖龚斆防
　　书泰和袁氏族谱后
　　余观泰和袁氏族谱而知其贤于人逺矣大抵人之得姓皆由其上世因生以赐姓胙之土而命之氏者也孰不有自来于千数百年之前者乎然家乗之存者无几岂不以世有治乱家有废兴而堙燬于千数百年之后者乎余阅人之族谱多矣往往痛系牒之不存而以古人之显者旁蹊曲径剽窃绪余牵合世次美则美矣其如是非莫辨何有识者观之不直一笑如袁之得姓亦久矣始于春秋之陈辕涛涂至汉之邵公晋之彦伯逮六朝以来名贤辈出本初公路亦一时人豪在他人则祖之宗之彦政乃独断自金陵八世祖以下以迄于今盖不忍弃其亲而求其防舍其真而取其伪也使郭崇韬闻之宁不大愧于心乎然自兹以往其来将无穷有志之士茍能奋其歩武自我作古或立勲以善当时或立言以诏后世则袁之家乗在千数百年之下岂不汗牛而充栋邪讵可以今日所见少之也余以是而知其贤于人也逺矣彦政之子叔为胄监生好德而文必有以大其宗余故书此以遗之
　　传
　　张氏继美堂传
　　春官左侍郎张衡顔其宅曰继美之堂俾余为之传余闻古之人家世之隆有累十数世不废坠者由其创业埀统为可继也今之人有能绍续先人之绪业使休光令闻愈久而愈显者由其能善继人之志也此无他世泽之深长而后嗣子孙得以继其美也歴宋元四百余年而家益昌世益大者余于庐陵张氏见之矣张氏本金陵金陵以上必有显者世次之逺不可考矣五季之乱徙居吉之禾川又数世至景达而徙居五云乡之邓溪景达之子諠登天圣八年进士第宋仁宗嗣位之八年也官至朝散大夫知象州朝散三世孙某由正字迁检校官阶宣义郎宣义二世孙汉良登淳熙六年进士第宋孝宗之十七年也官至朝奉大夫知潭州汉良二世孙震发藻发联名举进士于淳祐之十三年震发授登仕郎信丰簿藻发授将仕郎华亭尉宋理宗之二十九年寳祐改元之初年也其间举进士者十有七人为外戚者二人官国子者一人署丞簿尉从事者九人亦荣矣哉至元而隐居不仕焉今衡以本朝进士一再迁居今官是果能继其美而又践夫斯堂之名也呜呼自五季以来世臣大族父子祖孙相继以兴者亦多矣皆名著旂常道光史册未闻其后嗣子孙有能如张氏之永久者盖必有隂功隐德黙存乎天壤间故其受报之厚也如此惜余未之闻姑为传以纪其实使后之君子有考焉
　　松谷樵友传
　　神农氏之后不知其几千百年亦不可考其世次有裔孙焉彝其名而字之曰尚德居于上饶之西村去郭无半舍养高灵山之谷谷多古松其夀则阅歴岁年凌厉冰雪其貌则枝榦夭矫蛇蛟屈蟠其声则悲风萧骚暮雨朝籁先生与之处若将终老于斯而不厌焉因自号曰松谷然山深地僻寡侣无朋与居与游樵人数辈而已复加号松谷樵友居无何以府县之辟分训邑庠于是乐育英才讲明易学复相邑宰一新黉宫暇日偶还旧隐过谷口而憇息焉忽一老樵释斧斤而前曰子非松谷樵友乎胡为乎复来哉子读古圣书操古人行上以圣贤为师下以公卿为友往者乃欲与我曹为伍固已悖矣吾尝闻之穷经将以致用也修齐治平之说吾子讲之素矣空言无施圣人不取焉今子将出而用于时也此号未易其故何邪得非以终南为防径邪吾知出作入息而已耳仰事俯育而已耳古今礼乐一无所闻语云友多闻益矣今子之所友在所损乎在所益乎以学则子强记博闻淹贯经史吾何敢与子为友以迹则子将奔走声利覊绁仕涂尚何能与我为友斯名之得不其谬哉翩然不顾而去乃歌曰伐木兮丁丁鸟鸣兮嘤嘤入幽谷兮我则宁迁乔木兮吾何荣先生惘焉不乐倚而和之歌曰嘤其鸣矣胡然而鸣兮求其友声胡然而声兮我不尔同孰为良朋兮尔不我从谁为友生兮老樵闻之恍然悟翻然改曰固哉野人安足与言诗愿卒定交慎无相忘于他日
　　檄文
　　檄风伯文
　　洪武三祀上章阉茂之岁四月壬午鵞湖龚子致告风伯之神曰嗟嗟风伯于神最灵凟尔听司诉我不平自登此舟百尔靡宁矧值防恒枉遏我程大化大钧槖籥熙夷緫緫臻臻万有不齐寒暑雨旸各有攸司惟风之神汝实主之翳我启行登舟舎陆千里顺流期日可卜既具酒浆既殚忠告期尔之休为我之福甫逾左里要我三晨既过南康縻我湖濵鄱阳之泊大浪如云行未崇朝坐则渉旬汝岂惟公汝岂知已何薄于余何厚于彼来者滔滔曽无息止云帆高张我怒彼喜舜歴诸难弗迷山泽吾侪小人焉敢比德三叔流言姬旦就国防木偃禾罪人斯得秦为不道危险三湘虽赭其山竟用回航濉水困溺汉志不扬发屋飞沙仅免覆亡昆守江陵孽灾反灭赤壁之兵烟熖张烈惟此数者皆汝之为今兹愆尤汝岂得辞无智无愚皆谓汝非人或有言咎将安归言未已如醉如梦闭篷偃息忽有青衣翠裳背负革囊手持节旛宛转低昻从空而来揖余而言曰子辞良多子心颇怨子学圣经岂不知变往古来今耳闻目见我何尔疏我何彼眷江汉滔滔过者如流顺之则往逆之则留往者甚恱留者有忧祷而必获人孰不求循环有常无往不复一日回飚千里信宿谁后谁先曷迟曷远速亦何荣迟将奚辱吾子之行必无久稽恩命不渝其乐无涯岂不遇顺千载一时当此佳况德将安施辞讫风稍息予再拜谢曰天道无常迟速有命坎止流行顺俟以听
　　哀辞
　　游志逊哀辞
　　游志逊元敏系出广平广平之先厯世魏隋唐南唐皆为省部台谏官宋迁于闽亦为台谏者子程子之门人定夫先生也又自闽徙上饶之董团以八行科擢高第者觉民先生元敏之十世祖也沿宋渉元以诗礼承家者数百年不废堕号称望族元敏号核生自少有志于功名尝从伯父起南先生詹及乡先生仲容徐公游二公咸器之长而有成至本朝以邑令陆文珪之荐授南昌靖安丞防而有干在官则民不欺受委则事易集居六年无失政以考上上迁监察御史公慎明决屡有献替功恩例出签四川提刑按察司甫六月被召戒涂没于蘷之云阳公馆自筮仕讫考终才二十年由将仕佐郎一再迁至奉政大夫封爵显其父母妻子呜呼亦荣矣哉公未仕时倜傥好义不尚修饰所居有溪山田园之乐日与乡党亲旧以诗酒自娱若无意于世者及居官则忠义之气发乎天性卓然无所屈挠自非家学有源平昔师友讲明之素不能尔也愿有弗酬者以不获扫除先垄为怏怏耳友人某乐其志之有成而哀其愿之不遂请为些以招之些曰闽之北兮饶之阳有膴其原兮游子之故乡乔木蓊郁兮山苍苍家声不坠兮世泽乃长公之学兮不在乎篇章公之事业兮于吾道而有光冠之豸兮昻昂衣之绣兮煌煌羽仪肃兮振朝纲霜载路兮春载阳蜀父老兮喜且庆信故旧兮遥相望命之衰兮身则亡有不亡兮百世芳巫峡泠泠兮天一方魂魄归来兮路渺茫
　　墓志
　　故武畧将军守御永新千户顾大常墓志铭
