<!-- { "loadSidebar": true } -->
　　御【丙申春平定金川告功　阙里地方大吏以此数程较长　　圣母髙年理宜安适特扵此添置行馆】惹悲终古増径庭自熟识榻席此重登触景引繁绪无言只拊膺迹前信已逝事后亦徒惩
　　晓行
　　晓行图早至凡事豫则立仆役得歇休马驼罢防絷是亦众所愿弗待督束湿岂可恣眠安合因寓劳习朏明便启程行行朝日出雪后不寒凝向南渐暖律千村起炊烟三鬴幸家给计里才由旬午前遂税跸行馆扑非陋轩阶一拾级粘壁读旧作思
　　前惟饮泣
　　醇和堂再防旧作韵【平原县行馆内堂名】
　　醇和辛夘额堂名今嵗全殊前嵗情但使民风常似此无烦朂督慰斯诚
　　正月二十三日
　　圣母三周忌辰感成一律
　　弗获躬亲谒
　　泰陵【凡至　　泰东陵祭奠必先谒　　泰陵故云】
　　三周倐至亦悲増四廻戊巳前犹述【戊戌己亥两年均两次亲诣　　泰东陵谒祭与前此　　皇考大事时丁巳戊午二年各两诣展谒典礼正同故有一遵丁戊例疎数敢逾吾之句】一阙再朞例亦仍【丁巳八月　　皇考二周讳忌时李卫为直总督力陈以禾稼在地且拒马河秋涨异常不能支桥故未得躬谒　　泰陵然其后亦曽秋过拒马河始悟李卫之言不诚也今嵗值　　圣母三周以南巡启跸应扵五月初旬至京方不误殿试　　北郊诸典故不获恭谒　　泰东陵抚今追昔情事畧同益深感慕】
　　西北那堪凝望眼凄凉惟是恨填膺行宫多有奉逰句翘首瞻吟痛不胜
　　赐山东巡抚国泰
　　向称【去声】旬宣任今除镇抚权大东资保障万姓頼安眠【李洞送中丞诗六州安抚后万户解衣眠】经理田功悉勤劬跸路边桥同梓建节【国泰父文绶现任四川总督昨适入觐因谕令国泰星速来京俾其父子相见】其善凛氷渊
　　齐河县行馆三叠旧作韵
　　祝阿复此一宵居行馆逐程堪驻舆虽曰奉宸心切尔可知图逸事惭予庭前已阅三畨景【此间行馆搆扵乙酉春辛夘丙申及今凡三至此地】壁上惟消几幅书大吏小僚都扈跸叠宣民隠细咨诸
　　题晏子祠
　　管晏従来传并美管多实迹晏虚称二桃艶设杀三士除暴虽佳机诈増
　　西南风
　　昨毎东北风似于行程为顺适今朝西北风却于行程为偏逆人情恶逆而好顺好今恶昨予情易岂其好恶异乎人縁有心中别筹画河工今逮放溜时【昨阿桂奏引河已挑至六分以上月内完竣即可开放若借西南风势逼溜直射入引河实为事半功倍惟颙望喜音之至耳】东北风阻西南射借势洪波归引河事半庶几功倍翕路途麈乃其常西南企望喜音获
　　七依
　　皇祖南廵过济南韵
　　昔曽一驻济南城过弗入徒余恨生【戊辰春驻济南孝贤皇后于此遘疾遂至不起因不忍复至其地后跸途屡经率皆径过】卌里近途只嫌逺丗年别意未能平夏秋登以三农庆妇子宁还百室盈何异向临北闉见华不直峙鹊山横
　　见山
　　燕山小别见齐山十日余行平甸间乍觉一棱写犀额旋看防防列云鬟那能仁者同其乐且喜静兮对以闲计里眀当玉符宿更应餍饫领孱顔
　　填仓日作
　　此日值填仓郊行歴览详幸民无菜色即我饱饥肠数【上声】节忘风雅堆塲有葢藏千村逢此象额手为民庆
　　宿长清县行馆
　　行馆新城旧【辛夘年即有此】恰当一宿程那忘忆
　　昔念益切慕
　　棬情有暇惟勤勑安民戒屡更因思吏法未易曰长清
　　灵岩寺五叠前韵
　　事用长卿后知误【向以刘长卿灵岩寺西入石路为即此处曾用长卿韵凡四叠丙申春驻此偶検刘诗题乃过林麓山寺诗中复有湘水语知在楚南所作前此以其亦系西入石路遂致沿讹因作咏事诗辨订之】迹传元奘昔称灵原由西入非其路【长卿】尚自右存是此亭【元奘】院柏又经三载别【丙申东巡曽驻此】山泉仍俯一渟今宵小驻明朝去无暇呼僧防色形
　　六题灵岩八景
　　巢鹤岩
　　髙士此山当日开巢居云有鹤相陪方山本异辽东境丁令知他何事来
　　甘露亭
　　小亭泉上俯石窦甘露为名乐泌洋不涉世间称瑞事皇山应笑米襄阳
　　卓锡泉
　　卓锡犹传经佛图六神通越世间无虽然更有欲咨者四句金刚亦识乎【谓金刚经色见声求四句偈】
　　摩顶松
　　西枝东指是谁为僧自归来松岂知设以此传元奘异质之元奘定遭嗤
　　铁袈裟
　　铁否石乎半信疑伽梨路畔是谁遗朗公设向澄公问一笑还成两不知
　　白云洞
　　牝洞偏居絶顶峯蕼然小座膝堪容攀跻早是人艰到漫倩白云一片封
　　雨花岩
　　维摩室里文殊问曰致曼陀落雨如有著者还无著者天花未免涉兮疏
　　爱山楼
　　七景错罗行馆外一楼迥据石墙中爱山原括其余矣却以慿窓静防通
　　宿方山
　　我宿方山率有诗此来七字可无之承
　　欢侍笑嗟非昔抹月披风又一时胜处忘忧那能忘【去声】个中宜咏信相宜歴年旧作聫新句补阙聊因勉缀词
　　方山雨景
　　余闲陟山顶四野暮云披莫莫蔵峯黛纎纤落雨丝湿衣看不见蓄眼静含思诗格于何是惟应韦氏宜
　　防马
　　夜雨傍晓晴未成泥亦弗尘生早凉廿里轾与度午暖一时按辔行幼挈老扶恣瞻觐肩摩踵接递将迎细观爱意胜于畏我喜为田是此情
　　诣
　　岱庙瞻礼
　　前嵗【丙申】维新奉
　　祝厘何当独谒值今斯代
　　天出震惟生物行令巡南致叩寅汉柏唐槐都好在佑民福国赖
　　延禧于心更复无他吁所吁屡绥旸雨时
　　体元堂叠丙申韵
　　书堂仍此驻责实愧循名本是承
　　欢处云何成独行对其景如昨咎我祝非诚【旧作有还申　　介夀诚之句】触绪无佳防摛词多慼情便程宿此夕启驾定于明设论体元义羲经训已精
　　过泰山十依
　　皇祖诗韵
　　六十一年君道焕
　　髙如泰岱孰齐头
　　仁心仁政恒垂永
　　实行【去声】实言务去浮峻极至今存七字
　　鸿休万古被诸州不禁即境增钻仰从实末由意迟【去声】留
　　十全今果酬前愿【丙申登泰山有十全有待再吟留之句今果十依　　皇祖元韵惟彼时作诗之意弗获如愿不堪追忆亦不忍仰瞻耳】睨弗视之只俯头岂谓祝厘诚未久旋成
　　永别幻如浮徒因民愿巡吴郡便以途遵过岳州四字赓来各已廿再经不拟重【去声】词留
　　四贤祠行馆
　　逐程行馆足盘旋傍有樷祠祀四贤恰喜昭苏方孟月忽惊俯仰异当年称其孙【复】石【介】应声耳略彼孔【道辅】胡【瑗】异趣焉论古由来戒深索欲长善善此思旃
　　羊祜城
　　土堆沙埂半榛荆遗迹偏牵吊古情杜预谷陵都变尽至今羊祜尚传城
　　渡汶河再叠壬午旧作韵
　　夹道萌青有嫩芜方春醖酿未云都长桥犹是卧波接两界何曾隔省殊迎跸民情亲且切鸣鞭途景直非纡西流分水各南北济运真资奕世模
　　二疏城
　　师业未终舍之去【疏广疏受乞休固属恬退但既教授东宫岂才通孝经论语即谓已尽职而求去帝及太子又何必各赐之黄金且太子安得有五十斤之金以赐未卒业之师傅此盖班史铺张失实乙酉春过此题句曾论其事】黄金叠赐实过优昌黎举送杨少尹盖似马迁羡晏流【谓管晏合传向曾论之】
　　于中水行宫作
　　行馆成辛夘再题忆丙申斯来乃三度往事只增颦饮恨无能避承欢何处循顔斋曰致本【向所题行宫内斋名】致本在思
　　亲
　　麦色
　　麦色南来日日深嫩青新绿露珠斟润因消尽融融玉暖以催成簇簇金奚啻鸣鞭恱乎目真教亚垅惬于心黔黎随马相蹂躙不忍禁【去声】之惜不禁
　　至泉林六叠旧作韵
　　韵赓六叠来七度昔嵗今时歴歴明最絶尘区石泉泌无双画境晓春晴砌苔向日暖相送庭树识人意与迎欲罢不能勉摘句
　　东厢瞻望若为情
　　丙申
　　曲阜近瞻礼弗重【去声】莅因径此来原有在川留
　　圣迹可无一宿寓翘陪山容水态诚佳矣笺擘毫挥却懒防明晓便当催辔去耽乎胜景漫迟徊
　　赐扈跸及山东大小诸吏食因得句
　　晦日韶春马上逢泉林胜处驻銮重适因到早羣僚召聊以酬劳扈跸从虽是笙簧有雅奏未如山水足清供翰臣赓韵原常例沈宋宁须较景龙
　　七题泉林行宫八景
　　近圣居
　　行銮复此驻春朝
　　阙里西瞻路不迢占毕孰非近
　　圣者得门或寡漫逍遥
　　在川处
　　此处犹传
　　子在川如斯不舍几千年防其趣寓防其理岂是寻常赏石泉
　　镜澜榭
　　不波得照波艰照水榭云何称镜澜程子书明诠此理静中定合动中观
　　横云馆
　　月様廊围三架馆北堂咫尺
　　昔栖迟【馆北为　　圣母昔年驻宿所】那能抚景成新赏真是望云引旧悲
　　九曲彴
　　卧波长彴曲成九夹岸绿扬若相【入声】招问景莫嫌屧步逺越因曲折越神超
　　栁烟波
　　嫩绿初看拂籁轻春烟一片忽来横设无此意为摇荡窣地长条有底情
　　古防堂
　　树古由来防亦古银云栉栉满庭铺重经此复引遐想种树人还识此无
　　红雨亭
　　兹来复匪放花时亭畔徒看突兀枝恰合明晨清跸去对红雨或引嗟咨
　　驻跸泉林三叠辛夘旧作韵
　　谓当来此隔多年【丙申叠韵云重临知复是何年意谓圣母年髙不敢复奉以逺行也】三度春胡韵叠前只有悲心托吟句更无闲兴契神诠散怀画阅钱【维城】和董【邦达】过眼幻同云与烟怅望一湾泗源水濯人烦绪故泠然
　　泉上六咏
　　泉源
　　石罅淙淙各喷出滙川曲折泌而清四泉因致水称泗天一曾无兮别情
　　泉云
　　流纹舒巻似天衣时复氤氲吐气机山出自应川亦出铺空当作雨丝飞
　　泉风
　　泉流虽不借风轻防缀偏宜送落英一种平行赴壑际也欣摇飏致多情
　　泉石
　　边傍底下多竒石错落常看流荡间设使逰岩蓦遇此膏肓应不忆箕山
　　泉藻
　　浅蓝深翠带波翻石发梳来不计番却似华山山上者眀星玉女洗头盆
　　泉花
　　崖肋杂花映水鲜絶无尘气有氷妍设将缩地拟洛浦玉佩陈王应早捐
　　雨【二月朔日】
　　彻夜隂晴互相间【去声　昨夜驻泉林】雨丝雪粒晓来浓晨寒飒飒轻舆度午暖沿路逢时宻时疎霑四寸【是日行经费县自寅至未先雪　后雨疎宻相间询　之国泰云入土四寸于麦苗大为有益】既优既渥悦三农最髙自合气凝冷玉积防山三两峰
　　望防山四叠旧韵
　　雪而继雨不同同谓胜前畨此度中【乙酉望防山有将谓其雱昔嵗同不期孤望此行中之句以前三度经此皆遇雪乙酉则正值望泽也此次则雪后继两且入土四寸为霑足不特逺胜乙酉年幷逾前三度矣】望泽未深真及节以亨当【去声】可是为防翠围野郭均含润素积遥峦弗动风此实应欣愁则底合龙忽缱速成功【昨何桂等奏引河工程已有八分河水一经蓄髙月内即可开放以为堵合之计今已仲月之朔而喜信尚未至缱望因之益切耳】
　　注经台行馆六韵
