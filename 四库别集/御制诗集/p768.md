<!-- { "loadSidebar": true } -->
　　按予凡有所疑必欲考其实兹龙门之名向以为无所本兹阅鳬藻集始知即髙启所名虽彼杜撰而去此一疑亦大快事也然则陶渊明所为不求甚解在彼则可在予则不可仍予向所云为是故末句戏及之再题明人西山胜景册
　　横山又号踞湖山箕踞太湖殊等闲吴越乆经一家矣底须要地控其间
　　右刘珏踞湖山
　　太湖临处上方通茶磨遥思鬪茗风水厄权舆陆鸿渐用之扵此岂知穷
　　右沈周茶磨屿
　　齐踬隋颠千百年新移旧置乆茫然闾阎今日吴阊盛幸矣比邻闻管弦
　　右沈周新郭
　　胥门五里路非遥一道清流防架桥似是吴人犹恨越洗来溪水未曽消
　　右唐寅越来溪
　　长桥图写自唐寅栁暗花明蔚眼新亲切羣情子依父循名差未负行春
　　右唐寅行春桥
　　小桥野艇接溪湖蓄眼烟波有若无但使村村饶稼穑吾民焉有不仁乎
　　右唐寅饶稼桥
　　北抵枫桥南齾塘分流东出利耕桑衡山自是乐山者曽向其间筑草堂
　　右文征明横塘
　　派分震泽洞庭濵去越入湖此问津千载后能居此者幸他犹是范家人
　　右文征明石湖
　　陈淳笔写桃花坞宻树逺山景倍清今却城中为闹市致疑伯虎昔传名
　　右陈淳桃花坞
　　上方塔影太湖一带湖山最可探谩道紫薇村莫覔依稀应在治平南
　　右陈淳紫薇村
　　舟过无锡城
　　舟过无锡弗舣岸去时筞马已观民兹来露冕坐阖闾夹岸跪觐无万人因思皆资衣食者自当物贵生计贫幸遇有收尚可活水旱那无饥溺频以是祈嵗廑宵旰大吏并饬讳灾谆展义时迈政因此我岂山水徒逰巡
　　皇甫墩
　　向自恵山荣骑回遥观波影涌蓬莱县城竟过此权置川路非纡兹重【去声】来绿栁隂成啭莺舌青蒲丛宻闯鱼顋南巡往返程将半不觉时光暗里催
　　戯题放生池三首
　　池漾清波号放生捕来求售亦人情设无放者应无捕匪曰爱之害亦诚
　　渔翁张网岂怜鱼巨鬛细鳞都取诸有此放犹救其半责贤莫备亦思予【后一章反前章意】
　　盘盛饼饵供投饲抛掷银鳞于牣来嗟尔昻头求食者就中谁是报恩顋
　　漪澜堂三曡前韵
　　山中喜有水围堂滉漾楣栏上下光胜处恰宜孟王画【庚子前巡以王绂竹罏图既燬因复检石渠宝笈所弆王绂溪山渔隠图赐蔵山寺是卷亦有吴寛防语与竹罏图笔墨絶肖邮致名蓝俾还旧观亦为兹山増一段佳话也】兴来还和老苏章绮纨那辨文和武【赵州栢林寺有吴道子画文水武水】甘劣休论圎与方【恵山有方圎二池圎者甘而方者较劣】七字促成壁间泐笑云付尔乐斯长
　　若氷洞
　　牝洞从来具灵气温冬凉夏不为奇【凡石洞中冬必温而夏反凉大屋亦然不足竒也】题名此曰若氷者应是来当暑月时
　　题王绂溪山渔隠图曡庚子诗韵
　　分补四图偿旧失【竹罏四图既燬因补写首巻而命皇六子及旿董诰分写二三四巻以补其阙】犹思愿海满僧难石渠特出山人迹古寺留供过客观【既补四图复检石渠所弆王绂溪山渔隠图后有吴寛跋者留赐僧寺以供过客传观为精蓝复増韵事云】王画吴书都弗阙亡凡存楚那穷端笑他微有不足处御笔经题恐属官【竹罏图四巻向存僧寺为僧人汚损地方官重装致燬因补写四图并御题此巻补存寺中然恐有司鉴前此之失必为时加检看则属官物寺僧仍不得由已与众传观以得布施或未能满其所愿因题是图并戯及之】
　　题巴顔布哈古壑云松
　　富扵气有犍牛力【元本防古也其时汉人能画如赵子昻之类者甚伙向年题咏亦多而防古工画人今始见此轴笔力矫健信为防古人所罕有按伯顔应作巴顔不花应作布哈盖巴顔富也布哈犍牛也彼时汉人不通防古语妄意音译甚至有心讥讪虽本防古人而其以汉文书名不能不从汉文以讹传讹兹图中巴顔布哈之自署名即其证也今已将辽金元三史通行改正帧中之署名四字乃其真迹姑仍之并识扵此】古壑云松自写真画咏元人不一足抚图乃信咏元人
　　顺风
　　顺风扬布帆一刻可数里设其遇逆风一里数刻矣【一解】大帆得风多小帆得风少事半有倍功资益理可晓【二解】小船迟先行大船速后至盩厔欲避难【平声】泰山压卵势【三解】行途欲速到先发亦人情桥洞阻刼遌反迟半日行【四解】欲速则不达先难而后易触目可防心足以悟万事【五解】
　　题赵孟頫兰亭脩稧图
　　本是水晶宫里人渡江却往山隂道可知山水兴不浅适兴惟益取其好镜中行以至兰亭把笔遂写脩稧藁气清天朗时复佳峻岭激湍境值巧尔时逰者卌二人亦有少年亦有老十一人诗成两篇十五人成一篇早其十六人乃弗成罚以三觥蔽辜了羣从齐契【用王羲之诗语】共嬉春玉树芝兰庭际绕事固可传图可传玉枕更貌佳文小【格古要论载王佐云临江有玉枕兰亭近在南京李荘家见之云是赵子昻书字皆蝇头小楷】
　　山东巡抚明兴奏报得雨诗以志慰
　　乆缱山东雨泽稀邮章披畧慰宵衣淄川七寸实深透厯下卌分【四寸四十分也】惜欠微【据明兴奏报三月二十七日山东省城自已时得雨至戌时止入土四寸其余各府州县俱得雨二三寸及四五寸不等惟淄川县入土七寸极为深透又据登州总兵马如麟奏称该处三月十五日夜得雨五寸阅之畧为慰懐然究未普霑尚殷冀望】通省虽霑未普渥七言为咏尚殷希未知畿辅延及否佳信伫从驿递飞
　　题杜琼天平岭图
　　我适天平一逰目森森万笏览无穷【天平山即万笏朝天范氏髙义园在其下巡跸所至见人烟稠宻兼有亭榭防缀兹帧中林木丛茂惟樵径可通亦见今昔情景不同也】谁知冠岭起楼处当日才容樵径通
　　便民港纪事
　　句容道屡经新港初见尔壬寅方始事癸夘成功驶沙溪拓以寛【自镇江师古滩经句容至上元旧有沙溪一道长百里嵗乆堙塞乾隆四十七年冬间萨载奏请开濬寛深引注江水入新港士商得以舟行至江宁且可越黄天荡江路之险行旅称便扵四十八年冬竣事奏到赐名曰便民港】泥泉濬而泚别引江涨涂潮汐波増弥和雇民受利亦非徭役起【是役饬发江省公项给价和雇民夫百姓借资谋食并无丝毫扰累共用银十一万余两】安福【御舻名】御以行镜中风物美大吏乞港名便民赐名是镇江至江宁陆路弗通水南方便扵舟艰车及步履考士并贾客自此舟行矣若云勤跸途吾殊不为【去声】此
　　髙资港咏古
　　髙资已驻燕兵近孝孺方陈割地谋洪武设非遵古制应无靖难肆防刘
　　按建文君臣庸懦固不足论使洪武弗泥古立皇太孙择贤而立燕王为皇太子则必无靖难簒夺惨杀之事矣因经此地并及之
　　由便民港舟至栖霞山行馆即事有咏
　　发以寅而到以申【舟行由便民港至栖霞山行馆水程百里较每日稍逺因以寅刻起行迨申刻即到】舟行百里未劳身此言讶不当出我执役犹应念众人漫向青山论今昔最欣緑水涤精神迎銮老幼胥欢忭自审如何称【去声】便民
　　题栖霞十景
　　四隣峭蒨碧峯围中有行宫据翠微不向摄山寻药草古希过四又何希
　　右栖霞山
　　玲珑峯表滀天池却弗流为瀑布垂一种寻常胜他者旱干水溢两无之
　　右玲峯池
　　峯姿防嶫照曦红青石烘成紫亦通恶以夺朱权弗论千秋永防化人宫
　　右紫峯阁
　　山房爱听谡涛声却不希他景名笑指绕阶一溪水三年前此座中清
　　右万松山房
　　对立双峯万古亭中间一线防含青天开岂费疏凿力蜀道空劳笑五丁
　　右天开岩
　　峦绕冈遮幽且偏居斯凡骨亦成仙自嫌清跸来逰际扃岫掩关合致然
　　右幽居庵
　　盈沟盈谷蹙花倾是浪而无澎湃声莫谓斯崖出假借千秋何物定其名
　　右曡浪崖
　　栲栳明珠镜面呈方塘半畆渫然清玉泉山下湖论顷大小由他万斛倾【摄山珍珠泉晶莹上出半畆澄清为前督臣尹继善所疏剔然较玉泉之趵突山根簜漾成湖其傍小泉淙喷而出者不啻万数实不可同年语也】
　　右珍珠泉
　　虹非日照镜非铜溪澈桥弯值偶同奚必名中辨真假借他假幻悟真空
　　右彩虹明镜
　　谁与竺庵号徳云聊欣一炷浄香闻尔时布景恦然忆驰驿观山岂漫云【昔逰此山时尹继善以未尽其美有驰驿观山之喻予则以为深惬宿懐不留意于物至今犹每追忆其言云】
　　右徳云庵
　　白乳泉试茶亭用皇甫曽送陆鸿渐栖霞寺采茶诗韵
　　采茶遂试茶弗焙叶犹生【凡采茶其叶必生当焙之然后可烹茗兹皇甫曽送陆鸿渐采茶而遂云野饭石泉清是甫采而即烹茗矣故戯及之】疑举且吃语【谓赵州和尚且吃茶句】但期此话行【且放此话行亦指月録中语】羽踪借因着曽句亦云清泉则付无意淙淙千载声
　　题太古堂用庚子诗韵
　　栖霞此重来倐阅四年乆是我蔵诗所一有无不有拈花弗关指扫叶底须帚胥自太古然问堂知是否
　　武夷一曲精庐用庚子韵
　　摄山胜以山然亦不乏水命曰武夷曲似哉而逺矣有石可枕头有流可潄齿王武子所云适可用扵此然我忧勤人未宜斯比拟
　　登栖霞最髙峯眺望作歌
　　我昨进舟来栖霞髙峯半天望及至今日徐徐登便民港水眼底漾由港而江通潮汐旧称险处黄天荡避险就安诚便民两府【谓江宁镇江】行舟永无恙不惟两府歌利济通省士庶情俱畅【便民港既成不特镇江江宁两府舟行穏顺即通省士民往来金陵者免涉黄天荡江涛之险及陆行防履之艰无不称便也】然而江中仍有舟图利忘害怜众状迩日作炎其热难堪比及造极爽拂风尖身既适矣心亦恬扵是息江港安险之幻境置魏吴机械之浮谈歌留石碑傍花龛万刼佑我黎与黔古希诚老矣南巡愿罢安福帆
　　得趣楼
　　摄山趣难偻指数髙楼得全随所取数之既难得何易数属有意得无意以此知无胜有多山情水态面前罗而楼不识不知付以寥天一独欣明日启跸后乃无人过
　　自栖霞至江宁驻跸之作
　　两日山逰六跸移古来都防合临之万民瞻就情増旧一已安懐念在兹卌里舆骢无甚勚六朝兴废有余思安南适值陪臣至道左俾观巡狩仪【安南国王黎维褍遣陪臣黄仲政黎有容阮赍表至京奏谢计程距回銮尚逺守需时因谕令由湖北取道赴江宁扵跸途瞻觐是日易舆乘马俾观巡狩之仪仍优予宴赉遣令归国】
　　题燕子矶
　　有石临江翩若飞乆闻燕子用名矶六朝往事谁兴废防巻遗编自是非形胜江山如锦绣光春风物已芳菲而今沙涨兴耕作俯瞰青葱麦垅肥
　　逰观音山永济寺
　　永济观音寺称名义可循佛仍殷爱物我敢懈勤民景岂芳菲赏时惟休助巡思尧舜犹病蒿目愧心频
　　望幕府山有咏
　　茂幕府此开山江北川原指顾间亦祗划疆恃天堑伯仁何诮楚囚澘
　　驻跸江宁四曡旧韵
　　一带长江南北区古称天堑势萦纡星文牛斗辉分野地利淮扬巩防都知建业曽传有赵【鼎】守钱塘那让其苏行宫四日扵斯驻迹抚前朝敬畏俱
　　题文伯仁金陵十八景
　　鼓棹三山正顺流素车白马一时收英雄语固出羣耳利举风帆不泊舟
　　右三山
　　原为名利塲中客却信因縁教外书詹事移文称儁俗虽云贬也半犹誉
