<!-- { "loadSidebar": true } -->
　　农资好雨总扵春各报霑甘仲半旬【福崧奏浙江各属扵正月二十四及二十六七八九等日得雨深透之后又扵二月十一十三十六等日得有时雨福寜奏湖北各属扵正月十五六等日得雨之后又扵二月十六七八等日得雨霑足该二省得此继泽麦苗益加畅发农民欢庆可知】省异近遥发殊日章同湖浙到清晨【福崧折扵二月十七日拜发福宁折扵二月二十日拜发同扵今早接到以浙江杭州省城较之湖北武昌省城逺数日程耳】胥吾民也为之慰只此地兮望以频期较昨年日已近【去嵗亰师以三月初六日得有透雨今已近期矣】肯因遇闰意逡巡【农人谓今年遇闰以节气而论似较去年尚早然予已望之殷切不敢自恃为可待也】
　　启跸西巡往五台瞻拜之作
　　五台隔五嵗趁老一瞻临马御试已力鸳班喜众心【今日起程扵泉宗庙传膳后御马以试已力颇觉控驭如常送驾及扈从诸臣无不欣喜】沿途栁发线平野麦抽鍼益切思甘雨西山作薄隂
　　良乡县行宫再叠辛丑前韵
　　午年曽驻馆【丙午西巡五台曽驻此至今又隔五年矣】子嵗又经舆赓韵忽成两纪行未可虚三春憩庭院一瞬阅诸居先此两陵谒例遵前度如【丙午春亦先恭谒　　泰陵后诣五台此次程途仍依前度】福康安折奏进兵一切情形诗以志事
　　经理邮书待日深【自前月廿七日接福康安奏折后又已经旬日内正深盼切】行宫兹阅策筹忱【是日驻跸半壁店行宫】兵粮军器饶俱备【前据孙士鄂辉奏明前后蔵共办粮七万余石牛羊二万余只兹福康安奏称现令新设各台乌拉将粮石赶运送牛羊俱在有草地方牧放通盘核计尽敷兵食现咨防孙士毋庸内地转输以节穈费又奏就近扵前蔵南界贡布地方采办硝磺并宣谕济咙呼图克图扎萨克喇嘛堪布噶布伦等令将该处商上存贮火药二千四百余觔铅丸二万八千觔交出运用以省内地运送之费至称各寺喇嘛及噶布伦等俱有自养好马现在酌加赏赉选得健壮好马一百匹将来仍可添买数百匹一切筹办周妥充裕深为嘉悦】殿后直前布以谌更励外疆先进【昨据鄂辉等奏扵正月廿四日已将聂拉木存寨贼人全行轰毙福康安未曽奏及想尚未接到军报所有绒辖济咙二处均与贼境毗连为大兵进要路尚有屯聚贼匪自须上除以利冞入至奏称附近廓尔喀之布鲁克巴作木朗披楞三处业经檄令发兵攻贼又西蔵帕克里边外哲孟雄宗木等部落久为廓尔喀侵占帕克哩营官率领番众将该二处打仗夺回并即谕令该二部落乗胜直捣贼巢等语细思所办未免失之太早前此福康安奏布鲁克巴等部落与廓尔喀不睦令其攻贼匪朕以为临时俾令牵缀贼势未为不可原非借其兵力以为捣穴擒渠之计今大兵尚未到齐遽令外部投顺之人与贼接仗计非不善木免过扵求速矣】却虞猾防预闻音【此次收复哲孟雄宗木二处固属可嘉惟是该二处及布鲁克巴等部落素被廓尔喀欺陵则其巽懦无能已可概见若扵大兵声讨之时令其同时进攻俾贼匪策应不暇原可得力此时先令深入幸而得胜则该部落转居其功若不能取胜转令廓尔喀知大兵将至得以早为设备其扵进机宜殊觉失扵计算虽万里之外兵难遥度而迟速缓急情势显然不能不为指示俾知慎扵将来耳】不为遥制廑遥念万里原来一寸心
　　题永慕斋
　　预宿依然值此斋隔年不易一中懐水流那识人心慽破梦泠泠响绕阶
　　恭谒
　　泰陵
　　春秋又经嵗
　　天地此埋哀缅想
　　殷勤治惟惭继述材
　　龙光攀久矣驹影迅诚哉归政三年近【计至丙辰归政近余三年此皆仰荷　　在天之灵黙加佑相得为今古全人届时仍当重诣　　桥山用伸防谢】谢
　　恩当重来
　　恭谒
　　泰东陵
　　萱戺成虚语龙鳞更长【上声】科徒思辛巳况【回忆辛巳春恭奉　　慈舆只谒　　泰陵偻指已三十余年今昔之感曷其有极】空此季春过设使
　　髙年在才经
　　百嵗歌【辛夘嵗犹得恭祝　　慈宁八旬万夀计至昨嵗辛亥才当　　百嵗大庆竟成虚愿益切怆懐】叩头黙屈指抢地痛如何
　　黄金台四用沈徳潜韵
　　丙寅逮壬子卌六度燕台已似驹影过岂诚骏骨来【反旧诗意】千秋话徒述五顶【五台山有东西南北中五顶】路重开沈句频赓韵惜他空恃才【沈徳潜生前被恩最渥乃为逆犯徐述防曽作序文身后致罹过谴文人恃才而不自检饬可为叹惜】
　　御射碑
　　易州西南沿徐水有北魏太武御射三碑各异其地飞矢逾崖亦寻常事不至纪石至三或亦志乗讹传耳太武政绩多有可称故复咏之
　　三铭曽説峙三碑纪烈宁须一再为扫统【用北魏书帝纪论】设非多实迹逾崖飞矢底堪竒
　　五公城有咏
　　汉北平侯王谭子兴生五子隠居此山中世以其旧居为五大夫城光武时封为五侯即中山五王也俗又号五公城见郦道元水经注今其遗址已无存者
　　郦注空传五大夫试寻雉堞杳然无秦松幸矣有补种【丙年过此诗有云胜五大夫冒秦号千秋也据岱之阳然泰山之松雍正年间内务府总管丁皂保监修工程时所补种者而此处遗迹无存兹诗因又反其意】岱领至今仍五株
　　渐离城
　　渐离知已报荆轲无救亡燕岂足多太史好竒饶躗语不如鞠武守中和
　　史迁好竒扵荆轲传尤甚燕丹以太子日造轲门下求匕首招舞扬白衣祖道路人皆知之秦岂一无闻见安望成事且轲事虽成焉能救燕亡国之祸不如鞠武之言行危求安造祸为福为中正之论也清明【三月十三日】
　　一寸才生麦千畦未种麰【月令孟夏麦秋至盖麦种扵冬经嵗乃熟故曰宿麦诗周颂贻我来牟麰通作牟玉篇云春麦也谓种扵春者跸途经览麦待长发麰待播种望沛优膏颇为悬切】卯隂徒伫望辰霁更増愁【是日景如是】所幸风无作【农家忌清明日有风则雨少今日幸而无风】亦甘【甘心之甘非谓雨也】雨且休摛吟不成句惟是识先忧
　　批折
　　日常批折发行营【向来巡幸之日亰师各衙门章奏俱隔二日一递行营即扵当日批阅发回至每日逓到各省奏折驻跸后亦无不立时批发习以为常从无留牍也】肯以巡疎机务情济兖重称霑雨透【前据江兰奏山东各府州属扵二月中旬均得雨泽兹又奏称省城扵三月初四五等日得雨深透随饬查济南泰安武定兖州沂州登州青州莱州济寜等府州属同日得雨三四五寸不等即春雨较少之东昌曹州临清一带亦俱一律均霑而省城又扵初八日酉刻至初九日午刻密雨连绵极为霑足等语】淮扬兼报畅雷鸣【今日漕臣管干珍奏粮艘过淮日期附奏淮扬自二月以来天时和润麦田长发三月初三日晚至初四日雷雨应时甘膏遍野扵大田更有裨益】南粮二进继头进【管干珍前奏本年头进帮船扵二月初九日俱已过淮兹自二月初十日至三月初四日所有二进漕船三十三帮共船一千五百六十三只亦俱签盘过淮又称南粮头进帮船已扵二月十五日全数渡黄二十七日头进尾船约入东境沿途行走甚为迅利查上年二进粮船亦扵三月初三日过淮而今嵗遇闰则将来扺通之期较上年固已早至一月矣】齐地麰萌续麦萌【东省连得透雨江兰奏称不特冬麦日见滋大而春种之麰亦皆出土青葱农民欢忭实觉倍常】却见凭舆出土者寸余待泽为怦怦
　　木兰祠
　　三时务农一习武从古训兵之长计一日暴之十日寒其无益也夫何异甚至以女代男行此实敺羊俾虎饲木兰之祠重过兹作歌复为申其义
　　王陵城
　　平勃安刘呼吸际设非左袒事难谌廷争后不复视事少戆终为不负心
　　平勃安刘定扵左袒一言其事机危在呼吸之际设非吕后亡其事不可知也史迁躗言方若髙帝有先见之明而终赖平勃者然予向谓汉髙必不出此屡见之吟咏迨其后平勃聴张辟疆之言驯致诸吕擅权防不可救脱吕氏尚存安刘之言其必可騐乎髙帝谓王陵少戆然陵固不负初心者先儒云人臣之义当以王陵为正是也
　　望柏岩山咏贾岛
　　少年曽説入沙门儒行【去声】墨名那解论设使不逢退之者谁知岛瘦至今存
　　长城
　　长城非啻嬴秦时战国各据各有之易水东流坡坨处頽垣败垒偶逢斯土人尚可徴杞宋传説燕赵分疆兹尔时王政弗行久强食弱肉争雄雌嗟乎黎庶奚安土无已版筑聊保基寄语欲云复古者是即封建之所贻命寛免经过州县所欠米谷麦价诗以示志
　　经途例免十之三【每次巡幸经过沿途州县俱免应徴本年地丁钱粮十分之三遂为定例】犹恐或为隅向谈厯览连塍虽麦茁正殷遍野望霖甘载咨民借价多欠因命防颁恩普覃【此次巡幸五台经遇直之大兴安肃新乐正定定州望都清苑新城等八州县虽已依例蠲免惟念该州县尚有节年因灾出借米麦谷三万四千五百五十余石小民输将未免拮据因再加恩概行豁免用示惠爱无已至意】昨夕雨霏不成寸【日来望雨正殷昨日云气颇浓至晚得雨一阵尚未及寸实为可惜】晓看干垅惜何堪
　　题赵简子祠
　　识人从谏智谋竒宜得千秋防故祠独笑重儓秦缪事史迁立传费虚词
　　按秦缪公之帝所已属荒唐谬悠至赵简子亦有之帝所闻钧天广乐及射熊罴诸事不过欲神竒其灭二卿立毋防之意史迁好为竒诞诸皆类此
　　过尧城村
　　四千一百嵗凡防更沧桑独此荒郊村尚尔称陶唐每过仰髙山瞠乎徒望洋所幸读东坡命舜事纪详【昨嵗读苏东坡书传注尧咨岳事时年八十六计予归政时年正与尧相同实为厚幸自揣精力尚健偻指四年惟有益加兢惕以兾仰邀上苍佑贶耳】慎此四年间吁
　　天庶赐祥兹仍业乎位惕干朂自强【向镌八徴耄念之寳副以自强不息仍即镌古稀天子之寳副以犹日孜孜之意】
　　曲逆故城
　　竒计出围世莫窥酬勲曲逆亦其宜设非天夺吕雉魄刘氏安危未可知
　　汉髙知人善任扵平勃诸人无不知之悉而论之当至吕后之防危汉祚髙帝未必预烛之也史迁好竒竟若先知而终令平勃安刘者然假使平勃先吕后而亡左袒之策亦何所施而刘氏之安危岂可定乎向书汉髙帝论萧曹等事已详辨之兹因过曲逆故城复申其説
　　水窦岩咏古
　　志称水窦岩乃在曲阳县我行非玩景可望不可见望寄兴逺托见资目前现所以略邱壑试咏其否善【叶】斯乃章宗【金】贻家法世宗变右文弛其武习俗耽安晏金源扵是衰修礼何足羡为国忘祖风自应失
　　天眷
　　广利渠
　　乙丑直督臣髙斌奏请疏濬是渠引唐河之水注之灌田因锡是名
　　重经此地忆贤臣引水兴锄为利民工作有则不无废濬疏勉尔后来人
　　水固有自然之利然兴举不易而堙阏亦其常必借时加疏濬之功方能垂之久逺巡方过此缱贤臣廑农事尤有望扵后来司兹土者
　　灵济祠四叠旧作韵
　　遥源来晋省灵济俯今渠【唐河发源山西之灵邱县向开广利渠即引其水注淀溉田至今民享其利是祠以渠成后而建用答　神庥】借此天然利庶因民力舒边傍朴之室适可憩而居视昔聊俯仰倐焉卌载余【渠开扵乾隆乙丑迄今已四十八年矣】
　　惬适斋
　　萧斋三架古祠旁小座亦欣翰墨香畺吏虽然勤供奉以为多矣恧无遑
　　秀木轩
