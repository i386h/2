<!-- { "loadSidebar": true } -->
　　弃官赋归来田家酒初熟脱我头上巾漉此杯中緑独漉复独漉漉多酒还浊酒浊犹自可世浊多返覆桑枯栁亦衰但有松与菊田父晚相过相与话墟曲共醉茅檐下此生亦以足
　　静寄轩
　　深居一室静独坐羣动息渉世谅无营照空欣有得风吹松上雨花落涧底石当期永日闲共此喧中寂
　　心觉原宜晚轩
　　青山多故情慰我齿髪莫爱此泉上轩深谐静中趣孤云赴逺壑落日在髙树牛羊下来尽鸟雀归飞屡境胜欣有得形忘澹无虑消摇歩前楹旷望一延伫怀哉未归客微径草多露
　　蕃王礼佛图
　　维西列万国有土此有人孰是无继立而能治其民佛化大无外万有入弥纶衣冠杂诞谲莫不悉来賔东方九州地文治亦相因岂知五经表各自叙彛伦斥鷃讥南运舜英疑大椿扩充固有道一视归同仁
　　送方禅者
　　岩岩秦余杭天作何大壮孤峯有兰若夐絶厓石上去天才一握陟险仍万状云霞或相依猨鸟不敢傍天花落幽户松吹飘梵放上人禅家流勇往志所尚伽趺缚禅寂抖擞谢尘坱境静道易亲理得形自防繙经悟空假缮性了真妄拂衣入烟萝飞屩度层嶂徒令世上人矫首一长望
　　汤时中寄樵
　　英英湘中彦寄迹吴山樵山深土泉美厥植多乔夭逝将乐嘉遯讵欲肩刍荛冰雪嵗云莫荃蘅化为萧诗书道林薮采获日以饶逍遥杏坛上弦诵自朝朝春风曽防瑟秋水许由瓢幸遂邱壑志不受弓旌招
　　玉鹤焚香
　　白玉刻为鹤鹤背可焚兰朱火若萤聚青烟随烬残孚尹自旁达氤氲相控揣如闻九臯唳翻胜博山安娱客白日晚奉君清夜阑谁将别鹄操和我广陵防
　　耕云轩
　　呼龙耕白云开畦种瑶草一犂春雨足万顷晴苗好伊人静者徒中嵗颇好道神仙遗服食采掇事烹捣色如青精饭大比安期枣食之生羽翰后天而终老
　　李氏慈竹轩
　　慈竹生堂阶下有谖草花花竹美相映亲年乐无涯秀色上春服清荫延萧斋驯乌飞缈缈鸣凤声喈喈微风度瑶瑟宻笋供珍鲑霜根随地长令德与年偕此物良足贵君家识可怀
　　题虞侍讲书白太傅八渐偈【七言古诗】
　　香山居士八渐偈青城先生古书金薤琳琅殊可爱文章官阀总相如白云开士成都客同是青城故乡陌天藻亭深翰墨香法云地古天花白白云悠悠去不返橘树雕伤坐成晚满把空怀明月珠招魂谁洒雕胡饭古人事佛今人非二老风流今古稀大胜潮阳韩刺史晚因闻道却留衣
　　题髙尚书九江暑雨图
　　尚书画山山巃嵸九江秀色开森茸况当五月暑雨交云气滃勃川光动五峯削出青如莲緑树彷佛闻猨犹瞻谢眺青山宅不见米家书画船何人见门面山立头上乌纱翠痕湿谁唤山东李谪仙来观瀑布三千尺于今戈防乱如麻使我披图一永嗟欲买沃洲归共隠江山如此属谁家
　　赠四明粥书单生
　　古人读书手自冩今人藏书充屋椽牙籖插架不解读何异愚翁工守钱单生持书入我室竹光落牀乱缃帙居贫不能常得书为我借观留数日昔在鄞江识单生于今白髪老于行明年倘有江舩卖我欲从君觅论衡
　　栢子庭画松障歌
　　髙堂谁画青松障越栢下笔开殊状小枝交错鐡不如大枝森竦剑相向笔驱元气天为泣龙擘海水神俱王沧江风雨六月来白日雷霆九天上想当飞墨纵挥洒应遣酣歌助悲壮于时画者亦有人栢也用意实豪放犹忆海虞山里时往往见我索题诗豪缣到手不暇择烂漫图写寕复辞只今风流已冥寞使我见之増叹愕况当木落秋气悲抚事哀吟忽如昨乌乎柏兮那复见萧瑟凄风动寥廓萧瑟凄风动寥廓应有松子僧前落
　　题岳阳楼图
　　岳阳城南天下稀飞楼雉堞相因依云连天阙象纬近水满潇湘鸿雁飞洞庭始波木叶赤元气混茫天地白蛟龙出吟雾雨愁肠断江南未归客何人置酒楼两楹定是昔年滕子京可怜风流已冥漠犹有文章遗令名君山翠黛秋可扫湘君归来云缥缈空向人间对畵图十二螺鬟梦中绕
　　采兰堂
　　去年采兰兰叶长今年采兰兰叶短秉芳欲寄路漫漫国香零落风吹断莲花峯下采兰堂永怀焦镜不能忘上人开窻面山坐山水含晖吟谢郎三生误落夫差国翠结琼琚香不息目断王孙游未归江南春草连天碧
　　劾飞廉
　　飞防事纣偾厥宗何自上天司八风嘘枯吹生在掌握窃防神柄贪天功四月五月旱大甚天地翕赫方虫虫原田莓莓赤如燎种不入土啼老农雨师鞭霆走羣龙云四合零雨蒙胡为吹云使消烁更鼓烈焰翻长空斯民焦劳亦何罪得不哀怨号苍穹天虽处髙听甚聪汝敢迷罔斧尔躬天诛将加不可逭殛死大荒谁汝恫
　　龙挂
　　白龙下天欲行雨赤日巻水江中央银河东倾浪波接剑影倒射云旗扬下民方忧涸辙鲋上帝许借天瓢浆龙来劝尔一杯酒平地水深三尺强
　　寒食省墓示诸侄
　　汀栁青黄野花白村巷家家作寒食暖风吹尽纸钱泪落春烟収不得村西町疃溪湾路长记门前白杨树廿年不见泉下人有酒空浇树邉土人言贤者有子孙我家兄弟今具存生儿莫断诗书种继尔长原忠孝门
　　饮緑轩
　　御儿溪水緑于酒泂酌未须劳绠夜防明月光入怀朝洗落花香在手一瓢解尽全潮味万斛倒泻县河口共坐层轩冰雪生向来烦热今何有
　　题乗槎图
　　秋风驾洪涛灵槎中荡摇恍如乗舩天上坐帝青九万无纎毫黄姑织女长相见归来空记当时面至今海与银河通何因再得相从容
　　题墨竹水仙
　　美人独立潇湘浦嫋嫋秋风生北渚手把琅玕江水深香璚泣露愁痕古我有所思在空谷翠袖娟娟倚寒緑云断苍梧殊未来月明长照鱼鳞屋
　　题商德符山水
　　左山画山延祐初山如何其佳有余飞泉髙挂白蝃蝀奇峯烂发青芙蕖直疑三周华不注又似北岳医无闾嗟哉好手不复得藏去贵比英琼琚
　　题王邀渊明图
　　江州刺史何为者载酒邀我庐山下乃翁在山不在酒邂逅寕辞为君写逺公招之不肯留平生谁省王江州门前五栁至今在江邉桑树水空流
　　题画马
　　真龙矫矫空大羣奚官牵来气若云黄金骨法颇清俊画者似是曹将军驽骀髙骧饱刍粟白驹辕下伤局促方今相者多举肥莫画权奇须画肉
　　画师胷中有全马三马斯须生笔下中有一匹玉花骢似是西来大宛者不羣不食意气豪羞与二马同凡槽使我见画三太息于今谁是九方臯
　　皎皎白马白于练首如渴乌目如电天闲麒麟人不见画师为我开生面圉人牵浴定昆池落花满地骄不嘶青丝络头无一丈挽住万里昆仑蹄
　　前朝王孙善画马笔迹不在曹韩下君看榻上玉花骢风骨权奇絶萧洒却忆至元全盛时四十万匹皆吾师崇天门下宣入贡大仆牵来亲见之李君爱马人莫比意气相期论万里千金买得真骅骝蚤晚骑之见天子
　　赠骆自然【代人作】
　　骆生家在钱塘住正近曲江苏小墓生来无目最善音自小学歌今独歩忆昔太平开乐府新声传得宫中谱摩诃兜勒西域来子夜吴歌自风土一声悲壮梁尘飞二声激烈行云低三声四声山石裂魑魅夜走猩猩啼我来江上忽相见听我履声如识面殷勤道我攻词章吾今衰也何由羡落花游丝春寂寂来前再拜当筵立为我扬袂歌一行满堂闻之皆动色我本东西南北人如今天地尽风尘劳生触事易成感使我泣下霑衣巾骆生骆生吾已老往事悠悠勿复道已将身世等浮云莫把新词故相恼掩琴罢坐求我歌我歌哀乐何其多人生百年能防何骆兮骆兮奈尔何
　　有客
　　有客有客伊吾庐新除南台行大夫天子许骑内廏马百二十骑来东吴东吴驿传称过客馆人致饩官僚趋来者宣骄居者傲賔主不复论欢娯固将横榻表独坐何意剥牀仍及肤吾闻相见有傧价揖让登降礼颇殊旧云三公礼数絶事不豫讲宁非愚王纲沦胥废风纪棰楚横加哀仆奴名藩岂无知礼者亏损国体非良图
　　花殇
　　去年髙秋洞庭客赠我两株木芍药手植东臯未浃旬绀芽怒长纫英坼今年春深花满枝嘘霞防日相因依红簇火城丞相至锦翻晴昼买臣归当阶矜持顔色好使我行吟被渠恼看去还期到子孙归来聊以娱吾老那知零落委泥沙雨压云愁共叹嗟栁色莺声虽复在游蜂戏蝶落谁家飘香坠粉无人拾游梦妖魂归不得种树空思郭槖駞寂莫因悲洛阳陌草堂独坐见秋风弥信吾家谈色空安得人间名画手倩渠移入画图中
　　世夀堂歌
　　君不见南阳菊水流浩浩饮之令人长夀考又不见青城枸杞龙蛇形其人往往多长生乃知草朩有灵气能与短世制颓龄君看张家世夀堂奕世载德应夀昌山川清晖近交映髙曽白发遥相望堂中老仙年九十云雾衣裳冰玉质把笔犹堪细字书上马不用旁人掖门前肃肃来轩车堂上列坐讲唐虞心将造物寄游衍道与行云时巻舒问君何由乃能尔玉立扬休有令子买臣富贵已専城鲁侯归来还燕喜流根之泽深无期既有孙子能书诗人间共爱徳星聚天上寕无太史知彼美堂兮深且古彼美人兮才甚武愿持斯道夀国脉万嵗千秋奉明主
　　新坟行
　　南山崔嵬青入云将军取山新作坟方春迫民就工役路上白日无行人西家旧坟双石马一日驱来华表下东家翁仲今尚存一朝移来在墓门期日薄云最吉鸡鸣而作夜不息新坟已成旧坟毁旧鬼衔寃新鬼喜新坟旧坟无了期南山崔嵬青不移
　　送演藏主归淛东
　　豫章老禅天下士今既无双古谁比十年不见怨飞鸿防度相思隔江水前年有书到空谷放在牀头百囘读至今防帙眼忽明时复看云思相续上人新自淛东来曽侍生公説法台洼水本生天马种邓林还出豫章材春雨相逢又相别明日扁舟异吴越君到双峰问我时为言舌在头如雪
　　题碧山草堂图送喜笑云
　　中国有碧山扶桑有碧山碧山碧山随处有是何人合栖其间上人何年辞海峤每望白云东向笑松枝西指月苍凉嵗晚天寒翠蛟叫有佛处不得住草堂更在云深处碧山县知不负吾一锡凌空窅然去
　　送僧归日东
　　万里求师逾絶海齿发渐非心不改东土山川异昔游中朝师法今犹在故山弟子忆归期摩挲西指苍松枝南宗宻印已亲授莫道大唐国里无禅师
　　张仲和放白
　　有有白玉质遵养时晦逢时出形躯虽小甚有神岂是吾人袖中物清流为国莲为宫朝夕下上复西东庙堂巾笥閟朽骨岂若曳尾于涂中张公放之殊不意渉波直与长川逝三十年间事反覆公今夀考身无事君不见以搘牀足南方老人夀千嵗
　　落花叹
　　朝见红白花莫见青葱树不愁花落总如泥但惜人生不如故滋兰公子江南客再拜东皇留不得九州尘土浩茫茫付与杨花作春色东溪野花自忘机坐对落花吟夕晖犹闻叶上黄鹂语不信东家蝴蝶飞
　　阎骧云壑图
　　白云冉冉生幽壑烟草芊眠春漠漠绕屋檆槠一万章排云瀑布千防落我家住在三江口山水娱人不知久空翠常霑几上书江花每落杯中酒主爵郎中非画师有孙曰骧仍似之君家浑东那有此应写江南寄所师
　　次韵怀谭讷夫
　　吴山岩岩界空碧湖水春深好顔色芳草连天百鸟飞独怜王孙归未得骥埀两耳愁空山驽骀髙居十二闲黄鹄一去不顾返肯与鸡鹜留人寰落花冥冥闇南浦山水清晖浩无主先生岂不怀故都举世溷浊何须数渚有兰兮江有蓠我思君兮来何时一春两度梦中见是耶非耶空尔思
　　寛上人云泉
