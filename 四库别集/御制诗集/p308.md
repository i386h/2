<!-- { "loadSidebar": true } -->
　　万吉【骦】阚虎【骝】归房精继者佶闲良且驶承平岂复有战争狝狩时乘资德美驰御所向无空濶远则木兰近海子抨苍七载驮【一日射中七】弹蹄银獐一毙坻【二皆海子事】塞上获鹿难数计飞越深沟更神矣【木兰驰射一鹿忽遇深沟骝飞越若履平地】去岁围罢留养兹今来愈觉加长齿不任鞍勒意犹壮牵向我前熟仰视久策尔力宁弗怜后进非无老成此细刍软秣终厥年重以敝帷留待尔
　　澄观斋
　　山庄小驻盘秋仲又将防此地非常地澄观果足观归根纷叶落结露报霜寒指日重阳到黄花开绕栏
　　千尺雪得句
　　源水千峯外秋斋万树间赏心惟物表得句乃几闲尺寸何须计北南岂浪扳挟沙縁过雨讶是对嵰山
　　再题不遮山楼
　　肩舆西峪趂几闲振箨秋风顷刻间今日登楼有佳会别开生面不遮山
　　水月庵
　　水月竺庵如是住山心精舎适于旁欲因动静标仁智不向异同论幻常
　　山心精舍
　　洒然精舎筑山陲小憩云窻揽众竒双岭廻环作阍闼一峯孤柱是鑪锤化工真阅烟霞表道筦非从色象窥不约而来朅尔去普门水月证无为
　　暖
　　闰后寒应早今秋暖异常晚田幸收半薄获较荒强万涧琴犹奏千林锦始装因縁悮哨鹿寻绎定何妨
　　翠云岩
　　缬緑霏青看已久新红渲染讶谁加背西斜日辉平野翻壁忽成一片霞
　　食蔗居
　　循流探谷源以渐入佳境得居名食蔗虎头趣自领因迥易为髙凭轩目堪骋红紫万嶂纷青松独崇岭品竒托亦殊于于意为【去声】永
　　小许庵口号
　　十笏为庵静以便底从名象较言诠纳来芥子应无数何啻三千与大千
　　红叶二首
　　青女行霜染塞林一般赩奕防萧森世间红紫安容拟目与为幽意与深
　　鸣鞭犹忆緑云才生面连林万锦开借问关穜夸絶艺那能防笔一时该
　　对瀑
　　对瀑岁有吟今秋尚阙写慿栏眄振鹭落落凌空下潦尽沙滩露流壮石峡泻有夲与无本于斯可悟也适从瀑源来足底涓涓者
　　入山
　　入山不期深自深问景都逢美中美千林张画色无定昨日深红今日紫头上星星岂复辞卽看流阴迅如此与木石居鹿豕游闻善沛然心亦企
　　重阳日侍
　　皇太后宴
　　皓气澄秋日日加山庄重九更堪夸登髙全揽川原美献
　　夀欣当风物嘉绮岭低昻缀红叶芳阶错落绽黄花宫中行乐真行乐玉塞彤庭总一家
　　九日敞晴斋
　　崇椒防马不知远敞榭骋眸毕揽遐岂必题餻夸博雅真看置鹿卜休嘉【出岁时记餻上置鹿寓食禄意】秋风满谷寒千树斜日平冈暖数家懒佩茱萸随莭令法经诏我久闲邪
　　廻跸驻喀喇河屯行宫作
　　滦上离宫驻御轮深秋风物赏清真一弹指顷经两月几叠山曽见古人杞树临江留枿莽菊花过莭尚精神塞田纳稼常歌稔慙愧今来鲜硕囷
　　小金山
　　秋孟怱怱去曽无题句留重阳苒苒过言复驻旌游叶落山容瘦涨消水态柔今春浮玉上视此有迁不
　　雪【九月十四日是日入古北口】
　　夜报塞天同起云凌晨玉叶遂翩纷无林不作银花影有嶂皆成氷绮纹酒店旗飘近方见僧房钟响远犹闻入关廿里原秋雨南北寒暄一岭分
　　秋麦
　　夏霖犹积润秋麦易为萌纵慰明年望宁忘今岁情【今岁夏初二麦实有丰登之望以闰五月多雨遂致歉收故云】驰驱禁蹂躏髙下总滋荣调幕繄谁责慿舆只愧生
　　立冬日微雪【九月廿二日】
　　元防刚旋转集霰恰交加落地仍为雨飞空早是花寒光暗远岫润意逼低洼应莭适可止歉年贫者嗟
　　赐云南廵抚刘藻之任
　　山左诸生推学业滇南六诏寄提封才华淘洗归真实官吏甄稽福士农水旱无逢歌乐土诗书有教振西廱谩言万里君门远不隔心常逹九重
　　题李遵道江乡秋晚巻
　　丹青见布虑疑黂戯写江乡水墨云却胜覇陵逢醉尉至今犹说小将军
　　鲤鱼风起浪连天芦苇丛中避钓船尔许名人嘅离合岂知一例幻江烟
　　掦子曽经三度游但知春景不知秋鹊华师子仍同弆足傲重光诩润州【巻末笪重光防称是图与松雪鹊华云林师子诸名迹并重初为京口石氏物歴数百年复归吾润信有神合云云此巻流落多年今入内府恰与石渠旧藏赵孟頫鹊华秋色倪瓉师子林图同归珍秘不胫无翼而得其偶旣为之喜亦为之愧】
　　降防添设五城粥厰诗以志事
　　连岁洊臻涝灾较昨年甚截漕五十万潦区供炊饪五城有常例冬令赈粥沈念兹饥馑多如伤实切朕宣命倍数施远村计口廪【例设旧厰并傅各城逺道艰于赴食因令四乡各倍其数以便支给】宪臣时体察侍史其懃恁宁辞济舆讥庶救转壑凛调幕乏良方忸怩吾心审
　　斋居养心殿夕景
　　秋廵旋翠跸冬祭入彤宫夜静市声逹更长烛影融几闲筹政要涝后厪民穷戒井铜壶漏年光几防中
　　孟冬时享
　　太庙
　　午门严左鼔
　　庙享致钦崇思孝奉
　　先切维亲执事同【献帛酒皆宗亲执事】万年福绵奕三献乐冲融僾忾宁常语诚知
　　一脉通
　　木兰擕廻鹿脯分赐王公卿士虽云例事輙复成章
　　塞外返秋搜驮来鹿脯稠盈非大庖计恩欲庶官周熟荐均荣赐欢言共卜庥车攻缅复古宁为【去声】鲁公求
　　诣
　　畅春园恭请
　　皇太后安
　　世徳申追慕修烝返紫垣
　　髙年喜游豫养
　　志御仙园来往路非远
　　起居念永敦兰阶欣气鬯
　　萱戺适冬温乐在承
　　色笑宁须问寺阍西池风物别爱日驻髙奔
　　御园初冬即景
　　午暖朝暮凉园林正小阳菊芳犹满盎氷脆未拖牀几暇亲书史窓明爱景光遐思三代上返已只傍徨
　　题罨画窓
　　纳景虚窓名罨画四时无定揽云烟谩言塞北江南似【避暑山庄及塔湾行宫并有是名】神品偏欣近取便
　　初冬游香山静宜园作
　　御园西望即香山心托髙峯数往还遥忆何如近领要来游仍是此偷闲稚冬风物入神阅岁景光转瞬间几幅诗篇欲补足片时得句我犹闲
　　松坞云庄
　　石磴歩千级岩斋得几楹膝容聊憩止目骋足逢迎晴晦峯姿幻青苍林态争山泉犹未冻阶下一清
　　栖云楼
　　鼎烟楹雾渺难分便是霑衣意亦欣今日栖云盛名副漫从糺缦拟云云
　　来青轩戯题
　　千林突兀换浓青借有来兮去可停来去炽然青不改隔邻大士示心经
　　欢喜园
　　静室琳宫侧石桥有路通峯莲层映紫盆菊簇含红谷夐形容别心澄机境融一窓留暖日欢喜与人同
　　雨香馆
　　千山叶落见山姿髙馆分明契静思飘緑霏红都过了是真天女散花时
　　山阳一曲精庐
　　山阳筑小墅近隰得池便阶下临漪影廊廻抱溜涓印心含蕴借触目喜澄鲜设以武夷喻方开一曲船
　　怀风楼
　　层楼幽谷中树杪望犹通澹荡八窓纳于喁万窍同毎思君子德敢诩大王雄十日休称瑞满怀真趣融
　　得一书屋
　　书屋背山临水成芸编插架足陶情因之絜矩清宁撰拟议非关浪与名
　　对瀑
　　山中非无泉酾流率入地因卑导以渠垂崖数丈计其下搆书舎恍似香鑪对【叶】绨心去岁剏断手今年旣振鹭落檐间濈砰泠泌曰色万象涵曰声五音备初念因之欣继念因之愧何如付苍岩无营以为贵
　　夕
　　冬山易为夕昼短夜亦长秉烛未可游围鑪足相羊户外风声谡绻彼卫士凉彊恕近求仁好乐应无荒谁云豫巻阿惕息惟徬徨
　　香岩室
　　净室精严梵宇旁四时花雨落绳牀不须薰着芬陀利世界三千意蕊香
　　戯题鹤
　　鹤固青田姿声清志亦远谁教入网罗盖縁小不忍崇山大泽中昻藏思返本防逸翦羽翼仰给资口吻长鸣古松间有似彼充隠
　　朝阳洞
　　肩舆陟层椒磴道几千转众树芳尽歇万松顔不变山凹时驻歩向暖息人倦数息亦造极石洞冠古殿殿中坐大士洞里天龙宴周旋向下视满谷曦迎面冬日乃如春广厦吾心缱浙中初阳台胜迹宁独擅
　　静室
　　朴屋栖岩凡数层为髙因迥语堪凭一年一到曽何谓冬莭冬游亦絶胜泉带氷流出清响峰无叶护露真棱镜中面目依然在审视星星几防増
　　竹鑪精舎烹茶作
　　到处竹鑪仿惠山武文火酌斟间九龙蓦遇应予笑不是闲人强学闲
　　即事
　　陟似登天降似驰冬偏速景夏偏迟眼前粗事含精理只有苍山付不知
　　玉华岫
　　玉华中岭中来往必经此因之憩羣仆精舎况清羙【臯涂精舎玉华岫别室也】我逸忘人劳想殆无其理得句亦前行游兴殊未巳
　　碧云寺
　　两墙讵云隔一岭实相连逐赏造净域梵唱霏青莲池水澄八解天云霭四禅鹤声出鹿苑玉芝育金田顾歩抚长松小别忽经年
　　洗心亭口号
　　碧云寺左有佳处亭子洗心两字题水镜澄含霜箨影一时数典到云栖
　　青春两度寻山径【今春凡两度至云栖】瞥眼冬初坐水亭试问莲池七笔里可能勾得此无停
　　试泉恱性山房
　　真水冬弗冻名山寒亦温情知有茗椀遂与过松门竹緑无改色藻青托本源何须观玩象成性体存存
　　新月
　　千山入夕时斜汉一弯垂似惜春秋过依然浅淡披光虽未盈手濶已胜于眉宇宙以来有偶逢意为怡
　　氷瀑
　　氷与瀑相兼寒光朗映檐半流还半结如现又如潜簇簇垂钟乳明明拂镜奁玉壶天近冷挂着水晶帘
　　学古堂晚坐
　　竟时揽名山夕景已莽苍言归学古堂书史娯静赏户外松风寒座间兰烛朗岂必忆游厯澄怀到无象古人贻名言瞬存息有养
　　晓
　　鳞次嬗四运曽无片刻停一消一息间昕夕于中行天鸡唱远村曙色辉南荣起早问奏章讵为骋游情巻阿境固佳勤政题分明【香山正殿名曰勤政】
　　再题山阳一曲精庐
　　精庐今岁得山阳别一区下临清浅镜四围倪范图方塘虽不寛意可寄江湖游山期两日再至恣清娱喜新吾犹然奚怪他人乎
　　净凉亭
　　潴波半亩得方塘亭子中间号净凉九夏何当无个事于斯般礴眄潇湘
　　题琢情阁
　　山复水之涯层楼揽众竒髙低皴峭蒨枯菀逓葳防混沌休嗤凿星辰近可闚七情淘洗尽玉斧倩谁施
　　得一书屋
　　青萦紫逻蔚孱顔一致宜人静以闲两日游山诗卅首崇情已畅可云还
　　麦色
　　香山命轻舆平明归御园秋麦色甚佳近陇复遐阡一庆继一惧其故可得言今春麦亦佳满期饼登盘仲夏乃行潦将得尽失旃不惟麦失旃侵滛灾大田岂予志或盈嗟哉民祸延以此弗敢康夙夜惟惕干
　　含峭居
　　小憩玉泉山山居号含峭余兴试廻望万峰都在照东阳升温暾西岭辉防窱昨近所游厯一一观其窍向题亦偶然今朝识真妙
　　清眺亭
　　欲命归舆尚有闲重教如睡揽冬山今朝清眺真佳处不在蒸红缛緑间
　　内朗室
　　南华喻虚室生白实于内东坡譬鬬隙率欲游物外二义似迳庭逹观审无害竹箆即竹箆有唤斯触背尺宅发清机朗然常自在【叶】
　　登玉峯塔顶
　　昨日纵眸明在下今朝举歩歴登髙阳山不及穹窿半【呉语阳山千丈高不及穹窿半截腰】得槪何妨各自豪
　　题妙香室
　　上山至竟由山下一切有为为了无静室居然成小憩妙香领处忘同殊
　　清音斋
