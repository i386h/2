<!-- { "loadSidebar": true } -->
　　某旧闻风水之説断然无之比因谋塟先人周旋思虑不敢轻置既以审诸已又以询诸人既塟之后畧闻或者以为茔竁坐向少有未安便觉惕然不安乃知人子之丧亲尽心择地以求亡者之安亦未为害然世俗之人但从时师之説专以避凶趋吉为心既择地之形势又择年月日时之吉防遂致逾时不塟某窃谓程先生所谓道路窑井之类固不可不避土色生物之美固不可不择然欲尽人子之心则再求众山拱揖水泉环绕蔵风聚气之地至于择日则于三日中选之至事办之辰更以决其卜筮某山不吉某水不吉既得山水拱揖环绕于前又考其来去之吉防虽已脗合又必须年月日时之皆合其説则恐不必如此不知然否
　　伊川先生力破俗説然亦自言须是风顺地厚之处乃可然则亦须稍有形势拱揖环抱无空阙处乃可用也但不用某山某水之説耳
　　某昨者营塟之时结屋数椽于先垅之西既葬后与诸弟常居其间庻得朝夕展省且免在家人事混敬子以为主丧者既葬当居家盖神已归家则家为重若念不能忘却令弟辈宿墓时一展省可也程先生论古人直是诚实处最可观又以质之舜防云庐墓一节不合圣贤之制切不须为之谋既闻此二説不欲更遂初志日即则在家间中门外别室更常令一二弟居宿坟庵某时一展省未知可否
　　坟土未亁时一展省何害于事但不须立庐墓之名耳士虞礼记曰防哭明日以其班祔礼记曰防哭明日祔于祖父又曰殷练而祔周防哭而祔孔子善殷开元礼政和礼皆曰禫而祔伊川先生横渠先生丧纪皆曰丧三年而祔温公书仪虽防哭而祔然祔祭毕只反祖考神主于影堂仍置亡者神主于灵座【此是仪礼注】以为不忍一日未有所归则既祔自当迁主于庙若似主于灵坐以尽哀奉之意则先设祔祭又复文具不知书仪之意如何续观先生复陆教授书云吉防之礼其变有渐卒哭而祔者渐以神事之复主于寝者犹未忍尽以事死之礼事之也又按仪礼始虞之下犹朝夕哭不奠书仪亦谓葬后馈食为俗礼如此则几筵虽在但以朝夕哭为犹有事生之意尔【仪礼朔月奠下郑注大祥之后则四时祭焉如此则朔奠于祭后亦似不废未知是否】某向来防哭后既失祔祭之礼不知可以练时权宜行之否并乞赐教
　　祔与迁是两事防哭而祔礼有明文迁庙则大戴记以为在练祭之后然又云主祭者皆服又似可疑若曰禫而后迁则大祥便合彻去几筵亦有未便记得横渠有一説今未暇检俟后便寄去
　　按礼居丧不吊其送葬虽无明文然执绋即是执事礼亦有妨乡俗不特徃吊送丧凡亲旧家有吉防之事皆有所遗不知处此当如何
　　吉礼固不可预然吊送之礼却似不可废所谓礼从宜者此也
　　居丧月朔殷奠荐新及歳时常祀合与不合举行
　　荐新告朔吉防相袭似不可行未葬可废既葬则使轻服或已除者入庙行礼可也四时大祭既葬亦不可行如韩魏公所谓节祠者则亦如荐新行之可也
　　居丧贫穷多事哀思不能接续常存遇时节时终觉勉强不知如何
　　思亲之感发于自然但不以事夺之可也此又岂可别作道理计较而必其哀之至耶
　　某居丧读礼欲忘意随所看所见逐项编次如书仪送终礼之篇目仍取仪礼礼记朝制条法政和仪畧之类及先儒议论以次编入庶几得以维持哀思不知如何
　　有余力则为之不必问人若力未及即且先其功夫之急切者乃为佳耳
　　某始成服时据三礼图温公书仪高氏送终礼叅酌为冠绖衰裳腰绖绞带按礼衰麻合用生麻布今之麻布类经灰治虽缕数不甚密然似与有事其缕无事其布之缌异不知于礼合别造生布或只随俗用常时麻布为之【先生于此处批云若能别造生布则别造可也】
　　此等处但熟考注疏即自见之其曲折难以书尺论也然丧与其易也宁戚此等处未晓亦未害也廖庚字西仲大冶县人有丧服制度
　　又按程先生定主式中尺法注云当今省尺五分弱初欲用此及以裁度觉全然短狭舜防云沙随程氏尺法与今尺相近曾闻先生以为极当其尺法已失之矣不若且只以人身为度某乃遵用及因读礼见郑氏注苴绖大绖之下云中人之扼围九寸以今人之手约之觉得程先生之法深合古制未审先生当时特取沙随尺法者何意【续得沙随尺法比古尺只长六寸许】
　　尺様温公有图后人刻之于石其説甚详沙随所据即此本也
　　又按三礼图所画苴绖之制作绳一圈而圈之又似以麻横纒与画绳之文不同疑与先儒所言环绖相似不谕其制又质之周丈云当只用一大防自丧冠额前绕向后结之或以一防两头为环别以小绳束其两环某遂遵用然竟未能明左本在下之制近得廖丈西仲名庚所画图乃似不乱麻之本末纽而为绳屈为一圈相交处以细绳系定本垂于左末屈于内似觉与左本在下之制相合然竟未知适从不知当如何
　　未尽晓所説然恐廖説近之【廖君説毎得之若相去不远可面扣也】又按三礼图绖之四旁缀短绳四条以系于武周丈云就武上缀带子四条某窃疑用绳者似为宜但未知既用绳则齐衰以下武既用布系绖亦当用布否
　　此项不记今未暇检可自详看注疏
　　又周丈以苴绖着冠武稍近上处廖丈以为系冠于绖上绖在冠之武下二説不同未知孰是
　　此当在武之外
　　又按丧服大传苴绖大搹五分去一以为带书仪因论五分去一以为腰绖然考丧服经文只言苴绖郑注谓在首腰皆曰绖如此则以绞带独小五分之一而首绖腰绖皆大搹惟士丧有腰绖小焉之文郑注乃谓五分去一不知当以此为据否然丧服所以总二绖而兼言之觉无分别伏乞指诲
　　此如道服之横襴但缀处稍高耳仪礼衰服用布有尺寸衣只到带处此半幅乃缀于其下以接之廖説是也某向借到周丈旧所録丧礼内批云先生説衰服之领不比寻常衫领用邪帛盘旋为之只用直布一条夹缝作领如州府承局衫领然比见黄丈寺丞乃云常以此禀问先生报云如承局衫领者乃近制杜撰非古制只当如深衣直领未知是否
　　周説误也古制直领只如今妇人之服近年礼官不晓乃改云直襴衫又于其下注云谓上领不盘遂作上领襴衫而其领则如承局之所服耳黄寺丞説近是但未详细耳
　　又按丧服记云衽二尺有五寸注谓凡用布三尺五寸周丈云三尺五寸布裁为两处左右相沓此一边之衽也更用布三尺五寸如前为之即两边全矣及观廖丈图説则惟衰服后式有之似只用三尺五寸之布裁为两衽分为左右亦相沓在后与心声启图合但恐不足以掩裳之两际如何【先生批云既分于两旁便足以掩裳之两旁矣】
　　以丈尺计之恐合如廖説可更详之廖图烦画一本并其注释全文録示
　　又按书仪腰绖交结处两旁相缀白绢带系之使不脱周丈云以小带缀衰服上以系绖继攷廖丈之説谓以二小绳牢缀于腰绖相交处以纽系腰绖象大带之纽约用组也三説言系腰绖不同不知孰是
　　廖説与温公之説同似亦是注疏本文可更考之又按仪礼绖五分去一以为带始疑带即绞带续又观齐衰以下带用布不用麻则布带必难以围量丧服所指湏别有义但未知绞带大小以何为定【先生批云此等小节且以意定而徐考之可也】书仪谓以细绳带系于其上恐指绞带【先生批非是】然绞带以为束腰绖以为礼则绖在上矣未委然否
　　吉礼先系革带如今之皮束带其外又有大带以申束衣故谓之绅凶服先系绞带一头作环以一头穿之而反扱于腰间以象革带绖带则两头皆散垂之以象大带此等处注疏言之甚详何不熟考而远远来问耶女之服古礼不可考今且依书仪之説可也
　　答胡伯量
　　丧大记有吉祭而复寝之文疏谓禫祭之后同月之内值吉祭之节行吉祭讫而复寝若不当四时吉祭则逾月吉祭乃复寝不审所谓吉祭即月享或禘祫之礼否
　　月享无明文只祭法国语有之恐未足据吉祭者疑谓禘祫之属然亦无明据今以义起可也不然即且从大记疏説
　　比者祥祭止用再忌日虽衣服不得不易惟食肉一节欲以逾月为节不知如何
　　逾月为是
　　忌日之变吕氏谓自曾祖以下变服各有等级闻先生于讳日亦变服不知今合如何
　　唐人忌日服黪今不曽制得只用白生绢衫带黪巾主式用尺程先生所谓省尺者先生以为即温公三司布帛尺不知其制长短如何
　　温公有一小图刻石偶寻不见然此等但得一书为据足矣不必屑屑较计不比声律有高下之差也
　　先兄乃先人长子既娶而死念欲为之立后但説立后则必当使之主祭则某之高祖亦当祧去否
　　既更立主祭者即祠版亦当改题无疑高祖祧去虽觉人情不安然别未有以处也家间将来小孙奉祀其势亦当如此可更考之
　　中月而禫
　　中月而禫犹曰中一以上而祔汉书亦云间不一歳即郑注虞礼为是故杜佑亦从此説但檀弓云是月禫及逾月异旬之説为不同耳今既定以二十七月为期即此等不湏琐细如此寻讨枉费心力但于其间自致其哀足矣
　　答李继善【孝述】
　　前此虽未识靣然辱惠书知托事契而来书所喻辞气激昂意象恳确三复竦然窃喜公家后来之秀世不乏人也所喻数条已得用力之端此事无它巧但就已用力处更着功夫反复纯熟自当别有见处无假它求也
　　答李继善
　　所示疑义各以所见附于左方矣来喻甚精到但思之过苦恐心劳而生疾析之太繁恐气薄而少味皆有害乎涵养践行之功耳其余曲折敬子元思必能言今日疾作执笔甚艰不容尽布
　　答李继善
　　中间朞惨谅不易堪所示条目己悉奉报矣幸更参攷之敬子每称贤者志业之美甚恨无由相见然天所赋予不外此心而圣贤遗训具在方册茍能厉志而悉力以从事焉亦不异乎合堂同席而居矣千万勉旃
　　答李继善
　　嫡子已娶无子而没或者以为母在宜用尊厌之例不湏备礼
　　宗子成人而无子当为之立后尊厌之説非是
　　嫡子死而无后当谁主其丧
　　若已立后则无此疑矣
　　昨者遭丧之初服制只从俗茍简不经深切病之今欲依古礼而改为之如何
　　服已成而中改似亦未安不若且仍旧
　　政和仪六品以下至庶人无朔奠九品以下至庶人无志石而温公书仪皆有之今当以何者为据
　　既有朝奠则朔奠且遵当代之制不设亦无害但志石或欲以为久远之验则畧其文而浅瘗之亦未遽有僣偪之嫌也尝见前辈说大凡志石湏在圹上二三尺许即它日或为畚锸误及犹可及止若在圹中则已暴露矣虽或见之无及于事也此说有理
　　檀弓云殷练而祔周卒哭而祔孔子善殷程张二先生以为湏三年而祔若卒哭而祔则三年却都无事礼卒哭犹存朝夕哭若无主在寝哭于何处若如左传杜氏注士虞礼郑氏注所说于经又未有所见不知如何
　　周礼卒哭而祔其说甚详殷礼只有一句余不可考孔子之时犹必有证验故善殷今则难遽复矣况祔与迁自是两事谓既祔则无主在寝者似考之未详若谓只是注文于经无见即亦未见注疏之所以不可从者不当直以注为不足信也
　　檀弓既祔之后唯朝夕哭拜朔奠而张先生以为三年之中不彻几筵故有日祭温公亦谓朝夕当馈食则是朝夕之馈当终丧行之不变与礼经不合不知如何
　　此等处今世见行之礼不害其为厚而又无嫌于僭且当从之
