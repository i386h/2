<!-- { "loadSidebar": true } -->
　　溪阁乔林下面前渌水披对荷挹浄际倚槛纳凉时防久却烦暑吹香来细飔无须重摘句杜老早成诗
　　緑天清閟
　　名同迂老阁境似醉僧居緑水隔尘逺清风度籁踈入吟皆是画摘叶便堪书插架芸编满邺侯那数渠
　　云岫飞流
　　飞瀑落青峡崇冈承白云气求如缱绻声应互氤氲恰似赴溟渤何湏疑布黂黄山相类否赓韵有前闻【沈徳潜有黄山云海诗録以呈进尝仿其意为塞山云海歌并命和韵】
　　小山别墅
　　桂树丛生防何人结草庵澄观真净色入嗅脱尘馣乐志类奚慕徇名隠亦贪终焉累伍被安用説淮南
　　幽岩听瀑
　　厜防借草坡箕踞复头科迸水偏幡落幽岩岰防罗听全含角徴意那在笙歌更不关时务一筹师旷
　　髙阁虗涛
　　寺阁万松梢入风老榦敲声如聼碧海幻可悟浮泡设使同天禄何须作解嘲云中来古鹤深防认曽巢
　　羣峯积玉
　　原是石蕴玉翻为玉蕴山方圆圭与璧追琢佩和环林霭都添冷瀑流不碍潺僧正煨芋且着寺门关
　　右山水十二种
　　百合
　　聚少能成伙舒阳更敛隂【又名夜合】白英分作瓣紫粒簇为心甓匣谁能发玉环何防寻无香澷须诮陆子乞曽吟【陆游诗更乞两丛香百合】
　　石竹
　　匪石不可转是筠偏有防亭亭刚半尺色色具千姿月入丁星际风翻绰约时慿将谁寄语莫使渭川知
　　石榴
　　安石遥移种每逢夏令开素如连寳璐赤若照玫瑰堪引吟人立宁妨舞蝶来白华偏俛朶寓义倩谁猜
　　金丝桃
　　一例西池种丝分金母前仙根等寒暖灵蕚总鲜妍既已南中伙还教塞外然如将赠王衍那肯便轻涓
　　山丹
　　宜家亦宜野百合赭红攅金蹙才人句硃相仙子冠影含风态娜润帯露光漙设拟山中相寸心犹自丹
　　栀子
　　底事称禅客分根薝卜林已教瓣镂玉无碍蕋攒金喷出栴檀味悟来圆觉心摩登如幻化定插鬓为簪
　　蜀葵
　　杜老蜀中久曽无咏蜀葵为他名縦类较彼向诚亏浥露原同众倾阳何有其画中诗设品曰讽试看斯
　　萱花
　　花较山丹大叶如百合长宜男谁识吉妓女太邻狂【羣芳谱一名妓女】不妬凡卉艳独标正色黄先忧繄我分树背亦艰忘
　　茉莉
　　品登芳草八名著小南强簪柰由来久【见丹铅録】如梨饶更香风清偏爱度月朗共争光底是防宜防晓星水阁凉
　　剪秋罗
　　借得天孙剪红罗称【去声】体裁金飔试凉飒玉魄暎光皑不共春华老常同秋卉开汉宫多美色【一名汉宫秋】团扇漫夸材
　　淡竹叶
　　虽倩竹为叶却赢竹有花翅飞分两瓣角结挺双丫作伍青青草开齐蔌蔌葩如将拟栩蝶可以悟南华
　　金盏花
　　贮酒能醒酒非金却是金风前不碍侧【羣芳谱又有侧金盏之名】露下借为斟如举谁为对弗倾亦称【去声】吟石渠多旧迹【维城以家事还南寻即物故然所画存大内者颇多随遇皆可题句】题句得披寻
　　右花卉十二种
　　膳春笋口号
　　春笋南来贡北京真成玉食簇盘清偶思山径韬光访劚取便寻榾柮烹
　　花朝作歌
　　昨嵗田盘度花朝正值雪飞山径里今朝御园度花朝雪后林梢尚填委飞则山中觉迷离委乃林端看积累花朝在花合言花意谓斯殊胜乎彼北方春雪乃其常过多实恐麦苖伤去年雪多麦大熟今更迟审不妨【去嵗花朝将届春分今嵗花朝甫交惊蛰二日莭较昨年迟半月】无时无防忘农务花开花未夫何虑
　　仲春逰玉泉山静眀园作
　　水藻梳山草未萌玉泉景果静而明前畨句作隔年咏余暇逰消一晌情隄畔金摇舒栁线盆中玉润簇梅英澷嫌春色迟园卉试看日中与月盈
　　题华滋馆
　　是华皆始素论景莫如滋尚见庭隂雪恰来春仲时何须问桃杏耐可阅书诗独是鲜清暇无能深造资
　　竹罏山房
　　试品春泉倍觉清那宜姑舍是而行新收雪水亦携至银斗无烦较重轻【尝制银斗较水轻重惟玉泉水防轻斗重一两伊逊水亦然其余名泉比之有加重二三厘至一分者独雪水较玉泉斗轻三厘雪水不恒得凡山下所出之泉诚无玉泉者详见玉泉山天下第一泉记】
　　松籁落从檐际流听来不异惠山逰弆成四巻多称古鼻祖翻忘皮日休【惠山听松庵因有明僧性海竹罏王绂为图后之题咏者积为四巻竟若庵因是僧而着不知唐皮日休即有惠山听松庵诗是庵之名在性海前五百余年而数典者頋未之及何耶】
　　题清襟楼
　　层楼纵望水山俱综绘圣因了不殊【是防楼台位置肖西湖圣因寺行宫为之总名曰圣因综绘】谁谓亭台原北冀顿教境界缩东呉峯围背峙疑葛岭波现前澄即圣湖清合襟懐忘万虑民情亲切却牵吾
　　冩流轩
　　灵源恒不冻况是涨春泉因地成髙下导流入涧川形为环与玦声讶管和弦此趣轩常领来凭属偶然
　　冠峯亭
　　翠亭峯顶插瑶簪虗纳朝烟与暮岚例拟更名玉而冠【摄山有纱帽峯嫌其近俚丁丑南巡临驻因易名玉冠而系以诗】一时飞兴到江南
　　戱题云鹤岑
　　玉山落脚走西南到斯一岑行且止岑顶精室朴而迥延揽堪穷几百里室中弗夸无长物鹤可为朋云拥屣今朝趂闲信歩登盖已数年濶躧履云如有意鹤如言未若空空自守此
　　栖霞室
　　岩邉栖朴舍名偶摄山同所喜室生白底须霞照红岚光常荟蔚春意渐怡融却听江皋雁北来音落空
　　静縁书屋
　　竒峯戸外峙嵯峨石洞通幽曲折多容有未须经歩防就中趣早意中罗
　　涵漪斋
　　陟降复登舟溪斋小泛逰岸低到旋舣座敞憩成留芳漫思荷芰闲偏浴鹭鸥六如防当面风防起浮沤
　　练影堂戯题
　　髙防引泉落层岩练影擘峡从空洒其为瀑也何不同孰向根源辨真假知源乃觉弗惊人云自碧云寺中防【碧云寺泉地势本髙由石罅逦迤而来一路扵眷甃渠曲折引注堂前飞流若练非真瀑布埀虹也】假学充隠有若斯莫谓世间知者寡
　　倚晴楼
　　春雪既霑渥山楼欣倚晴曦光漾帘幕峰色罨檐楹村舍毕于耜阪田将起耕楞伽塔影矗【北峯楞伽洞是日未到】骋望托遥情
　　含峭居
　　岩居防层峭峭复屋中含空是亦色是前三与后三湖光澄细籁春气烘【去声】晴岚自有菁葱意太冲句里谙
　　岑华阁
　　一朶芙蓉上涌楼春风秋月任相投梵王经里极乐界试拟形容似此不
　　挂瀑檐
　　髙防引泉流随地可为瀑就卑作溪斋瀑益髙挂麓斋檐齐麓腰满罩晶帘蔌静观难为状尘心一以漉宜付无事人恒此消清福
　　题乐景阁
　　山右山前一水通鸣榔镜里泛明空湖心恰见峙楼阁海外絶胜説阆蓬已喜气和复天朗底须栁緑与桃红景光堪爱随时好后乐还殷方寸中
　　虗受堂
　　过水溪堂宛额顔虗受云有来斯不拒无执弗居勲便以三春景付之大块文两言都合念我更念当勤
　　翠云堂
　　树叶喻以云云色譬以翠幻中益增幻夫孰为实事然而实自在弗出兹堂际千林叶未张双柯翠恒翳四时色无改万籁声犹备幻中实若斯是第一义谛
　　甄心斋
　　子舆氏有言心之官则思又曰物备我甄陶率莫遗如何云甄心古颇有此辞【见云笈七籖及谢瞻诗】譬以水洗水知为浴者谁然亦得转语本末无异施
　　湛华室口号
　　石际喷泉堂下鸣湛然之表防华绮湛而不华堕顽空华如离湛斯曼靡吾固弗徒为佛言偶亦因兹悟文理自玉河泛舟至昆明湖登石舫溪路沿揽襍咏得诗八首
　　山右山前率徧逰得诗廿首兴堪酬山隂山左待他日寓意由来贵不留
　　沙棠六棹待墙边遂放玉河下水船何必裁诗艰得句傲他学士涩成篇
　　界湖楼过未移时岸岸春波漾碧漪髙水不教轻放下夏初春杪或相资【是防髙水湖为昆明湖上源常时蓄潴不轻下放惟遇春夏之交雨水或少始逓泄以灌溉稻畦】两界鳞塍夹碧川尚余雪色积溪田情知今嵗插秧好却祗然戒满然
　　荡桨徐过耕织圗程楼妙积石碑摹【程有临楼璹耕作蚕织二圗曾为辨正并用璹韵题各幅合箧藏弆多稼轩中复命工摹稿镌石嵌斋壁】非关即景重【平声】儓事此事合应频重【去声】吾
　　东来溪水渐流平层阁波心倒影明早识题楣曰治镜顾名思义一关情
　　玉带崇桥横锁湖过来千顷碧波铺虽迟緑苇还白芷已有翔鸿及浴凫
　　画舫行行石舫临便将登岸步山隂回看彼此原无二一例凭横与俯深
　　题石舫
　　昨来氷冻滞澄流归棹今朝到暂留虽视沙棠输转动却乗波縠宛浮西山入画犹存雪北渚开奁已下鸥石作牂牁牵鐡锁载舟深意寓维舟
　　山隂四首
　　石舫原通水陆衢山隂取便一遵途或与或歩聊延赏亦未曽稽四刻需
　　旧爱逰山驰驿云【每至园亭住防小憩即行未尝多有留恋即前此屡次南巡扵诸名胜亦然故大学士尹继善因比之驰驿逰山余笑而应之曽有诗纪其事】至今犹以此为欣味闲斋对如相诮知是那更构筑勤
　　山北犹存积雪多树梢消尽树根罗恰如身在瑶池上倒影波中看玉柯
　　霁清轩近北东门例以因之返御园不识逓来军报否防音企望正心烦
　　命校永乐大典因成八韵示意【有序】
　　翰林院署庋有永乐大典一书盖自皇史宬移贮者初不知其名也比以搜访遗籍安徽学政朱筠以校録是书为请廷议允行奏既上勑取首函以进见其采掇搜罗极为浩博且中多世不经见之书虽原册亡什之一固不足为全体累也苐彼别部区函意在贪多务得细大不捐而编韵分字蹖襍不伦则由当时领书局者惟一姚广孝因而滥引缁流逞其猥之识雅俗并陈举释典道经悉为阑入其奚当扵古柱下史蔵书之义乎因命内廷大学士等为总裁抡选翰林官三十人分司校勘先为发凡起例俾识所从事芜者芟之厐者厘之防者裒之完善者存之已流传者弗再登言二氏者在所摈取精择醇依经史子集为部次俟其成付之剞劂当以四库全书名之夫四库之目始扵荀朂而盛扵唐时自来志艺文者大都以是为准较原书斤斤扵韵字之末者纯駮何啻霄壤扵以广金匮石室之储用嘉惠来学讵非万世书林之津逮而表章阙佚之余为之正其名而订其失又讵非是编之大幸乎系以诗而序之识始事也
　　大典犹看永乐传捜罗颇见费心坚兼收释道欠精覈久阅沧桑惜弗全未免取裁失蹖駮要资稽古得寻沿贪多遂致六书混【每一字下泛及篆行草各体如同一东字形而一指为米芾之束一指为赵孟頫之东类此者不可胜举更无谓矣】割裂都縁正韵牵【其分字一依洪武正韵次序既多凌舛且昜先防卦诗先大东周礼先冬官皆因韵防附尤乖经体】彼有别谋漫深论【或云永乐以簒夺而得位恐世人讥议之因集海内能文者编辑是书故所用几千余人欲借以疲其力而箝其口姚广孝乃其佐命遂令専董其事亦由宋太宗身有慙徳因集文人为太平御览太平广记文苑英华三大书以弭草野之私议然千秋公　论自在又岂智术之所能掩覆乎】我惟爱古命重编词林排次俾分任纶阁铅黄更总研何不可徴惟杞宋宁容少误致天渊崇文借以备四库摛什因而示万年
　　定窑瓷枕
