<!-- { "loadSidebar": true } -->
　　已拌今嵗麦收无那尚六分余报胪补短截长通计尔【据梁肯堂奏报约收分数永平正定承徳三府及遵化州所属约七分有余天津府约七分保定河间宣化三府及易州深州定州所属约六分有余冀州所属约六分顺天府约五分有余大名府属约五分顺徳府及赵州所属约四分有余广平府约四分通计十一府六州共约收六分有余等语直春夏之交雨泽稀少意谓麦收不知若何歉薄时为悬厪兹据所奏截长补短尚有六分余犹觉仰　　天贶矣】幸遥【谓永平正定等府七分余】抚近【谓顺天五分余】正慙吾分城平粜聊苴罅【昨因现届青黄不接之时恐粮价不无昂贵降防京城设厰平粜以裕民食据部臣议请于五城内外分设十厰拨官仓米五万石麦四万石分别减价出粜并分派大臣十员及御史等严查以杜市侩囤积胥役侵渔等弊此不过聊为补苴之计耳】吁霈种秋益急图【此时距夏至尚有卅余日若得即霈甘霖尚可布种大田早夜防祈益加敬凛】自咎迩来心过躁【今嵗自春入夏始则望雪继以盼雨今立夏已逾两旬尚未得甘霖霑足秉诚叩祷总未能应是以焦急之思日甚一日又念或转因过于烦躁以致弗克感召和甘宜静以待泽然民食攸关瞻仰　昊苍何能片刻少释萦缱耶】欲因静待静能乎河南巡抚穆和蔺奏报河北三府得雨情形诗以志事
　　十四县霑雨飞章早报知【穆和蔺前奏四月二十五日豫省各属得雨情形其望雨最殷之河北三府属内安阳等十四县亦均得甘雨已有诗志慰】兹称三府属复有被恩滋【兹又续奏彰徳府属之临漳林县武安渉县卫辉府属之汲县濬县滑县均于二十五六等日各得雨二三四五寸不等其省城复于二十九日得雨二寸并据河以南各府州属及怀庆府属本不被旱之河内济源孟县温县亦于二十五六二十八九三十等日各得雨三四寸以至深透不等霑泽甚为普遍等语】或课翻犂种兼赒比户资【又奏地方官董率民户赶翻犂播种并查明无力农民即时借给籽种以资兴作】曷胜慰与愧【豫省普霑情形固堪欣慰而京畿左近至今尚未防渥泽不觉益增慙愧耳】批诺意南驰
　　广西巡抚陈用敷奏二麦收成八分余诗以志慰
　　汉土麦随宜青黄接却资【广西向不种麦近年汉土各属随其土性宜麦者种之每当青黄不接之时大资其利】南暄得获早疆异此分披【兹据陈用敷奏粤西麦收分数除向不种麦各属外汉属内九分者十一州县八分者三十四防州县七分者二县合计收成八分有余土属内九分者六土州县司八分者二十二土州县司七分者七土州县合计收成七分有余统计通省汉土各属二麦收成实八分有余等语】省以通而计数【去声】当八有竒孰非吾赤子览奏亦因怡
　　山东巡抚吉庆奏麦收九分余诗以志事
　　通省麦收赢九分【吉庆奏报二麦约收分数据云东省十府二直州所属一百七州县卫内九分有余者泰安兖州沂洲青州莱州登州六府及济宁直州九分者武定一府八分者济南曹州东昌三府六分有余者临清直州合计通省收成约九分余等语惟是前据该抚奏济南所属之徳州雨泽未为优霑其麦收定属歉薄乃现在奏报二麦约收分数折内未据分晰该州麦收情形如何深为厪念】德州独阙未登闻肯因稔忽向隅者传谕仍教致问勤【该省通盘牵算固属稔收而徳州一处何忍独令向隅因即传防驰询是否该州有需平罗及借给籽种口粮之处并现在曾否得有渥泽可以翻犂播种立即覆奏毋得稍为讳饰】
　　防雨【闰四月初二日】
　　防雨未成寸感恩仍冀优返躬诚过躁体物那忘忧急在耕禾黍早拌弃麦麰【京畿春夏之间无不望雨之嵗重在大田有收目今麦收已无可望距夏至尚有一月数日内得有甘仍可翻犂播种大田以此待泽之心益加急切】粜平及赈展【去嵗畿辅有收今春虽雨泽愆期京城粮价尚未至昻贵然补救之谋不肯少缓前已降防拨仓米五万石麦四万石令于五城内外分厰平粜又念京城每嵗冬间分设粥厰例于三月内停止因复命展赈一月以济贫窘】敢救民谋
　　湖广总督毕沅奏全楚麦秋告稔雨泽优霑诗以志慰
　　一楚北南统同时麰麦收遂陈两省获总得八分酬【湖广南北两省一春雨泽频霑逺近优足兹据毕沅奏入夏以从气清和晴曦暄晒大麦业已登场小麦亦皆黄熟北省春收在八分以上南省亦计有八分此后即届大田插莳之时农民工本有资举趾力畴倍臻饶裕】佳霁将半月甘膏又渥畴【又奏楚省于四月上中两旬各属多报得雨近已晴霁半月省城于四月二十五六及二十九三十等日连宵达旦渥泽优施雨势寛广入土深透据武昌汉阳黄州徳安安陆荆州各府属陆绩具报同日得雨自五六寸至深透不等其较逺各属俟报齐另行续奏现在新麦上市粮广价平民情甚为欢悦】披章诚快幸顾此惕兼羞
　　降防缓征顺天诸府应征新旧钱粮诗以志事仍用昨寛免南府诗韵
　　缓输昨已舒南府逾廿优膏尚靳资日引月长近小满新征旧欠合寛施【前因畿南三府雨泽愆期截漕三十万石运往该处以资接济旋据梁肯堂奏顺徳三府及赵州各属请借给籽种口粮并缓征新旧钱粮仓谷已即降防允行兹又据奏顺天诸府久未得雨或得雨未透各州县麦收仅四五六七分不等当此青黄不接之时虽已饬将仓储谷石或量加出借或减价平粜以裕民食惟麦收既属歉薄大田尚未播种若将新旧钱粮仓谷照旧催征民力未免拮据请将保定府属之清苑满城安肃定兴新城容城安州束鹿雄县顺天府属之宛平大兴霸州东安大城保定文安涿州良乡固安永清香河昌平顺义怀柔密云平谷通州三河武清实坻蓟州宁河河间府属之献县景州故城吴桥交河易州并所属之涞水广昌等四十州县应征本年节年仓谷钱粮均缓至本年秋成后再行启征等语亦即饬部照所请行俾民力益臻寛舒】惟慙爕理无其术肯诿时行有不期劳望浓云方布宇颠风吹去只嗟咨
　　复雨叠近作韵【闰四月十八日】
　　又复看微霔无欣愁益优那成分寸计不解旰宵忧所急大田稼【北地重在大田今嵗近畿地方二麦既已歉收惟冀日内得有透雨大田即可翻种此时距夏至虽有半月而盼望益加焦急】堪怜半获麰【昨据梁肯堂奏麦收分数顺天府属只获五分余】何能诿气数【检阅黄绫诗本自今嵗上溯十五年中只有七年端午举行节事其余八年皆以缺雨停止而此七年内亦尚有盼望继泽之句惟是北方望雨固其常事而今年多一闰月缱念之日更长不觉倍形愁虑因念朕仰邀　　昊贶迩年天时人事俱称顺意或致此靳泽以为盈满之戒乎然民食攸闗势不能诿之气数适然稍纾萦念也】况正防军谋【福康安等统领劲兵征讨廓尔喀日内据奏索伦及屯练兵将已到齐即可统率大举先将济咙一带屯聚贼匪洗浄尽随即乘胜直捣阳布贼巢擒获渠魁至于一切转运军粮攻取机宜筹虑所及虽戒掣肘正不能不随时指示当此望雨正殷之际兼防军谋宵旰勤劳益觉无时可以少懈耳】
　　福建巡抚浦霖安徽巡抚朱珪各报麦收八分有余诗以志慰
　　闽逺安徽近南先北后投【闽省道逺较安徽不啻倍之然南暄北凉故麦之熟福建乃早于安徽浦霖发折早于朱珪廿余日而到京恰亦相隔不多日】到因迟早异报总麦麰收【浦霖奏闽省二麦约收分数除台湾凤山二县土性不宜向不种麦外其余六十二州县内收成九分有余者永安等六县九分者闽县等二十五州县八分有余者侯官等十三州县八分者连江等十七县七分有余者福清一县合计通省约收入分有余米珪奏安徽省五十九州县二麦约收分数内九分者歙县等十二州县八分有余者怀宁等七县八分者桐城等二十四州县七分有余者潜山等十四州县七分者凤阳定逺二县合计通省亦约收八分有余该两省二麦俱获中稔民食充裕闾阎自益安恬然近畿一带以春夏缺雨麦收歉薄正当盼泽殷切之时览奏虽为欣慰益切怦恧】同以八分胜是诚中稔酬迩来愧批诺曰慰即随愁
　　热【闰四月廿三日】
　　常曰热蒸雨热歊雨望孤蒙鸿云畧吐歘熻气随敺麦已五朝失禾虞十日无【检查向年诗本己夘嵗至六月十二日始得透雨而是年秋仍有收又庚寅辛夘甲午丁酉戊戌庚戌等年均于夏至前后得雨霑足而秋成俱不失望此时距夏至尚有一旬若日内即得优霖赶种大田秋成尚可有获惟盼望益加焦急耳】那能安广厦深坐益焦吾
　　浙江巡抚福崧奏报春花蚕丝丰收情形诗以志慰
　　奏章披浙抚民福普西东【浙省以江分东西】属十【十一府举成数也】麦均稔府三【杭嘉湖】蚕并丰【福崧奏浙省各属地方入春以来晴雨得宜农桑并利现在二麦陆绩豋塲春蚕亦已成茧所有二麦收成分数计九分有余者杭州嘉兴湖州宁波金华五府属九分者绍兴衢州严州温州四府属八分有余者台州处州二府属统计通省麦收共九分有余至杭州嘉兴湖州三府属蚕丝收成均属九分等语】望南固慰意盼北切忧衷【京畿左近二麦固已歉收然北地重在大田日内若即得透雨农民翻犁播种秋收尚属可望而不雨日甚一日忧慙不可言矣】因亦人情悟缓遐急近同
　　西直门外
　　值斋返清禁殷
　　祀北郊临遍野濯如景【经览麦田枯槁濯濯之象实不忍覩】迎舆惄若心敢云常嵗有【北地届夏至之时每多望雨往嵗　　北郊祭祀多因祈泽防祷然朕并不敢因嵗所常有借以少寛奈目下旱既太甚而予之忧懐亦日甚一日推求致旱之由徬徨朝夕无以自释】忧益此时深日甚诚难待吁嗟曷
　　恵霖
　　雨一律【闰四月廿九日】
　　即用昨日西直门外作之韵
　　惕若斋居防望雨恰如往嵗
　　泽坛临【往嵗有因夏至前尚未得透雨于　　北郊大祀时进宫齐居防诚颙祷即邀沛泽者昨日进宫齐戒情事正同】云雷晚敺暵气
　　父
　　母依然怜子心不寐四更问霏止夙兴五寸报霑深【昨日酉刻以前尚未有雨意戌刻雷声隐隐云势自西北涌集中天随即渥沛甘入夜疎密相间迤逦至朔日丑时方止据顺天府报入土五寸余不特农民可以及时翻犁布种而旱暵之气顿即驱除仰荷　　昊恩益深敬感】霁寅隂卯旋复霈颙冀
　　重施继作霖
　　陜西巡抚秦承恩湖南防理巡抚王懿徳各报麦收八分余诗以志慰
