<!-- { "loadSidebar": true } -->
　　前年降下犹防马今年就平方舍舆【前嵗游山旋过东甘涧遂乗马降山今日降山路近山庄乃畧乗马入千尺雪门相隔两嵗而筋力又觉少逊于前】由来两嵗光隂耳忽觉较前已弗如八旬耄与古稀异那复筋力为强予以养身论斯为可以养心论岂可欤心为勅政之本源渉怠诸事丛脞诸下舆精舎聊憩坐身心内外体以徐身劳心安晦庵语髙年于此或当殊【朱子言力行工夫云身劳而心安者为之予六旬以前实觉如是至今髙年自当节劳遵养不必以劳身为务所谓蹶者趋者是气也而反动其心若仍劳其身焉能用心勅政而心转不安矣】有闲【谓身】无逸【谓心】以图治倦勤待此乐只且
　　千尺雪三絶句
　　中东涧诸流水滙此南流故势雄设计其源过千尺岂殊白雪落于空
　　自予数典肖南邦四巻诗图四雪窓【此间千尺雪既仿呉中寒山景为之西苑热河亦俱仿为此间图巻乃予亲写其西苑热河寒山三处则命董邦逹钱维城张宗苍分绘之每处彚弆四图至一处展阅余三处之景如在目前】若论色声惟一静何妨凭处任摐摐
　　犹传晾甲文皇石归后魏征起仆碑岂似瀛藩乆向化陪臣来祝八旬厘
　　题唐寅品茶图
　　赵宧光事重提旧唐伯虎图又看新即景何妨吟七字却慙不是个中人
　　朶山亭口号
　　虽然四柱欠十笏岭面前无数罗设拟释迦手中朶较于芥子纳犹多
　　登半天楼
　　适才东涧降舆时冈楼数间原下望兹从西谷登北岩【千尺雪在园中北山西谷】却瞻楼似半天上乃知髙低本无定上下睇之顿殊状世间万事何异斯迁变由人设名象【叶】谁能忘念去安排与共斯楼试言畅
　　效深室
　　上下计之曰髙低进退计之曰深浅室在半天楼左侧宜目为髙曰深舛试思制字之始初髙深名义有何辨谓髙为深深为髙夫何不可须防转掷笔大笑命舆去拘墟见吾犹未免
　　泠然阁
　　有壑必有岭髙低理固然山庄据一干其分支百千自楼【谓半天楼】降东岭岩阁复面前得风向题额其名曰泠然古柏及苍松御以行总仙我适与之同襟袖无尘縁趣典披清佳数举岂不鲜
　　清旷斋言防
　　有登必有降降易登实难万事胥如是即境尤显然攀陟半天楼十歩一憩艰及至此就低顷刻临平川学之进退际政之理乱间害不视如斯为之心惕干斋以清旷额顾名思义观两字该无私克己为仁端斯乃契其要难易绪语看
　　写音书屋
　　书屋写音处悠然佳趣陪虽云非日渉却每隔年来泉石自为永宫商未足该衣裳饶净韵那得惹尘埃
　　泉香亭三首一韵
　　泉香应在夏之时春水田田出尚迟却忆西湖龙井上【此亭肖西湖龙井之式为之因思彼处气暖此时树木早已发荣荷亦田田出水北地则尚未能也】地暄候早叶当披
　　叶未见何况花矣泉香然岂系乎斯笑予未免拘墟耳言去那能坐待之
　　色声香味原俱幻三有一无乙巳诗【乙巳诗香味色声四官受泉惟三有独无香谓荷尚未开也】兹逮八旬殊境诣一胜三不在多辞【昔谓色声味三为泉之有荷未开则香为泉之无然有终归空无乃无尽是一无胜三有境界现前亦无待荷香之有无矣】
　　戯题沈周支硎遇友巻
　　沈周写寒山却弆盘山处盘中之溪亭更肖龙井趣【是处溪亭肖西湖龙井式为之偶来汲泉煮茗展阅此巻俨然南巡景趣】佳巻于斯披将以清诸虑问虑清也无纷然者何据
　　王谷祥梅竹羣雀巻
　　山中所少者曰惟竹与梅迩嵗培植之庭际颇成材古松卓相对三友名宜哉是谓忘年交展图两不乖羣雀何为乎飞鸣惊客来
　　婉娈草堂
　　草堂数典始香光【因室中悬董其昌婉娈草堂图即以名之】春暮髙树尚苍设以循名似孤负却思无实岂相妨竒松亦自舞鸾鳯乱瀑依然奏筑簧如拟魏征为媚娬近哉晾甲证文皇
　　题张宗苍画四叠壬寅诗韵
　　两家佳画擅佳堂一例春风昌与苍友是防年那论代山疑设镜正争光合宜于此冺名实岂必如他较幻常砚匣频宣成句速懋勤笑彼不胜忙
　　对瀑四首
　　清声静色防宜诗恰好今朝复对斯万事要当知其本知从千尺雪来之
　　溪阁凭来千尺雪彼平流此乃悬流若论目自悬为胜而我心惟平处求
　　求平处亦岂虚语施政临民总合当瀑者文从水之暴偶宜观耳讵宜常
　　响鉢聊成诗四首不惟言景亦言心并因嵗月记辛亥倐过白驹窓隙隂
　　养虚斋有防
　　虚自斋之体养则斋之用体用互相资应物无不中然而斋之养无为故弗纵是以斋之虚有受乃因供试问坐斋者可能如是共
　　暖
　　前日微凉今日暖杏花开徧万岩枝因思王者为仁政化被兆民有若斯
　　小松二首
　　小松即以石为胎乃是自生非植栽因悟物当顺其性培之亦觉枉劳哉
　　古树参天不计年防当徐长【上声】与齐肩笑看盈尺菁葱者我老于伊岂不然
　　题得概轩
　　轩以得概名谓得山林概山林属无情佳景面前对是诚得之易虽竒无巧昧所以每凭轩憬然生别防山情斯易得人情得乃防翻手覆手间作云作雨怪嗟乎弗易哉五字以示戒
　　游古中盘慧因寺
　　寺称古中盘而实据东谷却在山庄西乗闲复游目舆过千尺雪石城门路熟笑看咫尺间东西究为孰癹骩厯松盘屹陟石曲精蓝亦羾防不事庄严俗调御坐如如慧因两无属
　　槃阿精舎四首
　　寺左精庐毎偶憩松门歩入路清便僧人粥饭看三两本色饶他不解禅
　　何必豫州及蓟野是非南北与分疏一般诡石竒松耳彼却无言隠笑予【昔年以此地盘山或即昌黎送李愿序所云盘谷者是后经考订彼自在中州此自因田畴得名然疆域虽别意境无殊正不必作分别想也】
　　减从【去声】来逰事属清千乗犹自尚防名【虽令省减人役而各项偹差者尚有盈千也】座中慿看后至者饶彼却从畵里行
　　防常朴筑两间屋多事蜃备俯观【地方官向于此备玻璃】小坐怃然为不悦恐他自此属之官
　　少林寺
　　少林本在嵩之阳此寺名同縁慕蔺亦如彼盘讹是盘【此间田盘在先豫省济源盘谷在后多有疑此即济源盘谷者乃因昌黎送李愿序遂芗其名少林名寺意亦同此】同与殊亦弗劳问适才中盘畧骋畅暇有余乗兴无尽【叶】渉磵度冈攀薜萝径匪遥欣路犹近梵宇更即少林称竟如缩地豫境信精室恰粘忆豫诗【豫省乙已被旱颇甚丁未耒此诗中因有绻念民艰増浩叹之句】昔歉今丰转旋迅【自丙午以后豫省至今连年夏秋収成俱在中稔以上闾阎元气可复转瞬之间忧慰顿殊然厪念民食之衷惟觉慰少忧多耳】忧慰念无非为民然觉忧多慰每仅片刻借可清心神东谷犹佳命舆进
　　东竺庵戯题
　　笑我昔谓此竺庵弗宜在东宜西有既复论其地与名有无东西逞辩口【自少林寺转东北入深谷有寺为东竺庵葢天竺本西方梵宇之名不应曰东故丁未有诗云示佛无定相亦不过聊作转语耳】兹来乍得其真觧庵在东谷之冈首竺既称西可称东庵何不可称东偶盖竺非定东西定方也【东西】名也【竺庵】各具守忽别是庵向东行应指庵为在西否如是炙毂实难穷不若忘言之无咎
　　题东竺庵慈栢
　　慈竹为图仿王【防】沈【周】慈栢为图自我始然而竹曽未之见栢之真面原在此图每携来对栢观镜中影像无此彼却忆慈竹粘
　　夀康【昔年曽仿沈周慈竹图以献　　圣母壬寅见此栢实似之并冩为图即事怆懐阅今又将一纪矣】怅然春秋阅一纪
　　再题千尺雪
　　逰归入石城溪斋必斯憩擕来千磵声千尺实不啻滙一势更雄激石翻花坠是非雪而何盈目増冷意过此乃就下改观所必致因悟竒正间原鲜其恒势偶遇偶成吟视幻兴之寄
　　题清音斋
　　玉泉清音斋【玉泉山有清音斋】实惟胜以水盘中此清音泉佳松兼美谡涛相问荅清聼契神旨彼问荅奚云谓匪音可拟
　　澹懐堂
　　嶤峙后耸坦谷呈前虚春芳尚未酣覃足懐澹予澹懐非耽空有为欲则无譬化工育物夫岂居功乎试防昌昌者其来欵欵如
　　云起阁
　　云起必于山是阁崇山里岚霭暮朝恒【朝为霭暮为岚昔人如谢灵运王维诗皆引用无误自李商隠有逺望朝岚与夕曛之句于是岚霭二字暮朝错用向赋岚霭诗已辨其讹】雨雪荟蔚起【雨雪之云则不以时论】然而云起山对之殊愁喜春时率喜生夏季则愁矣斯时正暮春南畆耕方始英英写楹出如膏霈仍企置笔粲然笑我故未知止
　　撷翠楼口号
　　乔松古栢非无色祗可言苍翠弗宜冈栁岩槐叶迟翠【谓撷翠应用于槐栁时叶尚未齐】楼谁耐待于斯
　　钱维城松下看泉仍用乙已韵
　　松泉本自富于此不借为图胥自图扈翰偶令【平声】写其妙岂知古缋并观乎
　　读畵楼口号
　　便云活畵如何读【反已酉诗意】读画大都似读诗必是即成非是矣东坡卓识早言之
　　贮清书屋有作
　　田盘之景无不清田盘之屋无不贮云何此屋独享帚坐以绎思试堪语清之同与屋之独由人名耳非定处【叶】知然而后贮得言屋乃无可无不可【叶】弗在花香鸟语能岂繋山峙川流所如是之贮如是清与我皇清恒万古
　　题陈书仿王防夏日山居
　　春朝重看夏山图绿树浓隂足静娯但得精神契倪筦底须景概较同殊
　　交翠榭戯题
　　榭交翠抑翠交榭一主定当有一宾却是空空生白者笑兹分别属何因
　　鉴波亭
　　泉流即为瀑泉贮乃成波陡峡曲涧间波少瀑恒罗是地平成贮平故波纹拖有风练影披无风镜光磨而我名以鉴鉴之义若何讵为【去声】整衣冠衣冠何系麽允因察践履践履关政多是则一照间宁渠资吟哦
　　受宜居
　　向来书室号随安【昔重华宫书室以随安名之谓随所遇而安也自后各处亦率以顔额不一而足】其义所包颇亦寛居曰受宜仍是义却増愓耳作君难
　　题邹一桂杏花
　　山杏暖开徧谷枝写生画对侍臣斯杏如故也画成古可着思哉漫着思
　　千相寺漫题
　　寺既号千相【去声】自因调御名然而梵典中百千万亿称千其一芥耳于金仙奚増或者谓岭四隣围纵横其相亦盈千竺庵今古呈庵中趺大士一即千相【平声】并如镜光互照本自泯将迎命舆去弗顾五字聊尔成
　　琴峡亭
　　峡是其真琴是幻幻名遂以永其真试思无峡琴奚喻笑彼迷头认影人
　　池上居三首
　　每爱盘中蓄流水三成池上久称居【自上而下叠石堰蓄流为三成各贮水为池书室搆其上平坦处】水为泽也蓄为靳絜矩于民却戒予蓄则存焉流则去如心贵养放非宜溪斋片刻凭观处亦毎常于理致思
　　沙滩流水去无遗叠石壅之宛作池澄泚开奁铺镜影由来万事在人为
　　清谐堂有防
　　书堂临石磵窓外俯流泉不借堰壅之何必期池寛回首望池上倾耳饶管弦平地所鲜得清韵谐心田一着更堪夸是谓足天然
　　潄琼轩
　　琼之色为白琼之声为清潄琼即潄石而石当逊琼是以溪轩上喻言借子荆何必称防过齿贞【砺齿欲其贞盖孙楚饰其误言耳】心自贞即景偶题句晰理亦欲精
　　题农乐轩
