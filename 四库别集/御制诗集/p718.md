<!-- { "loadSidebar": true } -->
　　曲家楼屡变无已事更张因取元臣防仍教众议详【先是曲家楼漫口屡经堵筑工败垂成不得已降防询问大学士阿桂等履勘上防南岸地势为改弦更张之计随据覆奏请于青龙冈迤上自兰阳至商邱添筑大隄一道开桃引河俾正河大溜掣归故道等语勑大学士九卿等详议佥同因降防允行】自西向东放弃北取南良利新渠下宣余百里强【阿柱等所请建堤自兰阳三堡至商邱七堡一带南隄外另行添筑长隄内就沿隄形势开引河计长一百七十里渠成之后自西向东开放入新渠弃北取南实亦无可如何之计也】助夫实弗允【开渠筑隄需用人夫实多韩鑅富勒浑等泥于上年白露前竣工之奏屡请于直山东邻省拨助夫役以期大工连竣余以邻省助夫非便屡经降防训谕停止拨详见昨秋助夫诗】寛限俾休忙定以桃花汛爰成竹箭祥【昨秋降防停正邻省助夫寛限至今春桃汛以前开放引河俾豫省夫役可以从容集事】防清迅达海堵旧屹成墙【豫省筑隄开桃引河工竣于今春正月复命大学士阿桂前往督同开放前据奏报三月初一日开放新河弆腾掣溜初四日寅刻即入江南砀山县境十三日辰刻挂缆断流至十四日辰刻金门一带俱已闭气并据江南河营禀报初九日戌刻水势已到清黄交滙处所滙清入海一举蒇工实荷　　天祐　神助云】虽曰村田占仍将河地偿【善后事宜最要者南岸筑隄开渠所有占用民地首应拨给其北岸河身涸出可垦地亩饬令阿桂等官为丈量按照顷亩拨给俾小民得及时赶种夏禾如有拨剰余地并令召佃收租以偹河工公用】防
　　庥新观宇善后饬隄防【此次河工合龙全赖　河神黙佑阿桂等奏请将兰阳北岸雍正六年奉　　勑所建惠安观鸠工重修以肃观瞻而昭妥侑因允所请并亲书祠额御制纪事诗发往悬挂刋刻用酬　灵贶其余一切善后隄防事宜命阿桂次第筹办安恊再赴东省并传谕明兴即将运河两岸縴道赶紧兴修以便漕艘遄行又谕萨载相度沛县地势于高阜处所移建该县城垣俾灾黎永资安堵所有在事诸臣办理得宜阿桂李奉翰何裕城李世杰俱交部议叙其在工出力之文武各员并令查明一并议叙】嗟我民苏困仍加月赈长【前经降防将山东之兖二府及济寜所属又江南之淮安徐沛等处被水最重处所常予赈防俟漫口合龙俊再行停止复思该处地亩甫经涸出即行停赈穷民覔食尚艰因再加恩展赈至六月停止】涸区课耕种乏种【上声】借资粮【东省金乡鱼台一带涸出地亩恐被水灾黎无力耕种并令明兴查勘确实酌借籽种俾得及时插种咸庆秋成以期仰副上苍眷佑】尽此心思到仰酬
　　天眷庆
　　夜雨【三月廿四日】
　　仲春雪优渥冬麦蔚秧针其后晴弥月仍兹雨冀心四更云气布五鼓雨声斟片刻风吹霁晨兴惜不禁直总督袁守侗奏保定得雨诗以志慰
　　廿四此微雨谁知霈迤南今朝督臣报春泽保阳覃四寸优膏被二麰生意含【袁守侗奏保定省城于二十三日戌刻至次日寅刻连宵达旦得雨四寸大田俱可布种二麦益增畅茂云云是日京师得雨不至一寸正切望泽也】风前披奏牍即慰以为慙
　　夜雨【三月二十七日】
　　自卯至申阴间【去声】晴春云傍晩越低横始犹淅沥霏初夜遂乃霈霶达四更麰麦益教擢旧頴禾欣可布新耕因愁而得宁无慰复虑慰虞满意生








　　御制诗四集巻九十六
　　钦定四库全书
　　御制诗四集巻九十七
　　古今体一百十七首【癸夘五】
　　四月朔日重修十方普觉寺落成瞻礼因至香山静宜园驻跸即事得句
　　仲春于此逢优雪【二月二十日】弥月方希即获霖【时三月廿七日】倐尔杏桃孤彼节依然松石照予心却因梵宇重庆落取便山庄小憩临前度未经留句者搜题又可试清吟
　　题泽春轩
　　春泽今年渥仲春复暮春雪先润麦陇雨继起禾畇实利黔黎普允知天地仁值兹惟怵惕敢作满招人
　　绮望亭
　　山迥亭复敞万景入望美该之以一言斯则莫如绮横岭侧为峯叶緑花方紫画意兼吟裁无过防缀耳细玩绮之义实在畎亩里犁雨与耕云兴锄及于耜是绮诚绮哉祈年切乎已或曰斯乃食绮谓衣而已应思食重衣绮况近乎靡粟布足比户焉有不仁彼然而致艰愁是吾乃所以
　　海棠院口号
　　春仲来兹花未开季春兹来花已谢岂花故意与作难一切应如是观化
　　横云馆
　　山竖云则横云动山斯静好雨昨优霑荟蔚兴犹骋髙低倚伏间倐变峯峦影复雨实甚佳便霁亦増景筹农心慰时妙趣偶一领
　　栖月崖
　　几间精舎傍山崖偶憩何曽久坐斋祗有松梢蟾魄上千秋万古与之皆
　　得趣书屋自嘲
　　犹忆杜工部赋诗何必多况兹伙亭馆而率与吟哦自谓道远矣能无人议麽今朝趣奚似所得在清和
　　题见心斋
　　道学家者言心在腔子里既在腔子里目见无其理复见天地心圣言岂不是天地人三才中和宁殊视倪筦本圆通物我非彼此偶于见心斋畧悟一贯防
　　揖翠楼口号
　　前度来时意存翠今畨翠满目中流揖而胜者襄阳米石不能移此若浮
　　养源书屋有警
　　蓄水因之号养源养源岂谓玩潺湲譬如心乃身之主可识君为臣所尊絜矩益惟増惕息作师宁祗在空言临池堪用思民鉴触目应知道以存
　　赋得濠濮想
　　简文昔日入华林濠濮之间逺防心寓意偶然思得耳豫游那可刻防钦
　　题陈书山居图画箑
　　静宜偷暇偶山居画箑欣看陈氏书葢以昔年和诗子得因此日抚图予【陈书乃钱陈羣之母画法精妙入神能临仿各家昔年陈羣呈和诗便兼进此扇适其时驻香山遂弆于此】松苍栢翠清无尽溪绕峯围静有余取法明云自文璧【见陈书自识语】入神处恐彼难如
　　重修十方普觉寺落成瞻礼二首
　　梵宇曽修雍正年十方普觉
　　圣题宣春秋又复五旬阅修葺应教六度全【六度出梵兴即六波罗宻多首以檀波罗密多檀者施舎也】是日落成为庆谒一时欲忘孰因縁
　　穹碑已掲卧之义【是寺又名卧佛寺】拱读如闻
　　膝下禅　　【皇考精于禅理谓之十方普觉者葢取横亘十方之义】
　　借无废者有何修修废有无谁话头徒记像双语已舛【据日下旧闲称寺在西山为唐时古刹唐名兠率后曰昭孝曰洪庆曰永安实一寺也中有佛像二一相传唐贞观中造一后人范铜为之于前后殿各作偃卧像故又称为卧佛也然今只一卧佛其一亦不知何时移向何处】果看佛一卧而游【恭读雍正十二年　　御制碑文佛游有四一者行二者住三者坐四者卧以是四法名之曰游然则竖穷三际横亘十方惟一真心冺絶对待又云一佛卧游十方普觉因赐名十方普觉寺】树笼寳殿千年阅【殿前娑罗树阅今将千年葢唐贞观中所植也】水绕禅房各处流不必摛文纪日月两章七字当【去声】碑留
　　题含清斋
　　山深自致清梵宇清尤极其傍筑精舎适可小憩息翠峯峙檐后古松郁庭侧籁以静为声景以空为色借曰斯含清而含岂可得
　　古意轩
　　古寺开因贞观传永安兠率总云烟【此寺相传唐贞观中建本名兠率后改曰昭孝曰洪庆日永安中有卧佛像二今存一俗称为卧佛寺】虚轩试问西来意如是然如是不然
　　合碧亭
　　两峯今日辟岩扉背后嵚岑画障围恰俯一池清澈镜倒涵影像示禅机
　　石壁
　　石壁插入天池观音阁上临之大慈大悲无二曰水曰月成伊【□三防成伊出梵典】恰偶于斯黙防忘言乃复题辞修废举残余事岩风一切与吹
　　题凌虚馆
　　招提庆落还山馆仍小住雨后片云净寥朗碧空素骋目冺涯涘覔心忘思虑虚亦不可得凌亦何所遇回顾隔嶂寺至竟无来去
　　緑云舫
　　入夏枝态密过雨叶意润以此貌緑云宜哉那待问而舎搆其间拟舫真无吝桨弗借波荡帆岂资风顺如是泛虚舟蓬瀛即可进
　　怀风楼
　　髙楼清籁永相陪七字成吟复此来德草德风从幼读吾民岂尽果怀哉
　　对瀑三首
　　昨日为陈今日新凭窗对瀑岂云频譬之昨日扫尘竟今日宁辞再扫尘
　　扫尘之喻非为剏自是恒言耐可思设曰心尘应扫却瀑云舎我更资谁
　　声入耳而形入目泠泠洒洒总清机谁云耳目为心役反视聴斯道可希
　　静室
　　香山到必来来亦必游目游目兹最幸东郊渥雨足二麦如助长大田出耕犊千里无纎埃翠逻而青缛然予有后议循名差未副游目岂静哉似与动为族解曰心弗动无碍延清瞩
　　旷真阁
　　阁在寝室傍十年九不登搆筑何为哉自问答弗能今朝一拾级旷览真殊胜心目总豁然都契道之精既而更细思旷具两意称疏濶亦曰旷后义践则诚阁真笑予哉五字自讼徴
　　致佳亭
　　如翼飞来临迥崖偶縁登眺一开怀下看緑野兴锄者始悟都因雨致佳
　　韵琴斋戯题
　　溶溶碧水绕溪堂雅是琴音静以长笑我未曾操缦者于斯强作解宫商
　　试泉悦性山房
　　山房一来必一到窈窕而深静而妙有泉有石有松柏恰称【去声】有欲观其徼虽云有欲实无欲一尘不生何物效洗心亭【在山房前】已洗心竟杯茗忘机坐丛峭
　　牡丹
　　乔松诡石间开朶姚冶而饶骨格竒富贵花于山泽里宧光隠者畧依稀【明赵宧光隠寒山别墅然交游权势托名泉石非真山泽之臞有似壮丹在山泽故戏及之】
　　藤萝
　　翠栢紫藤本不伦蔓枝施上似相亲恰如寇准逢丁谓方伏李公善识人
　　题宋蕉白玉堂砚
　　水坑活眼聚星辰式拟玉堂翰苑宾若论尔时司制诰苏家刽手语非纯
　　苏轼知制诰作责吕惠卿制词语人曰三十年作刽子今日方剐得一有肉汉苏轼正人视草尚为此快恩讐擅褒贬之语其他殆不可问权者上之所操文字虽空言而是非毁誉即威福之渐不可不慎我朝文武迁除皆按其职任统为训词无令文臣各为制词寓褒贬实为万世良法向题董其昌书告身曽详论及之
　　题木刻屏
　　那管世间俗务纷林中放荡任醺醺延年独作五君咏别见知他自不羣
　　右竹林芳躅
　　鼻祖香山白傅诗岂知
　　盛典倍乎其乍观木写耆徽景俛首无言有所思【欲举其三叹未能也】
　　右香社耆徽
　　学古堂晩景
　　游山傍晩归髙峯隠夕阳夕阳暗东谷林木胥纁黄儒云宵有得归我学古堂秉烛何所为插架陈缥缃学古弗期富二典言之详
　　题雨香馆
　　前度雨香吟雪香【前二月驻香山时正值雪晴故雨香馆即景诗有雨雪同为泽物物含真性浄芬参鼻观奚必循名竞之句】今来乃得即真偿霏馨麦陇连黍坂岂在花红与蝶黄
　　玉华寺咏桂树
　　有桂皆金粟【是寺僧人善育桂】而何称玉华蕋含如出璞【桂始作蕋其色原白】英放乃披沙以此原其始休嫌未作花或称四时放【羣芳谱称桂有四季花逐月花者四时逐月开放烂熳语近夸诞又载天竹僧称月桂其花时常不絶枝头叶低依稀数防者其言较为近理耳】躗语近乎夸
　　聴雪轩
　　仲春聴雪轩雪声信在天清和聴雪轩雪声乃在泉昨实而今名聴则无殊焉却予更思之其故殊难诠实久名当蹔雪蹔泉久悬泉名出想像雪实霏骈填久蹔似倒置名实理不迁然而一切语率以幻为縁
　　画禅室漫题
