<!-- { "loadSidebar": true } -->
　　门对碧峯开笼隂松与槐真堪称鹿苑遂以礼蜂台至此谁为此如来无去来一声清磬响遮莫不言该
　　味甘书屋口号
　　山泉将谓瀹飞淙尝是収来荷露缸伺惯经聊听尔以言甘实此无双
　　丛碧楼
　　曲转有廊通髙楼众碧丛林中犹隠鹿【鹿于八月始出林相哨】天畔未归鸿暎日色流丽含云气郁葱漫斯夸张王【二字皆去声】树上已金风
　　出丽正门恭迎
　　皇太后至山荘敬成长句志喜
　　广仁【岭名在山荘西　　皇祖所赐额为必经之路】西望是瑶池
　　王母云车降此时泛洒昨宵霏细雨晶明清晓霁髙曦三秋有象供
　　怡豫四海无央祝
　　夀祺
　　食履倍康逰揽健欢承
　　慈训永来随
　　水月庵
　　迳似虹桥有路登月天天水暎空澄来瞻恰值中元节燃百千灯只一灯
　　栴檀林
　　岰防攀援上芬芳逓袭闻有声皆静寂无色亦氤氲调御恒如是应真迥不羣设云示真相真相落功勲
　　澄霁楼作歌志懐
　　昨宵细雨晓快晴早収晚种均资利驱炎恰致人情欣不泥更喜马蹄遂偶因余暇一登楼骋目四邻翻湿翠庭前种树亦已长【上声】有如是哉都顺意都顺意乃意易矜故弗敢康惕弗置
　　天籁书屋
　　松柏隂森处悠然天籁翻笙簧寕足比琴瑟尚嫌喧静揽都无色清听【平声】欲忘【去声】言问谁为伴侣麀鹿到樊门
　　招凉榭
　　山髙日先下川阔风偏来敞榭搆其间招凉信宜哉昨近午热剧郁燠犹未囬明知利稼穑阳曝实栗催延縁至此间顿觉暑气摧心神为洒然防笔称【去声】清陪
　　緑云楼
　　岂碍云闲去不留山楼犹俯緑浮浮非縁贪看林岚致凉送清风满意投
　　戯题玉琴轩
　　绕阶饶緑水入户逺红尘有调皆成古不弹乃是真今来昔往阅新句旧题邻自笑辞多矣得无为躁人
　　千尺雪
　　雨过浑流落塞湾溅崖自潺湲漫疑雪色无相似了识嵰山即此间
　　讵止遥源千尺长迸翻石髓浴苓香迩来余暑颇称剧对此不期满意凉
　　仇英秋山仙馆
　　云海拥山崇楼台悬镜中松浓耸髻緑枫染驻顔红西极来金母东华谒木公伯驹风格在淳穆出精工
　　泛月四首
　　早知秋月妙山荘虽过中元满璧匡【是月十六日方月望】况值晚来残暑炽半因揽景半乗凉
　　澄瀛耐可漾楼船楼上先看轮涌圆占尽谢家双絶胜还饶玉塞此无前
　　山中万树水中莲弄影摇辉总浄妍虽是四邻峯切汉玉蟾何碍烛髙天
　　湖霭山岚入夕凉随时便换袷衣裳近隄分付兰舟舣岩馆载来满院光
　　范寛秋山萧寺图
　　禅有南宗及北宗画家笔法与之同限于地气因殊风北之巨擘华原翁秋山丛樾凡几重林凹萧寺隠其中流泉渒如飞虹是何结撰杰且雄故应心醉米南宫【帧尾有米芾评跋近世尠及之语】约畧境界记所逢文殊五台叶斗峯
　　题松鹿玉韘
　　古松之下濯伊尼饮水食苹适性宜刻韘钩还自笑择肥命中【去声】又何为







　　御制诗三集巻八十三
　　钦定四库全书
　　御制诗三集巻八十四
　　古今体一百十七首【己丑八】
　　诣溥仁寺瞻礼
　　河畔多年建梵宫【寺建于康熙癸已年虽以时修葺兹奉　　皇太后慈谕复饰荘严】鼎新赡礼策青骢顾名缅
　　昔期民乐【寺名　　皇祖所赐额也】祈实斯今祝嵗丰有相荘严亦真谛惟檀徳业自
　　慈躬瓣香心愿于何结
　　无量夀希与佛同
　　澄观斋
　　砟硌后张屏瀎潏前拖带山荘景最清斯乃清之最八百眼功徳三千心世界曰澄澄底事是观观自在奚必更着言于焉以神防
　　翠云岩
　　重重翠锁髻螺纹不断清香扑鼻闻风拂露华纷坠雨是容容者岂非云
　　逰狮子园
　　面挹澄波背倚峯清逰策骑偶从容今来嵗月宁殊昔狮吼园林本
　　跃龙涧口野流微带冷墀头嘉防越加浓不堪仰首髙空望云白山青耸叠重
　　松栢室
　　谡籁悠然户外传童童阶际碧防天种时伯仲清晖阁【圆明园清晖阁前松遭回禄曽有乔松叹之作】却以山中养大年
　　草房
　　草房据崥崹四面罗岩谷
　　昔非寓茅茨今实胜华屋轩庭俯空濶畅可纵遥目不遑曰怡情惟是思敦朴
　　题宜照斋
　　朴斵山斋倚石城逰归下马憩怡情爱风致爽秋方孟宜照非炎宇正晴门外土松留鹿迹林间叶宻防禽声设于材品方清鉴未信斯之月旦评
　　就松室
　　一树当庭满院凉山中知几阅沧桑就松为室室亦古憩室看松松自苍种代有谁传姓氏披风无意傲羲皇未曽清夜根傍坐月下应辉琥珀光
　　含青斋
　　斋据山之隂戸对山之阳翠峯与緑嶂面面胥包藏虽秋叶未稀不描画自张但觉林间风吹来带微凉欲防含青者识幻乃得常
　　松霞室
　　外拏空百尺亭云霞暎带亦成青祗宜静坐听寒籁未肯其根劚茯苓
　　挹秀书屋
　　逐处有书屋坐便可读书独是无多暇兼之山径纡偷闲一逰揽咏此复赏余安能把芸编玩味探其腴剽袭固非他踈畧实愧予
　　题玉岑精舎
　　迤西迳更幽防岏歴夐阻眄彼委宛间是我藏诗所精舎若真人不防亦不拒翛然任往来夫岂劳言语
　　涌玉亭
　　夏雨优霑草木荣涧崕处处注波清栏杆试俯垂流淠涌玉今番始副名
　　碧静堂自嘲
　　岩一起一伏谷一抱一环为胜輙弗同而颇劳跻攀择最筑轩堂揽要图坐观原复肩舆至仆人忙不闲推已之谓恕吾犹恧此间
　　咏荷二首
　　红葩緑叶郁承擎霞帔琼裾凌浦行王母汉宫七月降纷随嘉庆董双成
　　不少秋英绕砌裳爱看隰有拔羣芳晚来岩鹿下饮水乱入云霞逓嗅香
　　和阗玉赤壁图
　　两宾一主泛扁舟赤壁良宵壬戌秋底论清风与明月玉人真作广寒逰
　　登台待月上遂防马逰山至湖复泛舟揽景得诗八韵
　　过望月迟上登台蹔憩留才看涌东岭旋觉照西楼低则轮飞迅光于镜揽遒縁梯降不离按辔跋相俦万木纷如影千峯幻似流隂森都入趣汗漫正堪逰出谷原随马临湖复命舟笑他苏玉局曽得拟斯不
　　题緑玉射虎韘
　　抨矢曽经倒应声偶然一试不重行仲谋虽受张昭语笑彼为车太怯生
　　即事
　　山中早晚凉袷衣犹觉怯卓午原炎蒸单衣仍挥箑凉以催鹿肥持铳寻山峡炎以曝禾熟观田俯楼堞随时赏景光于心颇为惬陡忆师启行【傅恒奏七月二十日自腾越起程至野牛坝督促船成即分路进】便因望驰防
　　题张宗苍青峯红树图
　　满壁峯青嵌树红韵饶蕴借气饶雄尚余佳迹阙题句雅似名山寻不穷
　　登四面云山亭子
　　今朝处暑曝秋阳婪尾蒸炎反异常数息肩舆才造顶天风透体顿生凉
　　山荘一至一番登亭柱题诗嵗嵗増却是陈言难尽去清新俊逸又何曽
　　上祗天髙下絶羣不遮凭览静岩氛若云万里归眼底那见滇南万里军
　　有真意轩
　　峣轩隠重翠是日叩林闗据榻来凉籁卷帘入碧山抚题思旧歴摘句伴今闲真意有何处知于松石间
　　对画亭口号
　　拾级聊登更上层月虚处对崚嶒一声呦鹿来林下元四大家画岂能
　　秀起堂
　　西峪兹初到书堂据迥厜果然秀无比率致起遐思空翠四隣落秋云一缕驰留当作雨好荞菜待霑滋
　　振藻楼
　　林态峯姿总入竒铺霞摛藻恰相宜层楼隠似无言笑太古山中那有斯
　　经畬书屋
　　有容恒是得神宁不陋休夸惟徳馨户外山容叠方罫是菑畬者定何经
　　静含太古山房作歌
　　秀起【堂名】若大家李杜万丈光芒透山房似别裁郊岛无妨寒与瘦窈而曲如往而复倚岩小筑三间屋漫嫌十笏才容膝万壑千峦一足千峦万壑自太古岂识朴室及华庑凝神契静合忘言底用劳劳辨纂组
　　不遮山楼
　　洞达层楼纳飒风林光岚翠四邻通不遮宁为【去声】看山色宋祖开门意正同
　　趣亭
　　委宛逰廊曲入深启峯翠扑衣襟宁当小大评山景得趣由来尽可吟
　　夜雨【七月廿五日】
　　山荘驻浃旬日日逢晴霁虽曰惬观山吾宁为【去声】逰戯京畿报屡霑【昨京兆奏报京城及近畿初九得雨十四夜复阵雨数寸田禾倍为畅茂】口外鲜遍暨大田已结穗不雨无害事荞麦及菜蔬得雨乃畅遂以此冀优霖切切虑难置晚云暗千峯颇有作雨势入夕落时疎时宻继数【入声】问霈如何髙枕那能寐达晓知渥足筹农真慰意自春逮秋初时若防天赐即今甫望泽甫望旋叨
　　惠自问奚以承敬勤勉弗替
　　晓晴二首
　　优霑夜雨歇清晨日射云开霁景新正喜宜旸利秋稼军书又报逺夷宾【经畧大学士傅恒奏猛拱土司遣大头目诣军营乞降云其土司久有归顺天朝之心向为缅贼所阻今缅酋所遣防守戛鸠之盏拉机因其国中有事撤囬竝知经畧大臣统大兵进愿率属内附迎王师情辞极为诚恳遂优赏而纳其降猛拱为江外一大聚落首先投诚适傅恒进兵在即实师行顺遂之先征也】
　　猛拱迎师早备船统军万里国威宣乗机速进虽应尔未免遥遥意念悬【猛拱所属有船二百余其土司愿在戛鸠济师并预偫刍粮供亿恭顺有足嘉者傅恒不俟我军到齐即简劲旅五千先率往渡戛鸠江由猛拱进至蛮暮西岸筹聨水陆声势甚协机宜益深绻念】
　　秀起堂对雨
　　肩舆入岩云过午复作雨迥堂小憩坐连纎织空宇素色挟飒声艰绘谁能谱山雀避瓦檐野鹿翳林莽目凉炎若忘意澹静堪侣茍不跋泞蹊此景得何所
　　晓
　　千林宿雨收万巘曙烟泮谷风送晓寒旭影锤峯灿袷衣尚觉凉昨热避如幻无定中之定塞外秋恒见傅宣问军章可曽逓防传
　　敞晴斋
　　秋雨霑即佳无事为霖乆今朝快霁定云浄扫如帚乗凉可逰山缓辔入林薮凹处栖岩斋岰防隠轩牖千嶂烘晴烟心目敞虚受即景得初来来亦言旋走
　　清绮书屋
　　开落落纳松风太古山情孰与同不渉言辞契倪筦小哉清绮诩张融
　　绘韵楼
　　绘事贵气韵十知九弗到惟有化工笔无为而臻妙固非楼所能虚受足观徼唐宋多名家不少擅形肖较斯总下风镜影神光照
　　防马过谷遂至含青斋
　　乗兴跋骖驔岩斋问景堪寥光澄素宇飞翠落晴岚风峭树声飒露浓花气馣适才咏青处原在此中含
　　静余轩
　　处处有山居恬如复澹如中和气已备晏息体常舒花露浓喷馥松风飒入虚虽云一晌静原是万几余
　　秋澂斋
　　天朗云无一片凝果然碧宇到秋澄空斋恒得消斯景偶坐因之兴亦腾
　　经畧大学士傅恒奏进兵日期及腾越晴雨田禾情形诗以志慰
　　撰辰月廿启军营鱼贯先教前队行【傅恒择于七月二十日自腾越啓行所统由戛鸠渡江之官兵自十三日起陆续前进连日倍觉晴朗将士皆懽欣踊跃滇人佥云秋时从无似此连霁者气机实为顺适即此可卜师行之吉】谁谓炎方常值雨欣闻祃日屡逢晴仓箱更説堪登稔【腾越一带秋禾葱鬱宻茂髙已数尺农民咸以为今嵗收成必倍丰稔于军储更为有益】储偫应知易致盈额庆
　　天恩赐嘉兆越颙速报大功成
　　题钱维城秋景山水十二种
　　残暑而今除未除竹枝蕉叶畧萧疎晚凉适可芸编展恰喜当庭月入虚
　　右小山清院
