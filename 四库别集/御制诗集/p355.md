<!-- { "loadSidebar": true } -->
　　千尺雪
　　石激峥嵘响瀑泉六花错落望中悬雅宜暑月凭栏对祗讶翻无暑可捐
　　本因数典自寒山伴奂春逰想像间一例清泠漎石韵却无来去祗饶闲
　　春耦斋
　　液池西防转取便出皇城春耦适当道晨餐乃启行弄田稻香蔚学圃菜芳迎晴雨尔来协因之庆慰生
　　自髙梁桥进舟由长河至昆明湖
　　长河雨后波增涨趁爽平明好进船栁防忽闻嫩簧响始知复育化成蝉
　　依水园存乐善名兰隄几转面前迎径过【平声】自是慵游览不为忙乗【平声】风利行
　　广源闸限水髙下登防因之又换舟悟得盈科成利济前人经理足佳谋
　　沿隄垂栁复髙榆浓绿隂中牵缆纡才过绣漪桥侧畔波光迎面顿清殊
　　鳯凰墩
　　髙屿水中央楼头金鳯凰徒因相【去声】风色【金鳯张翼随风而转可知风向宫殿中多用之】讵是诩佳祥望揽四隣画到停双棹航讶临赤霞表徐悟俯荷塘
　　畅观堂
　　左俯昆明右玉泉背屏镜治【阁名】面溪田四围应接真无暇一晌登临属有縁骋目不遮斯畅矣栖心惟静总宜焉设于风地观羲象未曰怡然先悚然
　　水村居
　　茅屋竹篱象水村水村幽事畧堪论棹舟见则耕还织绕舍孳惟鸡与豚夏仲林隂深石迳雨过【平声】涨影到柴门不殊向者江南景爱戴民情意黙存
　　夜雨朝晴
　　夜雨每朝晴宜耘复利耕日暄禾助长土润黍含英麦囷【上声】已纳定菜畦争向荣能无冀绥屡【去嵗秋稔异常此后晴雨时若复可冀有収】不敢便怡情
　　恭奉
　　皇太后观荷即事成咏
　　蠲吉迓
　　慈舆御园赏瑞蕖夏霖忽入夜朝霁实欣予浄影摇明鉴香飔拂朗疏年年延喜咏歴厯勒屏书
　　题蹈和堂
　　座有古芸披甄陶左右宜履贞兼纳顺率礼复敦诗省嵗调元气祈年协四时与民同保合念释总于兹
　　觧愠书屋作歌
　　我思虞廷去尧之世未曰遥不识不知其民淳朴之风犹应饶云何舜帝挥五弦尔日乃有南风謡愠者不平之气或致怨而胡有于重华之际欲借薫风消是知昊代不如羲年非虗语大禹下车泣罪心诚焦何况三千载逓降于斯时也岂可与古相较风俗之淳浇吁哉民碞实可畏愠岂易觧哉吾惟对此慙旰宵
　　耕云堂
　　防架书堂俯水田雨旸幸协稻芊芊三庚屈指西成逺未敢先时庆有年
　　适性居
　　闻诸我宣尼性近习相逺如水必有源如木必有本率则谓之道适斯谓之善讵曰娯耳目亦岂恣逰衍触境心有防克己礼期返
　　竹宻山斋
　　防节新篁叶已齐泠声风敲【去声】緑玻瓈造斋人到阶方觉讶似云栖精舍西
　　茂悦书屋
　　万物悦南讹书堂茂对和雨霑晴亦好昼永暇因多为想黍禾勃即看花木罗薰风拂缃帙乐趣此无过
　　题镂玉百子屏
　　百子形神各殊别琢磨了识不同时居然荟萃亭台景都是峥嵘瑚琏姿品重兰阶将笋牓行【去声】称枣让与梨推作人致意兴周雅乐育因之繋我思
　　偶仿文征眀山村嘉防图即用题征眀画韵
　　四友良宵防一堂言唐虞上薄周商三庚底似清秋景户外乔松入籁长【末二句防括徴明词意】
　　热
　　夏徳信于暑炎热讵可无土溽气益蒸曦烈威特殊广厦深眈眈犹觉熇切肤嗟彼夏畦人曝背耘正劬思艰刻厪彼协序时凛吾无遑披遗篇髙谈学陈谟
　　对雨【六月初五日】
　　迩日雨旸实称【去声】懐思量大霈益为佳南云忽布飞丰注檐溜倾珠溅到阶
　　卓午炎蒸不可当翻防片刻飒生凉虚轩乍欲添衣坐因识人情曷有常
　　日晅雨润恰胥宜稻下黍髙一例滋颙祝绥丰如去嵗越因可冀越度思
　　移竹
　　暑莭雨既霑苑监例移竹芟黄汰已枯植緑补不足庭前趣益逺山坳致犹曲月上欲笼蟾风度全戛玉而我偶延歩兴念别有属逺若湘之浦近若淇之澳夫谁与补栽亦自连林矗
　　雨中舟泛二首
　　迩日真称若雨旸延凉朅尔泛烟航寜非惯见江南景祗以宜时觉胜常
　　恰似珠帘下水轩斜飞竖洒正纷緐首罗漫拟难为数【上声】滴滴零零自有源
　　快晴
　　逹晨犹宻云情知霖雨矣时行故不妨究以晴为羙禺中渐开豁卓午云尽徙湏臾遂朗清蔚蓝天似水湔暑飒凉生拂郁霁光委属念在农功吾安得无喜
　　烟月清真楼
　　借询烟与月防万阅春秋开辟以来有清真孰许俦潇光如婉约苍霭解相酬设欲结三友谁当占一筹
　　题撷景室
　　四时风月各殊观一室吟凭兴未防十笏漫嫌得无防较于方寸特为寛
　　池上居作
　　半亩方塘上五间敞榭凉一时聊复尔消夏以为常生意观花木怡情在缥缃去年如昨日过雨喜宜旸
　　引凉小楼
　　出树还延爽籁长坐来讶觉飒衣裳丽谯井榦虽华矣小许偏能解引凉
　　挹香室
　　书室泠然近水邉益清花气拂文筵一篇展读当【去声】消暑正是濓溪説爱莲
　　日影
　　忽见阶轩面依然日影铺分明看代谢真不假湏臾喻隙诚如彼翻书犹故吾聊应欣快霁所利在农夫
　　咏汉玉玦
　　土华浸骨为精神如环有缺义可遵琢痕则无隠璘璘君子能决佩诸绅无故不去礼所陈重瞳何有妇人仁咄防亚父徒手循
　　泛月襍咏
　　又泛平安月镜居【舟名泛月所恒御】冰轮髙烛皎含虚蛮笺象管相陪处昨嵗景光昨夕如
　　木兰沙浦好乗凉防影相将送夕阳却是微风工凑拍闪轻金縠卷银塘
　　望前雅合早登舟一捻钩痕见举头日渐移东渐升晚再生西已是金秋
　　影蘸楼台香度荷小游不问夜如何【每泛月不过戌末而罢从未入夜】御湖清概还如昔祗觉星星防鬓多
　　骤雨【六月十九日】
　　朗霁已逾旬蒸炎不可受早田实宜旸晚种才茁亩未曾沐沃润虑致勒长【上声】否农家有常谈艰初实利后【六月初七以前时行霑沃早苗芃茂晚稼并茁土蕃滋旬余未雨盼望殊切佥云晚稼初出时最宜晴霁晴则殖根益深得雨即勃长嵗收倍稔故田家有丰年不下过头雨之謡其理容或有之然未敢遽信也】其然岂其然或出慰我口卓午族云起快霔鸣雷吼衣生凉似秋砌积潦如缶颇足濡稚苗况已霑髙栁再霈当益佳倐晴惜弗久
　　鹦鹉
　　鹦鹉能人言雪羽鲜可玩置之雕檀架金锁繋脚腕曲身引其颈啄锁夕复旦岂辞嘴卒瘏希得银铛断一朝拟飞去力尽空嗟叹精卫志虽勤填海终成幻何不悔厥初被絷早失算
　　昆明湖泛舟观荷
　　六棹轻舻捷胜驰故教今日且遅迟满湖出水芙蓉照正是晨凉防露时
　　芳葩布濩灿池塘玉镜光中霞摇【去声】光料胜眀湖麴院畔不闻丝管祗闻香
　　花台叶繖蔽平波题品濂溪定不讹左右后前尽君子吾方渇此岂辞多
　　季夏万夀山
　　仲夏侵防忽季夏常来仿佛似初来起人竒想畨畨别逝水流隂去去廻云叠峯依空作防天垂幕视海为杯笑予佳处驻无暇无暇何妨益懋防
　　无尽意轩
　　今日薰风爽轻舆陟巘便纳凉正纱牖隔嵗此书筵峯色四时绘松声二柱弦意存无尽处了不繋言诠
　　对鸥舫
　　临水阁斋似舫浮凭栏常见浴闲鸥自縁观物化机寓相狎寜希隠者流
　　鉴逺堂
　　碧水阔而澄其鉴易致逺聚散带行云匼匝围遥巘夫惟初无心物呈照莫遯咫尺且难穷返躬愧惟赧
　　题写秋轩
　　湛湛晞阳露气浮丁星杂卉护阶稠金头踏侵防到更【去声】髙轩借写秋
　　立秋【六月廿一日】
　　立秋日宜雨既雨复宜晴巧合诚艰遇佳占幸有成【是日微雨即止颇叶农占】却因炎霁久亟望快霖行欣惜相萦处难为此际情
　　雨【六月廿二日】
　　晚霁夜复隂频问三更彻便霖谅不妨已过立秋节晓方洒霏防卓午倾盆瞥渇壤倐积潦飒飔尽驱热优膏继前朝是用为农悦
　　晚晴
　　秋霖既渥望时晴晚散秋云霁霭明花色虫声秋信报同民乐是待秋成
　　夜雨【六月廿四日】
　　一天星斗朗三更四鼔云铺落雨声势较前畨更酣鬯最欣又是晓来晴
　　秋意
　　秋色复秋声化机万物呈风来皆送爽日照总含晶花态欺春艳虫音入晚争益殷较晴雨为是近西成清晖阁前秋花绕砌而新植松树尚未出檐朅然有感輙成是什
　　秋花还似昔年都祗有乔松较昔殊君子小人判于此晚成速就岂同途
　　题清晖阁四景
　　阁前乔松已燬石壁独存突兀横亘致不惬观山以树为仪新松长成复需嵗月乃因髙就低防缀为楼斋若干间取其小无取其大取其朴无取其丽坐阁中颇似展倪黄横披小巻也
　　松云楼
　　阁对横陈石壁修因髙新筑两层楼隔墙延得松云意【阁前松遭燬墙外者犹存乔柯此楼近之因以命名】小许居然胜一筹
　　露香斋
　　假山有真树秋露零瀼瀼髙下缀枝叶沆瀣凝珠光寜湏诩其甘讶可裛其香玲珑石窍间然疑即上皇硬黄待挥毫却愧米襄阳
　　涵徳书屋
　　书屋刚容方丈寛慎修勤浴敢图安其栥斧藻犹慙若漫拟东京八殿看
　　茹古堂
　　岩堂何所贮所贮惟缥缃虽非邺侯多开巻益有方讵祗资咏吟将以騐防康获心在古人茹岂因柔刚
　　晓秋玉泉山
　　玉泉今嵗才再至再至居然报晓秋已讶襟懐清若水陡忘时节迅如流数声促织殷勤语几缕闲云自在浮了识吾心生慰处不縁山馆在田畴
　　剏得斋口号
　　树已过檐端荷将怯水寒谁云非创得秋景此初看
　　丽瞩轩
　　嵗嵗新秋节山轩必一登堪称迎【去声】凉处为【去声】是最髙层弥野禾云茂铺阶树影增又将发行驾东北数峯凭
　　乗舟至影湖楼
　　髙山陟降又登舟棹出园门本顺流山色波光方荡漾便教一憩影湖楼
　　四启楼窓拾级登虚无缥渺总堪凭毫端漫道难模拟空影中常得句曾
　　题和阗玉石壁泛舟图
　　怪壁束流鶱若飞银河一派是耶非挐舟设复穷源去定获支机石子归
　　夜雨【七月初二日】
　　又聼秋霖隔夜窓洒空作势正摐摐微凉已觉生藤枕暗宇独看朗蕙缸连霁幸无小民怨继霑更利穑夫防京畿佳矣诚叨恵一念犹然徧万邦
　　晓晴
　　夜雨刚欣到晓晴较量真太适人情都称今嵗如去嵗惟励持盈益戒盈披爽忽然忘大暑协时更切盼西成秋廵自是常年例早觉闗山喜气迎
　　防奉
　　皇太后启跸幸避暑山荘作
　　撰吉秋廵启析旌宜人风物叶金行寒浮晓气波间漾朗射初阳树底明按例
　　康舆循后顿清尘快马肃前程髙低近逺良苗秀额庆西成卜屡成
　　白河
　　白河水弗涨雨亦渥髙低似此两全鲜真称诸事齐一时惧心切万姓笑容傒索与均
　　天恵优施那可稽【今嵗夏秋以来晴雨适宜河水恬流而髙下田稼一律滋茂视去嵗西成景象尤胜歴覧慰懐仍降防兔所过正赋十分之三益令农民饶乐】
　　宻云行宫即景
　　晓凉宜防马午热早停舆寳穑殊常好欢生歴览余树隂全羃砌风爽称【去声】翻书不拟触新绪年年此景如
　　出古北口作
　　晓色沧凉满谷寒髙峯才见日三竿昨朝午热知何处水抱山萦隔几盘
　　锁钥寻常壮北门栖岩秦垒至今存戒严守此应遅矣贻笑堪更仆论
　　多稼今秋内外同未登场敢道绥丰山村却报迎人象老幼都看喜气融
　　微雨【七月十二日】
