<!-- { "loadSidebar": true } -->
　　光众效跻称兕【风跻堂称兕之语为自古介眉数典然曰公堂不过一国臣民共申祝颂而已若洪范极之敷言是训是行以近天子之光曰天子作民父母以为天下王云云解经者曰谓之父母者亲之之辞谓之天下王者尊之之辞洪范之尊君亲上较之风更为广大真挚矣　臣秦承业】
　　【御制】好徳台殷隙过驹【五福之四曰攸好徳宋曽巩谓福言攸好则致民于善可知故庶民攸好徳则锡之福所以劝天下之人使协于中即予记中念庶徴即以念万民之意此念盖数十年常如一日非自今日始也】篇近夸兮増恧怩视为规也益勤劬防希五叙敛五福皇极敷恩遍九区





　　御制诗五集卷五十一
　　钦定四库全书
　　御制诗五集巻五十二
　　古今体七十七首【庚戌二】
　　新正六日陕甘总督勒保奏秦州知州齐佳士山东巡抚长麟奏曹县夀民吴世齐俱五世同堂诗以赐之
　　吉章方伯报开年最胜新年三事骈昨甫滇南曽赐什【昨新正二日云南抚臣谭尚忠奏防自县百嵗夀民杨添禄五世同堂己依例书扁制诗赐之】今欣山左并成篇【兹据勒保奏泰州牧齐佳士长麟同日奏曹县民吴世齐俱五世同堂各请照例旌表齐佳士亦系山东临淄县人家绵五世仕借罕闻吴世齐年过期頥曽元绕膝春朝行庆人瑞骈臻而山左一区连闻盛事更堪嘉异除应建坊旌表加恩赏赉之防部照例办理外仍即亲书扁额并制诗章分赐以昭盛世祥徴】虽殊其夀七和百【齐佳士现年七十一嵗吴世齐现年一百五嵗】都喜同堂曽与元盛事祥徴人我共防
　　天佑耳益夔然
　　咏檀玉如意
　　汉玉相檀柄量材毎命为雒书紫【谓玉　古虽传玉有五色然未闻紫者惟雒书云王者不藏金玉则紫玉见扵深山今和阗底贡地不爱寳入玉府者甚多从无紫玉谶纬瑞应之书皆幻说耳】犹幻芳谱白【谓檀　羣芳谱载檀性坚重清香而白檀尤盛然清异録云僧继颙手执香如意紫檀镂成芬馨满室则紫檀未始不与白檀同香也】同宜追琢知谁是【古玉乃昔人所为】短长恰称之扵凡防【去声】如意可识亦难期
　　元赵淇周伯琦相鹤图合壁
　　赵氏为图周氏书浮邱妙趣写无余性情虽赖一篇着翔翥犹资防笔摅云去笼存自殊矣淇懐琦思可眀诸御园放弗翮翎翦【鹤性髙闲畜之笼中转非所宜向遇笼进者每令放之而鹤并未甞逺去曽屡有诗此图一鹤髙翔云表一鹤开笼欲放自非翦去翎翮者与子放鹤情景颇合】昔日题词此意如
　　上辛
　　祈谷礼成述事
　　百王孰弗万方临
　　帝眷均防藐独深践阼年臻
　　天地数铭盘日朂惕干心八旬敬得承
　　祀幸五载勤徯归政钦秋雨虽优冬雪欠春霙冀渥麦秧鍼
　　新正幸御园即事有作
　　撰吉銮舆出凤闉奉时施恵仰流鳞又看御苑为春苑倐过七旬称八旬食旰衣宵仍朂己雨量晴较总因民自彊不息吾夙愿耄念寳成继用新【向有自彊不息寳以殿御书庚子年镌古稀天子之寳副以犹日孜孜兹以夀跻八旬镌八徴耄念之寳仍副以自彊不息盖经书中自儆之语虽多而易象首干法　　天行健至为切要者无逾扵此语】
　　五福五代堂题句
　　敷锡名垂洪范篇【洪范云敛时五福用敷锡厥庶民本非自厚其身之谓迨至庶民保极实则一人永膺多福也】
　　祖功
　　宗徳已身肩
　　三朝厚幸双文益【五福堂之名乃　　皇祖御书以赐皇考者甲辰予见元孙得増二字曰五福五代堂以昭　　垂裕盖八袠初开五代早全子之防福实为厚幸】八袠初开五代全苞茂即今看秩秩旰宵惟是励干干奉时布恵宜春日欣遇多收鲜缓蠲【每嵗新正加恩展赈偏灾州县用普春祺昨己酉嵗各省收成俱在八九分以上虽直江苏安徽河南湖北五省间有被水处所合计各省尚不及二十分之一己饬加意赈恤是以新嵗蠲缓之甚稀　　上天眷佑嘉与亿兆同荷福禔惟当益励干寅以恊敷锡保极之意耳】
　　无倦斋
　　周公曰无逸仲尼曰无倦贪逸厌倦必觉倦逢逸忭圣人胥诲无自强功合荐修已与治人非二惟一贯勉此日孜孜不期功效见
　　湛碧轩
　　水裔构文轩其名曰湛碧碧待湛为澄澄则碧呈色能所本相资胥有为法格云何臻无为轩弗言脉脉
　　镜水斋
　　水裔斋名镜镜斋都借水水固擅其能镜斋则所尔然而其所中賔主又分矣斋賔镜实主炽然殊彼此既思斋有实镜乃虚名比扵此名实间炙毂辩难拟谁能去安排忘言悟至理
　　节前御园赐宴席得句
　　庆典今年值八旬祚春华宴那辞频聨茵瀛嶂敶五国【每嵗莭前宴亲王郡王防古诸藩大学士等召至御案前赐酒今嵗八旬大庆朝鲜安南琉球暹罗廓尔喀五国遣使朝正庆祝是日预宴其各国正使亦手卮以赐示惠胪欢防意交浃洵为史册所罕觏】武帐穹窿容百人异数特宣首介近分班各赐手卮亲一家中外真和浃俶祉胥防
　　大造仁
　　题吴镇山水
　　逺山近树萃萧辰山作麻皴树不皴生面别开弗龙旧迎眸送爽镇如新野桥静致谢过客溪阁清谈对雅賔一一设如寻姓氏殷谟周党定其人
　　文源阁题句
　　校讐三载粗功蒇【缮写四库全书巻帙浩繁不能保无讹错初不意连编累牍竟至不可枚举丁未驻跸避暑山荘命皇子及扈从诸臣重校文津阁之书命在京皇子大臣大小臣工二百余员重校文渊文源二阁之书年来复令总纂纪昀带令原校官节次赴山荘将文津阁之书补校完竣从前上紧缮钞固不免扵疎漏经此畨详加校勘当亦可称善本矣】曽巩黄香较彼精亦已小惩祛防径【四库书成后在馆诸臣莫不幸邀优叙此次罚令总纂纪昀缮写应行赔补之书提调陆费墀仅子革职罚令装潢文滙文宗文澜三阁之书又令文渊文源二阁之原校官至山荘重校文津阁书籍将来即令文津阁之原校官往　　盛京重校文溯阁书籍似此不加重谴仅示薄惩在子固不为已甚而防径之戒诸臣自应共知儆惕】居然大备获书城公天下岂目资视愧古圣惟已力行六十过方荟四库幸防举事竟看成【子六十嵗后始扵癸巳年命纂辑四库全书略嫌迟缓然至甲辰方阅十载巳即告蒇数年来又复重加校竣体大物博竟获观成可知事在人为耳】
　　永春亭
　　四时相嬗代一气运无停然有不迁理应知大造灵廓然御沼岸翼若永春亭敬仰
　　奎文耀【亭额乃　　皇考御书也】苞乎色与形
　　怡然书屋
　　书屋手一篇有时亦怡然但斯实艰致五字试永言必也雨旸时兼之内外安克己至无欲吁俊真得贤岂如彼书生畧防便自轩怡与忧相对得之境异焉人怡我则忧终始洪范诠
　　粹藻楼有防
　　春物未薫馨春楼顔粹藻可知蕴酿中自具作昌道譬之扵为文一泻有何好
　　畅观轩
　　斋有牕櫺轩则无畅观得号以斯夫观宁树石景佳也畅在雨旸时若乎役目戒深铭敢忘【去声】从心学浅矩难逾御寒偶设菱花牖更厌玻璃防片糊
　　碧澜亭
　　昨腊立今春孟末如仲早向阳氷渐融碧漾微澜好入目喜新赏人情借可晓然而未之思一瞬驹影谁能驻此影金刚六如讨
　　君子轩戱题
　　缚竹以为篱篱中仍种竹种者任茂生缚者觉拘束一般为君子犁然殊祸福戯欲问防荘作何齐荣辱
　　即事【正月十四日】
　　浓隂傍曙入辰微两日如斯望雪霏【十二十三两日皆晓隂未雪】固识秋霖土膏润亦资时泽麦根肥庆宵縦防诸藩宴行赏犹怜众役希【每年扫雪培树之人皆有赏去冬至今未逢大雪众人无不盼望也】防信适传喀什噶事虽小究鬯皇威【上年喀什噶尔防賛大臣眀亮等曽奏布鲁特札穆帕拉特等抢夺安集延来喀什噶尔买卖之回人马一千余匹之事本日奏到遵防沠领队大臣副都统衔博斌阿竒木伯克王伊斯堪达尔帯兵前往缉拏将头人札穆帕拉特等三人拏获分别治罪随即加恩赏给眀亮伊斯堪达尔博兴博斌荷包数珠有差其在事人员亦加赏顶带縀疋有差兹事虽小然即能擒获匪犯邉境肃清外夷见我皇威逺鬯永靖防盗亦佳事也】
　　上元前日小宴宗室
　　宗室新春宴例当先上元顾瞻同齿鲜今昔一心存五代螽斯衍本支瓞繁十年非甚逺尚冀见来孙【载钖今年七嵗复十年则予九旬伊为十七嵗当得来孙矣心甚企之】
　　集石鼓所有文成十章制鼔重刻【有序】凡举大事者必有其防与其时而总赖昭眀
　　天贶以成其功武成九次无论矣即如四库全书及以国书译汉蔵经皆始扵子六旬之后【自癸巳年搜辑海内遗书并扵永乐大典内采纂散编命馆臣依经史子集督缮四库全书四分又佛经本出厄讷特克一译而为古特之畨再译而为震旦之汉其古经则康熈及乾隆年陆续译成而未有国书之佛经先扵三十七年亦命开馆译定兹二事巻帙浩繁俱非易扵观成者乃皆在予六句后始命举行初亦不觉其迟也】既而悔之以为举事已晚恐难观其成越十余载四库全书则早防攷装潢毕以贮之阁而所译汉蔵兹亦将告毕就此非
　　天恩垂佑俾予虽老而善成此二事乎近因阅石鼔文惜其嵗久漫漶所存不及半夫以国学兴贤述古之为使千万年之后并此仅存者胥归无何有之乡有治世之责者视之而弗救予且不成为读书之人矣斯事体大千古读书人所不能任亦从无道及者予故不怍不文及此未至耄耋智昏爰蒇此事盖石鼔之为宣王时作与夫宜置国学为万世读书者之津逮自以韩昌黎之见为正车攻吉日之章班班可考也【后人议论纷出如董逌程大昌据左传成有岐阳之搜以为成王鼔郑樵据殹防二字见秦斤秦权以为秦鼔马定国据后周书以为宇文鼔陆反仁据北史以为元魏鼔至杨慎之伪作全文为尤谬甚总不若韩愈之见为正盖即本鼔之文取证小雅可信也若欧阳修集古録云韦应物以为文王鼓宣王刻今应物石鼔歌具存眀以为宣王何曽有文王之说近者尚悮况与论三代以上防】夫昌黎有其见而无其力且未思及存其诗则予较昌黎为胜矣兹用幸翰苑之例【乾隆九年重修翰林院落成亲临锡宴以张说东壁图书府五律四十字为韵予赋东字及末音字二韵其余饬诸臣各分一韵赋诗】亲定首章截其长以补后数章之短即用文中字并成末章自第二至第九命彭元瑞按余字各补成章非因难以见巧实述古以传今扵是石鼓之文仍在十鼔井井有条而不紊矣旧鼔旧文为千古重噐不可轻动但置木栅蔽其风雨以永万世而新为十鼔以刻十章并列国学以公天下恵后儒则仍周宣之文也热河
　　文庙为嵗嵗恵逺诘武之地则亦命置之以诏来世庶乎宣王中兴之烈不冺
　　宣圣牖世之道恒昭而予及耄耋之年尚得蒇此崇文之举孰非防之萃时之合深防
　　昊贶之所致防希周家卜世之久鬯皇清重道之规后
　　世子孙尚慎念之是为序
　　【我】车既工【攻】【我】马既同【我】车既好【我】马既【阜】君子员【二云】邋【二猎】其斿麀速【二】君子之求右一【八句凡二十九字重文三】
　　廓【廓】猷□【合】衟【道】允□【炽】佳【维】宣【宣】天子谓公【徒】我其防【以】□【田】简【徒】迧【狥】众除□【道】具驾敺【我】【驭】其亚帅【我】弓其射
　　右二【八句凡三十五字】
