<!-- { "loadSidebar": true } -->
　　善后详陈十六条用斯两月驻成遥【台湾善后事宜必得福康安之忠诚明练方可筹画及详陈事宜十六条果皆悉中弊源命廷臣集议准行而福康安归期以此遂迟两月】抒猷山海安万姓锡宴君臣防一朝念汝父当惬怀永视如子合受恩饶受恩饶处人知否不嗜杀邀
　　天恵昭【逆匪林爽文等固属罪大恶极然亦有良民被其迫胁者悉予骈诛亦殊可悯濒行时因即谆戒以胁从罔治之义而福康安果能体予之心専意生擒渠魁惟抗拒者痛加勦洗凡归降者概从寛贷即此不嗜杀一念乃其克膺恩眷者也】
　　西域金川宴紫光台湾凯席值山庄敢称七徳七功就【予自即位以来弗敢防言用兵然前此平伊犂定回部收金川诛王伦翦苏四十三洗田五及兹俘林爽文而七要皆不得已而用之故皆仰邀　　天鉴俱获成功若唐太宗之侈陈七徳以为已功则实自恧耳】又报一归一事偿【徃嵗缅甸之役亦由事非得已彼时将计日蒇事予以水土恶劣怜我将士多受病者适缅酋亦吁求贷罪遂令撤兵乃二十年来业已置之度外近据云南督臣富纲奏新掌缅甸国事孟陨进贡称臣是此一事虽未就于当年而此日之归诚亦可偿予夙愿矣】戒满持盈増惕永安民和众系怀长养年归政应非逺益此孜孜励自强河南巡抚毕沅奏通省渥泽优霑秋田畅茂情形诗以志慰
　　河南早报春膏渥河北旋称夏雨滋继此依旬被优泽更欣随霁恰宜时【豫省河北三府春膏虽未霑透幸六月初七八等日甘霖大霈未种之区俱得补种晚秋杂粮兹又据毕沅奏彰徳卫辉怀庆三属续于六月十四五及二十六七八等日节次普霑十分酣足而每次大雨之后随即开霁依旬降泽晹雨调匀其开封归徳河南南阳陈州汝宁暨许汝陕光各府州属亦于前月中下二旬及本月初一二等日频霑透雨当此田苗滋长之时屡沐甘膏长发倍速现在青葱遍野兆丰有象民情欢悦倍常】秋禾茂长堪期稔市价胥平无借资【夏初虑河北得雨过迟令该抚于河迤南粮价平减之区预买麦十万石以为协济之用已陆续运过四万余石设厰平粜兹又奏称自渥泽普霑已后田功大起而盖蔵充裕之家见秋成可卜俱将储积余粮争先出售以此市价渐平赴籴者甚属寥寥现在实可无须平粜因即以未粜之麦抵补从前赈济案内动缺谷石是仓储亦可渐归实额览奏更深欣慰】额以手加为民庆更思戒满益防防湖广总督舒常奏荆州被水情形诗以志事
　　方伯来觐回命速勘水患【前因舒常陛见后未奏囬任日期谕令姜晟速徃荆州查勘水灾嗣据舒常奏得信后已由水路起程前徃因驰谕姜晟在省筹备一切舒常速徃荆州详悉履勘妥为抚防】兹详具图陈灾重诚堪叹【兹据舒常奏于七月初六日抵荆州城厢内外已经半月余而低洼处所尚有积水二三尺及四五尺不等居民或渡赴沙市或仍归涸出原屋现在城上搭棚栖止者尚余万人共淹毙大小男妇一千三百六十余名口坍塌瓦草房四万余间并将沿江漫溃堤塍及冲坍城墙庭所绘图呈览虽据称连日天气晴朗各即散给未粮糊口然览奏被淹情形深堪悯恻】究其所以然堤决江水灌城隍及屋舍圮坏过大半赈救可惜费发帑二百万祗应勉无遗莫漫言无滥【叶】寻思堤卫民兹冲廿余段斯乃筑未坚司事罪须按【荆州沿江堤工例系民修此次被淹较重何忍令此灾黎自行修理即令动帑兴修并将来修建城垣衙署及抚防兵民之用需费浩繁早饬户部拨解库银二百万两应用仍令阿桂等约计如尚不敷再为续拨惟是该郡护城堤工甫于四十四四十六两年被水后共借帑十余万两修筑如果工程巩固即或骤遇江水涨发亦不过冲溃一二处何至如此次决口二十余处之多自因此项工费仍须带征归款向无保固而承办之员未肯实心经理甚或任意侵渔以致无辜小民遽罹灾难若不从重治罪何以惩儆贪顽】悍民埋命多匣费弊无算吏治废至此大灾宁免见此而弗整饬吾岂诚耄倦失严吾宿戒失寛吾过现固不为已甚去甚理应辨吾过先自责济猛众休怨【荆州堤工溃决二十余处固由承修之员不力亦由该省吏治废弛所致无怪近年有孝感活埋多命及盐务重派匣费等案因谕令阿桂等详查现决堤工如在十年以内兴修者将承办之员严防治罪着落赔补并该管道府及督抚藩司等一并分别议罪摊赔嗣后亦即照此定限防处予于地方偶被偏灾勤恤无微不至在督抚等既负予委任予亦不得不以猛济其寛以期政和】
　　处暑【七月二十一日】
　　昨朝婪尾热非常晚雨霶霁夕阳作阵驱云今处暑应时符节曙生凉袷衣犹怯夘临政彩笔堪题酉什章珍重不能防着句中心慰望敬无遑
　　留京王大臣报晴雨应时诗以志慰
　　今嵗夫何幸雨旸南北同【自驻跸山庄雨月以来晴雨应时留京王大臣奏报每称数日即雨雨而即晴于稼有益】每逢嘉渥随即烈曦烘禾黍穂将实菜荞苗益芃筑场虽已近未敢便言丰
　　临芳墅
　　虹桥源水向东流【长虹饮练为三十六景之一桥下流水为山荘内御湖之源】别墅临芳据岸头是日乘闲聊凭座往时泛月此开舟弗为之矣六年阅可恝乎防七字酬【向年驻山庄每于望后登霞标待月升防马而下以寓习劳之意辛丑即未如徃例而壬寅尚于此登舟泛月因有塞湖此景不可孤之句嗣以夜间水面气寒非调摄所宜于是弗泛月者又六年矣然究未能恝然于懐也】满目亭亭君子卉于斯数典那忘周
　　清晖亭题句
　　亭子东临沼每先受晓晖锤峯吐乌影列水漾漪煇借问清何寄惟于旸若依【时晴然后知清景之相宜耳】
　　圣人题咏处【亭匾　　皇祖御笔也】总寓勅时防
　　静赏室口号
　　既云静矣应无赏何事赏仍以静名逺者情而近者性其施性亦不离情
　　登四面云山亭子
　　每以髙秋登一度今年秋景更犁然前朝处暑炎都洗【预日雨】昨日淡天宇朗悬可弗迥亭骋目镜俯临旷界畅言泉近乘舆忆昔乘马老不觉同驹影迁
　　事定
　　事定闲回事始思慎哉惟是在行师要扵不爽鉴人品【上年黄仕简渡台湾勦捕逆匪林爽文等乃以病后昏愦株守府城毫无谋畧若非予于上年正月间命李侍尧代常青为总督而以常青代黄仕简安知黄仕简不且为贼裹去及常青至彼亦未即能尅期勦洗因于八月间复命福康安海兰察等率领巴鲁图百余人及川楚黔粤之兵前徃生擒逆首迅奏成功然常青在彼数月当贼势猖獗之时尚能保守府城不至偾事是以此时来京仍令为都统予于诸臣功过鉴别悉本至公权衡不肯以私】亦弗曽轻受彼欺【总兵柴大纪在诸罗数月屡奏被围忍饥固守情形览奏深加怜悯恩赐伯爵以示宠眷乃无意之间于徳成自浙勘堤回京复命时询悉柴大纪之声名狼籍随命福康安李侍尧等查访亷得其平日种种贪婪废弛营伍以致贼匪得以肆逆及在北路阅兵一闻林爽文滋事不即调兵殱贼转囘郡城嗣兵既调齐又复怯懦延挨不进情事此亦天理昭彰悉令败露因命拏解来热河廷讯后即行正法究亦不至受其欺蔽也】此日已经成凯宴昨年犹未启程时【福康安于上年八月初间在山庄始奉命前徃兹于七月十六日回山庄凯宴计期尚未及一年】海疆耆定诚神速
　　天眷躬承励惕寅
　　仿李迪鸡雏待饲图即用题迪书韵
　　待饲摹李画吾心重【平声】念之设如歉嵗值谁救小民饥独我诚深惧诸臣愿共思子舆举稷语应各慎攸司偶咏宋人名流集藻画册中李迪鸡雏待饲图恻然有怀于灾壤饥民之无救也因摹其画成什命泐石以示为民父母之官题李诗并书于左
　　双雏如仰望其母竟何之未解率场啄谁怜空腹饥展图一絜矩触目切深思灾壤民待哺慎防羣有司













　　御制诗五集巻四十一
　　钦定四库全书
　　御制诗五集巻四十二
　　古今体五十二首【戊申八】
　　伊犂将军保宁奏布噜特夀妇一百六嵗既赐之貂帛并诗以纪事
　　耕牧伊犁卅嵗仍【自甲戌平定伊犁后二万余里咸安耕牧迄今三十余年世际纯熈祥登仁夀兹据伊犁将军保宁奏布噜特毕班璧特之母今年一百六嵗升平人瑞逺迩胥征深为欣慰】外疆欣报百年登祝厘乃以遣子告获健还能遇马乘【保宁并奏毕班璧特称伊母身体健壮尚能乗马以系妇女不能前赴伊犁遣子诣将军处禀明伊在逰牧地方恭祝万夀等语因加恩赐大縀二疋貂皮六张伊子前来具禀礼仪恭顺亦属可嘉并赏给蓝翎以示优奨髙年无间内外至意】貂币用颁贞夀奨干戈早辑礼仪兴深维初念未期者保泰惟増业与兢
　　晓凉
　　晓凉恰合仲秋天午热依然欲脱棉不有皜曦腾烈暴安能万寳熟三田【谓上中下三等田也】晴量【平声】雨较时幸过【大凡较量旸雨应在春夏及初秋兹临仲秋收获将逮可以少纾虑矣】桃实桂华节在前似此应教忧畧释读洪范究未能捐【近着读洪范之作谓予蒙　　天佑建五福五代之堂自省六极幸无其五而不能去其一者曰忧盖春忧雨之不足夏忧雨之或过秋忧嵗之不登冬忧雪之未降至扵古稀説之八弊时忧其或萌合寰中之万民时忧其失所所谓先天下之忧而忧者非惟不能去亦不忍去更不敢去也今嵗幸雨旸以时丰收在望忧可畧释而万防日理惕励之忱究无时可懈耳】
　　雨【八月初六日】
　　晓凉午热蒸为雨傍曙达昏绵作霖甫曰斯时释较量【近作晓凉诗以秋收将逮有晴量雨较时幸过之句今日之雨却非收获所宜仍复盼晴转咎前言之早矣】频看秋宇正隂沉咄哉自咎言之早望矣其晴祝不禁入夜西南云渐薄明当快霁始纾心
　　湖南巡抚浦霖奏报早稻收成分数诗以志慰
　　湖南七十四州县早稻九分报获俱溆浦华容水虽被晚禾补种嵗无虞【据浦霖奏湖南省本年雨泽充足田禾畅茂通省七十四防州县早稲收成实有九分有余内惟永绥桂东二防县不种早稲又溆浦华容等县因五六月间雨多湖河水溢低田间有被淹之处现在已将涸出者补种晚禾杂粮俟中晚二稻收成时再加确查等语】筑场纳稼农家庆价减市平民气娱却缱北邻昏垫者未成灾处似兹乎【又据奏湖南省城现在早稲业已刈获中稲即可以次登场其余各府州属筑场纳稼虽畧有后先总不出七月之内髙原下隰实属一律丰稔六月分各处米价较之五月分又复逓减转瞬新粮入市时价自益平贱览奏为之欣慰惟缱念湖北省除荆州被水成灾地方外其各属亦有被水及未被水之分其秋成能似此普获丰稔否尚未据奏到伫盼驰章以慰厪注】
　　喜晴【八月初十日】
　　甫晴【初七日】复雨【初九日】势愁多望霁踌躇当若何夏仲秋初幸时若秀成实逮却虞过【现届收获之时正宜晒晾昨日之雨微嫌其过幸今早即放快晴】因思万事全艰得惟励一心敬不磨晨起徂云碧天浄紫微佳句正宜哦
　　赋得六艺道徳本【得行字八韵顺天乡试题】
　　道徳有深本发为六艺呈内端自表外实责先【去声】循名虽举叠三数应存只一诚礼惟式规矩乐岂在音声射固幼来习御斯久未眀作书心要正防数理尝精肴覈班文着薮丛李注评学而优仕者潄润勉躬行
　　命于台湾建福康安等功臣生祠诗以志事
