<!-- { "loadSidebar": true } -->
　　考图相傅説设教契神解空前絶后为可一不可再【叶】今读三篇言诚为百世楷至于伐方注家无定在【易既济云髙宗伐方注疏皆不指为何地惟陆徳明音义引苍颉篇云逺也考后汉书西羌传谓武丁征西羌方而引诗自彼氐羌莫敢不来王为证马端临文献通考驳之云按商讼挞彼殷武奋伐荆楚罙入其阻裒荆之旅言荆楚背叛髙宗能出兵伐之美其功也又曰惟汝荆楚居国南乡昔有成汤自彼氐羌莫敢不来享莫敢不来王言成汤时逺夷西方氐羌之国皆未朝见汝居中国之南方乃背叛乎此责之之辞非谓髙宗时氐羌也时髙宗亦伐荆楚蔚宗不详误引此许以附合耳又按竹书云周王季伐西落戎后汉章帝纪有司述明帝功徳又云克伐方开道西域则方宜是西羌也由令考之大抵不离乎西南夷羌潘之属】不出楚蜀黔夷羌苗之辈【叶】祠卜其雄鸡铜珍其壳蟹【羌苗之地多萨铜其最精者煎链而成质薄色赤俗称为蟹壳铜以形似也】讵能礼义教惟恃干戈駴三年乃克之惫矣未克等【叶】五载定金川【三年克之象曰惫也疏谓以衰惫之故三年乃克之此未逹理势语今王师平定金川正当国家全盛之时兵多饷足特以其地势险阻五年乃得蔵功虽士卒不免勤劳然亦未尝惫也】扫穴犁庭罢此后诸西羌安眠逭惊骇作诗非耀武今古迹殊躧
　　右殷髙宗
　　祖甲逃王位太伯同药采田间用知依保恵庶民爱【叶】兴商类盘庚敬民祛好贿【盘庚下篇云朕不肩好货敢恭生生传云我不任好贿之人惟勇于敬民以其生生为念祖甲知小人之依能保恵于庶民与盘庚之意相合】史记及孔传讹传失鲁亥【周公作无逸以殷王中宗及髙宗及祖甲为迪哲其言信而可徴郑康成云髙宗欲废祖庚立祖甲祖甲以为不义逃于民间故云不义惟王也史记乃云祖甲淫乱殷复衰本无所据考无逸祖甲节下云自时厥后立王生则逸不知稼穑之艰难不闻小人之劳惟耽乐之从又言殷三宗及文王迪哲则祖甲实商之令辟岂得违经义而妄为訾议乎孔氏乃以祖甲为太甲则其谬更不待言矣】
　　右殷祖甲
　　古公云兴当在昌小心翼翼昭事允至于为政首恵鲜鳏寡孤独懐先轸敬天仁民君道该三分服事徳备尽究其所以云在何于穆不已天地凖
　　右周文王
　　闻诛一夫纣可以息口吻方诸服事殷自弗如文谨洪范彛伦叙丹书敬义厪【叶】因之作诸铭质语摅道蕴刘向传【去声】五行分配失饰粉蔡注祛穿凿足破羣疑紊【叶箕子陈畴由五行以及五事推而至于向用五福威用六极而皇极之建尤为一篇要防盖本天道以騐之君身惟当修而用之其理平正无竒所以为治天下之大法自刘向作五行传分配类应各举其事以实之后世宗其説専以之觇察禨祥防入识纬之学失洪范之本义矣惟蔡氏集注谓休咎之应乃自然之理必曰某事得则某休徴应某事失则某咎征应斯亦胶固而不通而不足语造化之妙其论甚醇可以破羣疑而订经训】夫惟一戎衣垂拱治犹敏乃有夷齐者避向首阳隠
　　右周武王
　　笃周祐密侵阮殷商旅倒戈返文武基成王振【叶】民于近佞于逺冠【去声】之颂雍辞展【叶】左右孰充弼蹇前后孰道承善【叶】作无逸周公进【叶】用训王谆缱绻曰负扆曰补衮制礼乐斯为本知艰难慎旦晚称守成王辟阃明焦竑作养正图解其听朝四辅篇图説云礼明堂位曰笃仁而好学多闻而道顺天子疑则问应而不穷者谓之道道者导天子以道者也常立于前是周公也诚立而敢断辅善而相义者谓之充充者充天子之志者也常立于左是太公也洁防而切直正过而諌邪者谓之弼弼者弼天子之过者也常立于右是召公也博闻彊记捷给而善对者谓之承承者承天子之遗忘者也常立于后是史佚也故成王中立而听朝则四圣维之是以虑无失计举无过事考十三经内礼记明堂位无此文因捡大戴礼保傅篇载明堂之位云云与图説所引正合其言则全録贾谊新书按戴徳戴圣俱在贾谊后或者谊著书时明堂位别有全文故得备引之其后遂至散佚故徳即録谊书圣则删而不取此大小戴记之所以异也竑因大戴礼有明堂之位语不问此文为经本有无辄标作礼明堂位且注云是礼记中篇名由于未加深考之误兹咏成王事因并订而识之
　　右周成王
　　史记成康世承平事异云霓民望旱曰休曰息百姓安以张以皇四裔款东郊保厘父师命西方听断太保亶天威敬忌励初服用致刑措囹圄罕
　　右周康王
　　始勤终怠戒垂编简宣王于斯能无面赧初政励精有志拨乱【叶】北伐南征常武诗撰云汉忧民肫如涕澘周道复兴乎史版及其末年晏起既倦【叶】千畆不借鲁适废舛料民太原卒以拒諌【叶】杜伯非罪杀之弗戁而贪天祸幽厉平并【叶】殷鉴在兹慎哉择拣
　　右周宣王
　　社虽仍树栗虡乃移钟铣东迁最失计苏轼论诚善然其时弗迁势又何能免命秦为诸侯祠帝已僭窃【叶】终焉即代周履霜坚氷践
　　右周平王
　　奋六代之余业吞二周而王八表执捶拊以临天下如雄风之振孤篠销兵器徙豪杰燔诗书阬诸生恣意所为而无不了然其分郡县去封建后世从之则安违之亦扰于是逰海上求神仙乎杳渺岂知一夫作难二世而亡为天下笑【叶】贾谊所谓仁义不施攻守势异非惟括嬴秦兴亡之运即万世治乱之机亦于是乎可晓
　　右秦始皇
　　大勇略小节大智祛小巧平生豁达度天运归金夘挥洗揖郦生销印无执抝萧曹倚股肱信布资牙爪约法三章寛汉基四百肇民苦秦久矣久饥易为饱
　　右汉髙帝
　　卓识爱吟杜牧诗不是安刘嗤四皓天与人归适逢时庚庚大横符吉兆西乡南乡让再三是谓有礼仁为寳孥相坐在首除诏定振穷及养老卑辞爰赐赵佗书亦得称臣罢兵讨止辇常受从【去声】官言劝农蠲赋频可考其间善政不胜书继世之君诚最好史臣总论吾所疑辑览已评弗重道
　　史称汉文仁俭引露台等事以实之余以为文帝善政当观其大者逺者徒尔博采傅防转恐失真无论持百金以营台分十金以号中人之产为理所必无即慎夫人衣不曵地而邓通则给铜山铸钱宁有刺谬若此者甚至以赐呉王几杖为止叛赐张武金为止贪不防执宋襄公徐偃王愚懦之见窥寻令辟防向因批通鉴辑览评论及之
　　右汉文帝
　　周曰成康汉文景与民休息政去劝农桑禁采珠玉惸独亦哀富亦哿聴鼂错议削七国反则诛之实未妥既而又悔识甚卑苟非亚夫延巨祸田叔复善处骨肉帝何为者随否可
　　右汉景帝
　　秦皇汉武恒并称吾谓其言未当【去声】也秦皇阬儒武重儒一端足以定髙下求仙封禅勤土木黩武之类过弗寡然其大过在钩弋理无因子杀其母【叶】祸防吕雉特忍残投防忌器喻宁假表章六经黜百家则其得在兴俊雅瑕瑜不掩斯可耳汉史摘失其得舍入于蚕室怀恨深载笔纪事由司马
　　右汉武帝
　　丙吉哀王孙狱中谨乳养少时逰闾里吏治得失讲【叶】石立仆栁起入继惬众仰为政诚励精必罚更信赏吏称【去声】民安业综核勤堪想宇内既称治单于慕稽颡屡书凤凰见或亦隣虚枉
　　右汉宣帝
　　有度只如缀旒耽逸那思繘井流连内阃色荒侵寻外戚政秉班生徒叹谠言梅尉空云察景惜哉史丹伏蒲其所存者土梗
　　右汉成帝
　　白水神征赤符天挺以武开基以文定鼎中兴称质殷中宗并非退功臣保全心永【史臣论光武谓天下既定乃退功臣而进文吏意若有不足者不知光武之退功臣正以善于保全胜于汉髙也】虽进文吏察政意整勅防揽纲躬劳识迥神道设教防纬是听【叶】欲罪桓谭失之悻悻
　　右汉光武
　　旧学桓荣尚书受养老辟雍礼则有虽好褊察伤仁厚建武制度变更否自起撞郎实堪丑抑后妃家法足取东平乐善相亲友云台图像表勲旧【叶】失一二得乃八九责贤何必备滕口
　　右汉明帝
　　章较明为平防事亦详审观其戒俗吏安静无忘谂行秋观收获贵脱粟瓢饮封外戚为孝小节伤之甚终于窦梁横【去声】预政由椒寝履霜坚氷至羲经训宜凛
　　右汉章帝
　　南阳卧龙足兴刘草庐三顾以诚感遂许驱驰据益州称王而已帝未敢曹丕簒汉乃正位斯有礼矣殊虎耽平生非无用智谲复汉业心不可揜通鉴纪魏纲目汉斯义为正取辑览【司马光通鉴以魏纪年未子纲目取春秋之义以昭烈承献帝后绍汉遗统乃天下万世公论故辑览从纲目例】惜乎禅也弗克嗣二世而斩于昏闇至今每读出师表犹觉丹诚白日撼
　　右汉昭烈
　　将为周文久蓄逆故恶荀彧杀崔琰【皆操事】逆子因以终其志炎刘于是遂灭焰薄待骨肉实少恩煮豆燃萁何太险徐刘应阮陈王呉一时才隽相逰【叶】轮辕饰矣徒虚车究其簒夺安能掩
　　右魏文帝
　　汉政不纲国既卒斩羣起鹿逐各逞虓阚据有江东豪杰收揽袁绍弟兄携贰识暗【叶】刘表父子驽马恋豏只有仲谋养子无忝计用周瑜三军就笵百万曹兵江中列舰鏖之赤壁尽于一熯【叶】鼎足势成邦基垂范胜驱除者闰位易犯
　　右呉大帝
　　魏晋簒夺好还伯仲既以平呉志满欲中罢州郡兵盗贼兴众呉姬五千歌舞充贡驾羊身荒飞鸿目送后族専擅嫡子昏瞢卫瓘抚床独怀深恸祸乱频兴谁折其栋
　　右晋武帝
　　一马化为龙竟中【去声】童謡诵复讐徒虚言擐甲鲜实用升床宠王导太阳岂下共相与尚老庄清谈恣豪纵虽曰成偏安而已失正统有堑恃江淮无征同杞宋
　　右晋元帝
　　起兵讨桓元壮气如雄虹自防有大志欲挽天河绛忠晋而不终原为已谋剏【叶】即真能节俭示后重耕防傅亮王韶之助恶诚愚惷卓哉渊明翁隠去柴桑巷
　　右宋髙祖
　　粲死禇渊生石头城亦媿敬则譬汝隂取司马如是【叶】天道真好还丹阳权收寘究不保善终道成罪奚避纳谏与节俭御物斥精细欲文【去声】簒逆过孰弗知其伪
　　右齐髙祖
