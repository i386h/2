<!-- { "loadSidebar": true } -->
　　美诺贼巢失【先是阿挂扵月之初六日由南路督兵乗胜直美诺寨贼巢立破逆酋僧格桑先扵初五日见势危急挟妾潜窜伊妻所居之布朗郭宗为死守计】布朗【读如郎】挈眷迁穷追期即获【温福与丰升额既由西路统兵与阿桂防扵美诺初九日即由八角碉分兵追勦直抵布朗郭宋四面截攻贼寨惊溃而僧格桑知势不支先将妻妾潜送金川自赴底木达欲见伊父土司泽旺泽旺闭门力拒僧格桑竟杀伊父所遣传语三人自由美卧沟小路翻山窜入金川温福等因抚定各寨人户擒凙旺解京一面尾追僧格桑勿令脱】复遁本相连任尔狼狈頋那容駾喙延小金之事蒇党恶问金川
　　嵗暮祫祭
　　太庙礼成述事
　　祫祭由来重四时躬亲嵗暮企追思升香
　　昭穆莭频度【祫祭　　九庙合飨自防诣　　中位上香毕迭引至　　列祖　　列宗位前上香每思往返经凡八度略渉凟防近交大学士等议派亲王皇子八人分列随诣上香庶昭敬简且梢莭歩蹈之繁】执事济跄遴近支　　【太庙执事并用宗室人员今特简派近支宗室皆　　皇祖孙曽元辈敬谨将事】一脉相承觉益切万年有永祝如斯既愉以戚惜废彻义与宣尼可合之
　　除夕
　　仙木焕金门龙楼积雪存梅英防银烛栢叶郁盆一嵗中宵饯新年明日论裴回观代谢不息慎调元














　　御制诗四集卷八
　　钦定四库全书
　　御制诗四集卷九
　　古今体九十四首【癸巳一】
　　癸巳元旦
　　璿玑运斗向寅杓喜爆迎神响彻宵纪嵗元辰先两日【初三日癸巳】立春初节待旬朝【十二日立春】幸因国泰人民庶益切时和风雨调小大共球朝正朔绥猷建极敬惟劭
　　元旦试笔
　　启旦初阳升晓曦
　　萱宫贺节式威仪仰瞻
　　康健膺
　　天佑俯恤趋跄荷
　　圣慈【向遇朝贺例于　　永康左门外降舆歩入上年防奉　　懿防以礼数过劳宜从撙节　　特命于慈寕门阶下降舆并着内监就门旁设便座以资小憇】福始开元庆有永
　　夀增肇祚算无涯将因春暖皇畿近掖
　　辇从民愿祝厘【永定河兴举大工于上年告竣大史请于今春往省成事且以天津水乡清淑宜奉　安舻延眺俾慰望幸舆情已降防　允行】
　　贞元运转玉衡参景祚维新万物覃切已对时慎宵旰勤民要务祝田蠺俶辰定气以廿四【见唐书】正月为干之九三【见汉志】设曰玩辞在观象诚因励志敢虚谈
　　再题邉文进嵗朝图
　　嵗朝图称嵗朝悬宣徳贻今三百年松竹【天竺画家借用竹】梅兰结好友【向有四友诗】栢芝茶柿悟同禅水仙似许看半面如意惟征获十全【圗中所画此十种】所欲奢哉消数笔淳于髠语笑应然
　　咏白玉云龙如意
　　和阗之玉长逾尺曲首琢作如意式何不为圭或为璧薄古趋今人情适司教化源抑谁责弗言则已言则恧干为玉象龙为徳云乃从之蔚光泽龙守其珠鬐奋防纬萧欲鍜具达识
　　命缓征川省过兵各州县钱粮诗以志事
　　小金事蒇讨金川不发难容矢在彼有谋深宁可置【金川逆酋索诺木与小金川僧格桑狼狈为奸蠺食革布什咱鄂克什附近土司经官兵以次克复而军营所获降人且讯有逆酋商谋官兵囘去再打木坪瓦寺直到维州槗不难之供今小金川虽悉平定而主谋末殄日后潜肆并吞是中朝费如许兵力转以借防兵而赍盗粮邉境何由绥靖揆之理势则并勦万难中止也】我当功倍未宜捐【当官兵将破美诺贼巢时特授将军副将军叅賛大臣等乘小金川既定统胜兵直讨金川分道并进令明檄索诺木隂谲罪状大军伐谋不灭不休先破其胆且以作六师之气坚随征众土司之心事定熟筹善后规制俾邉民共享一劳永逸之福】虽云挽输【去声】都无累亦念勤劳觉可怜一嵗正供均缓纳为民计乆爱民先
　　题董诰雪景
　　三白先春浩泽培便教写景搆清裁顿防峦巘萦而缪犹洒松篁素且皑招客吟琼过石彴呼童扫玉瀹茶杯画诚似矣家声继徳业猷为尚勗哉
　　新正重华宫侍
　　皇太后宴即事成近体
　　上正令节迓初韶【田家五行以正月初三日为上正三莭曰上者尊嵗首曰三莭者为夏建寅正或又称夏正三也】家宴重华继颂椒六十开三子皇帝八旬有二母东朝遍翻古史曽谁比实沐
　　天庥用是昭不许外人知小矣万方同乐始宫寮
　　题李昭道仙岛逰观圗
　　琼楼瑶岛似仙山侠客又如逰市寰但使笔超尘世外当呼境在阆蓬间敲碁酌酒都豪兴筞骑浮船各适闲不是松洲经鉴定【画幅无欵旧有谢松洲题籖为小李将军真迹此帧绢素设色虽旧以为必昭道作亦难信也】将军妙迹向谁攀
　　命加赈甘肃省臯兰等五州县诗以志事
　　九州昨嵗普逄年甘肃民贫处【上声】极邉亦有七分秋获稼祗余五郡夏灾田【上年直省丰收多有数至十分者甘肃通省合计亦在七分以上惟臯兰等五州县夏田被有偏灾特命于例赈之外再予加赈一月仍酌借籽粮以资春作】肯教赤子向隅泣特降黄麻加赈传弗以歌丰忘被歉惠心勿问永拳拳
　　新正养心殿
　　余寒渐避窓嫩暖欲上帘新正简防务内殿筹民碞志不纷为静政就理引恬个中求养心宁知嵗月添陈揆值已盛持盈益巩谦
　　用苏轼韵题写像黄庭逰戏卷
　　眉山健笔黄庭萹龙眠写像貌二仙【见东坡识语】后来倪迂欲继前据床侍立两妙妍似效墨者说白坚神传三鬛全其天【倪画布景如是此圗即仿之】张羽题句言起缘是卷粉本因厥然苏李倪张意并传逰戏偶示衣裳骞求仙非慕沧海渊徐福一去复还不如饱食而晏眠
　　新正悦心殿
　　昨日承
　　欢今问
　　安退犹余暇小逰盘近惟琼岛无多路髙俯液池有旷观阀阅万家根本固【地居最髙处俯览万家烟升景象丰盈其间甲第连云多有开国勲贤遗搆基巩业安规模宏逺】京师首善俗风端一临百虑廑心内祗顾积霙畧所寛
　　静憩轩口号
　　朴斲书轩倚碧嶒朋从思谢得相应往来方寸憧憧者便憩扵斯静岂能
　　蟠青室
　　清可轩【在万夀山】石壁乃真蟠青室【在琼华岛】石壁乃假彼真意想幻如兮此假目对诚然也因知真假曷有常拘墟固执非达者峭蒨中叠曲磴层攀登上仍书屋雅不出户庭陟孱顔通塞慎宻义经写
　　酣古堂
　　山隂有书堂其顔曰酣古酣古义可思讵惟资咏府是地贻金源元明逓传所歌斯舞于斯此日仍其否【叶】林尚昔年枝屋亦当时础酣者无知物戒者莫忘汝
　　写妙石室
　　石洞萦纡石室通个间写妙妙无穷掞笺欲咏还欲罢柱史尽之两语中
　　抱素书屋
　　书屋山之隂朴斲非藻棁室实蔵委宛廊亦循曲折硌砟既延歩于焉称【去声】休歇开窓揽岩姿岩林叶未发漫诮画鲜韵却见山有骨适然称【平声】素抱宜向兰台说【抱素懐朴出汉书】
　　古遗堂
　　堂阯元明号古遗春隂琼岛乆如斯文王之六荡之八一再言焉鉴在兹
　　邻山书屋
　　对山搆书室依然山作邻土山原是假嵗乆假即真况荫古树乔兼峙怪石嶙树石丛奥间曲径堪步循入屋开我窓倪黄画宛陈一年能防至搆筑嫌已频虽然有防焉愿托乐者仁
　　抱冲室
　　堪娱义府将经笥讵诩茅茨及土阶早识民碞深可畏敢忘延访抱冲懐
　　坐氷床至画舫斋题句
　　氷上拖床殊泛舫斋中慿冻又凝波两般名实都无借七字形容当若何因悟世间称与谓非幻里揣而摩以斯义置欧阳氏剏见还矜畧胜他
　　古柯庭
　　莫道发荣迟众树生机也自识廻春对来欲向古柯问阅过庭中几许人
　　奥旷室有防
　　奥旷夫何似大似人之心方寸蕴胷中危微谁能寻而所包甚广无间【去声】幽及深纵横大千界上下古与今奥旷有如是丈室奚足任一念苟弗正可畏天难谌守约亦非难虞书曰惟钦
　　题镜清斋
　　斋凭氷镜非水镜理防羲经信不诬风伏泽承符气感内虚外实得中孚玩辞观象真宜耳对景吟诗其小乎我更惕心在议狱安能使讼此时无
　　画峯室
　　隔溪罗奇峯蜃窓如画展下垂瀑入听上峙亭供眄欲问四大家似此可兼善而况借装潢凴人舒
　　与巻
　　焙茶坞
　　竹坞新春偶一来乘闲便与试茶杯最欣万个緑琼处根有深深白雪培
　　题杨大章花鸟偶效温庭筠体
　　黄香磬口蓊蒙姹【蜡梅】穂穂珠垂上下【天竺】埭邉雕玉香雾凝【山】渚裔凌波秀而野【水仙】一双锦鸡语胶胶飞上湖石争艳冶金壶滴露净娟娟不以形传以神写曰声曰色活脱工相将流水囘风中罗汉松惟示真谛幻化韶光了堪契
　　命缓征陕西湖广等省过兵各州县钱粮诗以志事
　　一省偶兴兵邻省率波及因悟佳兵非其奈狂畨习【畨人狡悍性成徒徇抚柔之名彼且狎而生玩故欲靖邉防而専任徳化者既用自愚且滋贻笑古训称克诘戎兵良非虚语】用缘不得已惟图速宁辑始原听蛮触【逆酋僧格桑以报私怨为名图吞鄂克什之地始因其同类相讐事所恒有惟命大吏往赴弹压旋生反覆即当入告筹进讨乃阿尔泰惟事调停犹豫遂致养痈今即小金悉经平定而栘师直勦金川凶渠不难并缚然始事已悔濡迟矣】终乃类姑息当大示惩创雄师齐众力陕甘多劲旅滇黔惯批拉湖南况接蜀近山善攀陟简精各用长督以旗勇集小金已全定金川犹窜贼扫穴虽可必未能期顷刻言念过师处允宜沛恩泽缓征以次第【陕西寳鸡等六十四州县防甘肃陇西等五十三州县防湖广竹山等五十七州县防云南思安等八州县防贵州毕节等十七州县各详核该地方人户出力等差酌定加恩缓徴分数及带徴年限务令被泽适均】闾阎恩徧给夙鄙问惠心祗觉抱慙徳
　　题金廷标雪梅髙士圗
　　抱膝铺牋石室深红梅白雪称幽吟谁知髙士畅懐际拥帚蛮僮冷不禁
　　咏周编钟
　　古镕缅姬室今韵叶黄钟【编钟各中一律是钟律应黄钟】万事斯为本千年此适逢金声始琴瑟土色隐云龙在簴非全器惜徒清玩供
　　伊犂将军舒赫徳奏伊犂客民愿入屯田户籍事诗以志慰【有序】
　　保开充国军丁仅足归屯庄诮少陵民户何由占籍地喜新疆式扩连营皆挈眷畨休人忘故土堪懐比屋并望衡侨寄乃有庄姓四十八家之众到从乾隆二十九载之前请依郭外以受防固已市通哈萨祈指河湾而荷锸何湏畔让诸囘从兹衘轭假官牛落业永资八口抑且粪田回走马起科弗俟三年彼邉氓不待夫招徕将荒服旋臻乎富庶羣情可见实事宜书
