<!-- { "loadSidebar": true } -->
　　正月八日诣斋宫作
　　占穣农谚值金庚况是兼逢谷日晴夜雪午风经昨过盅融和旭飏前旌
　　黄道直南路转东入坛谒
　　位礼崇隆柏松根下积余雪泽在农田感谢中
　　斋殿南厢十笏居明坐觉体安舒案陈诗册从头防【自己夘年冬至始每嵗　　祈谷　　常雩　　南郊三大祀所有诣斋宫及礼成诗皆书于册陈之案头每至辄披览一过】敬怠因心自检予
　　祈谷礼成述事
　　由来邦本曰惟民
　　祈谷因民重上辛巳幸腊春逢雪渥更闻碉砦扫巢频居
　　天子职古无数沐
　　干父恩予鲜伦言出心声敢以实若惊受
　　宠益增寅
　　咏和阗玉如意
　　一握玉如意长盈尺有竒柄文浑胜画首素待题诗代语翻増语罄宜无不宜问余深愿者惟在雨旸时
　　正月初十日恭奉
　　皇太后幸圆明园即景得什
　　撰辰行庆
　　翠銮奉初嵗开韶紫籞临腊雪已欣霑遍野春云又见吐遥岑恒同民乐期无斁转为时和惕不禁幸较昨年逯功蒇【去嵗新正有独盼红旗尚迟到难忘丙夜问军邮之句近则大军已围定噶喇依贼巢擒凶报防只在旦夕矣】红旗旦晚递佳音
　　题文源阁
　　四库犹辽待图书今古披【我　　皇祖古今图书集成凡一万卷虽无永乐大典之多而考核精当不似彼限韵割裂因于文渊文源文津三阁各贮一部以旧有之书已庋之厨矣】缥缃馥新嵗前后绕清池触目资深造澄怀得妙思文源端在此讵谓骋妍辞
　　再作玲峯歌
　　青芝岫及此玲峯二物均西山神产前后以徐胥致之束牲告讵劳书简【米万钟得异石于大房山束牲载书以告薛冈见之因代石报米书春明梦余录载其事】芝岫乐夀【堂名在万夀山昆明湖裔】树塞门玲峯文源【阁名御园新建以待贮四库全书】峙溪堧【叶】岫横峯竖各适用造物生材宁可舛体大器博复珑八十一穴过犹逺【见米芾皇山帖】取自崇冈歴平野原匪不胫实车转岂其出于不测渊岂毁桥梁凿城阃所幸在兹愧在兹作歌箴过非颂善
　　月台
　　天一取阁式文津实先搆【命仿浙江范氏天一阎之制先于避署山庄搆文津阁次乃搆文渊阁于此月台则又仿文津而为之也】月台及西山米帖符邂逅此即肖文津诡石堆竒岫亦复有月台只欠西山觏然月自升东山有无奚疚淰淰丽新春朗朗辉诸宿相映古人书胁窟谁曽透
　　趣亭口号
　　缀景文津毕肖诸山亭四柱最延虚若论真趣于何是相对阁中万巻书
　　再题廓然大公八景
　　双鹤斋
　　渐鸿那学用为仪双立斋前古貎竒渴饮饥餐适其性大公顺应想如斯
　　规月桥
　　波心横渡借桥连本是如规学月圆漫议氷凝失其半从偏原可识为全
　　峭蒨居
　　含怪石耸嵚岑久假如真嵗月深因识东西洞庭者元黄初判岂殊今
　　影山楼
　　谁云山静全无动浸【去声】水含曦亦有时今日虚无防弄影始知杜句未予欺
　　披云迳
　　磵户云封亦可欣往来循径必披云然因人与安名耳云者那知聚及分
　　绮吟堂
　　结习谁能顿与忘吟之一字我犹当却非绮耳惟朴耳句出天真又岂妨
　　韵石淙
　　石上流泉因有韵可欣此韵是天然彼哉论曲丝竹肉又岂能知大乐诠
　　启秀亭
　　芽纽已防亭脚草心香欲发缶头梅满园底借纷红紫好是东皇启秀哉
　　题官窰缾
　　陶得纯青生二成果然色质胜难兄縁【去声】铜试防守口器【缾以铜鎻其口旧物多有如此者】书座堪思防意城【用富弼事】簮朶雅宜名意蕊称懐已自息心旌足钉薜暴诚何碍讵以微瑕弃美琼
　　咏和阗玉饕餮觚
　　精琢和阗玉宛成饕餮觚法图述姬室巧制异痕都【即痕都斯坦也】象戒贪多者名兼饮少夫今惟插花用似彼两无须【古觚以盛酒后世率用以簮花如缾供耳】
　　题木刻山水画屏
　　山萦回复水平逺结社真宜翰墨羣细故虽云鄙记忆幽期曽不涉功勲丹青自有松枫别皴染全无凹凸分漫议斯人逞刀笔胜他吏者弄深文
　　右濴波叠嶂
　　西村东舍原非逺筞杖还携童子随疑是右军分遗【去声】者过桥问字特相宜
　　右栁彴携笻
　　收帆不碍渡溪迟嫋嫋秋风落叶披应忆浣花有神句果然石出倒听时
　　右枫溪放棹












　　御制诗四集巻三十三
　　钦定四库全书
　　御制诗四集巻三十四
　　古今体一百四十一首【丙申二】
　　新正万夀山清漪园
　　撰吉初旬岀禁垣节前有暇歩山园清漪动智氷权隠万夀静仁春渐温寓目由来景以揽会心率可乐因存几篇汉诏曽经读敢忘吾民生计论
　　宜芸馆自警
　　是处书斋贮缥缃缥缃馥郁发芸香束之高阁能无诮拟以原泉愧有常放海盈科戒欲速枕经葄史贵知方近因四库搜遗简益觉瞠乎若望洋
　　含新亭口号
　　去年新到今年故今嵗新非去嵗殊三万六千堪例此阅其含者立斯须
　　玉澜堂
　　湖裔书堂静窓含镜浦寛平铺冰尚冻为识气犹寒潜底自鲢鲤浮空漫縠纨因思无事好何必起波澜
　　乐夀堂
　　名义述夫子堂成亦乆兮近縁披旧迹乃识有前题【乐夀堂题名已久近得董其昌论古帖真迹册载宋高宗书有乐夀老人之称葢其退居徳夀宫以后所取名也】砌草緑将染窓曦红渐低兼因额宁夀【兹葺寜夀宫为将来归政憇息之所亦以乐夀名堂宋高宗其人非所慕而耋艾归政拟或同彼耳】廿嵗处【上声】犹徯
　　无尽意轩作歌
　　轩称无尽意无尽意堪味壁学然后知不足其不足即无尽义又如莅政与临民实鲜一劳永逸事小之问景及阅画一往穷焉有何致富而好礼贵牧谦留余纯嘏方来备虽然转语听我云意无尽亦忧无际
　　停霭楼
　　取敞无须太取髙已堪纵目作清邀西山一带停春霭便雪由来总是膏
　　对鸥舫
　　昆明既寛廓湖水自泱漭有冻有弗冻不齐齐以广故致鸥鴈类过冬资安养似识春意回飞鸣乐和盎溪亭喜对之非舫而名舫【叶】育物恰惬懐吾闻诸易象
　　怡春堂
　　问孰最怡人知惟是晓春物欣生意盎气转化机訚栁眼梅心盼鴈回鸟语新对时出治者应体大钧仁
　　圆朗斋
　　虚斋构山腰昆明俯滉瀁即境与之名两言曰圆朗圆实仁之体朗则智之象智仁乐并兼防心在俛仰察察为明者与此殊霄壤
　　石舫二首
　　冰岸舣舟原水岸不行寓意似常行疑嗤青雀黄龙辈责实今应浪得名
　　何必风防五两期篷窗倚望恰宜之西山云与浮沈处岸转舟行宛若斯
　　清可轩
　　山隂一片石覆以三间屋屋不碍撑拄石弗嫌局趣屋石两得宜如水乳相笃到此亦忘言但觉清满目然思致此清反増意惶恧
　　味闲斋口号
　　闲以养心斯受庆闲而恣欲必招殃此中美恶原无定邪正之间大合防
　　搆虚轩自警
　　起伏山形卑复高轩居其顶称【去声】清邀天低适可虚为友霞举因之兴与豪偶值闲偷居乃逸虽然和雇作斯劳迥临纵目还自警明察当思物莫逃
　　恭侍
　　皇太后观灯喜而成什
　　习习东风傍晚停【是日有风至晚而静】恰当卜夕迓
　　慈宁
　　天心允锡填骈福
　　圣夀应増亿万龄烟火西园聊待节烛灯内殿已辉星扶擕
　　母子百五十　　【圣母八旬有五予六旬有六合百五十一歳云】史筞皇家得鲜聆
　　题海云雪迳探春图
　　寻徧山凹复水涯雪香雪色会于斯下驴非怯溪桥过折得先春第一枝
　　咏汉玉谷璧
　　圆已规如月轻乃薄于纸数千百年间完善谁所使况复出入土丁甲想防此硕人面赭渥禅客心灰死摩娑虞破裂箧衍而已矣
　　虚明室
　　明窻仍憩此虚室雅开予物照意无固景供静有余澄观味宗【少文】趣定性读程【明道】书因悟弗明者多縁心不虚
　　再题安澜园十咏
　　葄经馆
　　枕葄虽然有素心未能潜志入深沉假予学易难穷奥勤政且从谟典寻
　　四宜书屋
　　溪堂不动镜光披一巻翻芸恰系辞仁见仁而知见知眼前即景是春宜
　　无邉风月之阁
　　漫怜花栁未韶妍物色人心已跃然拾级试登高阁望风无边复月无边
　　涵秋堂
　　西园烟火待宵披徙倚书堂且便时【便时见前汉书外戚传师古注谓取时日之便盖待时之便而行也】四徳元亨利贞运当春何不可秋思
　　逺秀山房
　　景爱隅园幽且嘉若亭若阁肖无差恰看檐额因忆逺梅竹真称秀莫加
　　染霞楼
　　霞常于夏鲜于春所喜春云作雨匀莫讶层楼名未副但期膏泽利耕畇
　　緑帷舫
　　冻池那得有乘浮爱此飘飖不系舟卷起緑帷堪骋目笑他真舫坞中收
　　飞睇亭
　　一亭孤置假峯端拾磴登余可畅观图自海宁陈氏得便思迩日可安澜【陈氏隅园赐名曰安澜图其景于此为之】
　　烟月清真楼
　　春烟春月雅相亲无迹有形形絶尘判却三千花鸟梦惟余两字曰清真
　　采芳洲
　　冰池那见有溪毛细睇其根镜里韬此日采芳悟实际何时不可读离骚
　　上元前夕曲宴宗亲即席得句
　　蓂叶刚看十四开灯筵先节懿亲陪庆霑白雪腊春继只盼红旗旦晚来齿序即为教孝悌酒行岂是醉罇罍铺牋仍令胥赓韵验学还因示体裁
　　题均窰椀【有序】
　　乌鲁木齐屯田军士垦地得旧瓷椀都统索诺穆策凌于入觐时擕以呈进视其色泽似宋均州窰而足间泑水防缺盖元时仿造者此瓷流传颇有尚非难致之物惟是乌鲁木齐在汉为蒲类国仍其王自领之当日只目为西域唐虽于此置后庭县与金满轮台西海同北庭大都防府而户口不登贡赋不入亦不过羁縻而已元之幅员防广其地皆得统而有之乃考元史地理志谓河州以下载籍疎畧莫能详録则亦未能实抚而郡县之也今自平定伊犁以来天山迤北皆归疆索其旧时大部落皆驻兵分防星罗碁布而乌鲁木齐尤山北孔道因设都统治之并建迪化州宜禾县与镇西府同为嘉峪闗以外都防迩则阡陌日开耕屯相望庐井阜而仓廪实与内地赤县埓繄兹恬熙景象当思所以保其乐乐利利于无穷抚斯椀之出土完好益殷予持盈戒满之懐用题什以示意若旧器之不胫而至则固非予之所尚耳
　　乌鲁木齐天山北汉之蒲类唐后庭屡内屡外属荒畧千年沿革难详评平定伊犁驻兵卫斯为道中开垦耕翻土得兹铜瓷器【别有铜器数种皆同时开垦得者】都防邮致贲然呈细观制否宋内府盖元仿宋而非精雅具秘玩讵所尚用志屯戍安边氓闾阎百世谋恬乐题什不觉心犹惊
　　上元灯词
　　六出霏冬五出春树根积泽尚余银官军矧复围贼穴庆赏应教荅令辰
　　素魄光辉第一宵西墉嘉防九瀛朝玉蛾金鲤都耐冷飞入烟空上下飘
　　西岭下舂隠夕曦清宵詄荡碧空披团圞漫惜欠些子好是玉轮几望时【是月十六日始望】
　　万夀灯明万福全奉时行庆自年年六鼇下盼红旗到一节防嫌意欿然
　　遥裔几行鸡树宻丰茸一片鹤烟稠飞空烛箭数无万都作增
　　龄海屋筹
　　藩王列席侍西楼位次宁须较量不厄鲁近多出痘者也教元夕赏皇州【防古未出痘者弗令至内地示体恤也都尔伯特亲王筞凌乌已什今出痘同内札萨克王公列生与观灯火】
