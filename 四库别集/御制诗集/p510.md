<!-- { "loadSidebar": true } -->
　　方泽祭过撰良日三更莭先【去声】避炎天【五月二十二日初伏今日尚在伏前七日　　皇太后缓程安行计十八日至山庄亦尙未入伏向年七月起程率在伏中未免婪暑犹炽】后程缓进期安逸此日先临抚市烟火万家仰昔咏　　【皇祖御制山庄三十六景诗有生理农桑事聚民至万家又有万家烟火随民便之句今休养生息阅六十余年井里緐盛更数倍于昔矣】防勤恬养励干干
　　永佑寺瞻礼
　　神御敬成长句
　　大田膏雨喜优霑至止山庄景倍添
　　永佑拜参摅悃愫
　　重楼杰峙耸清严承
　　先示后惟存敬保防持盈在守谦黙祝
　　慈寕
　　锡康徤年年欢庆奉
　　来瞻
　　晴
　　好雨连昨夜快晴欣午前徂云千里浄酷热一时湔翠色濯明树清声助暗泉心闲那闲得军报问金川
　　写心精舎得句
　　永佑寺中此精舎瞻拜礼毕恒憩临忾如闻悲僾如见显以昔愧承以今空空色祗山月照谡谡庭递松风吟把笔不知何所道付之风月写予心
　　碧峯寺
　　梵宇门常对碧峯堂堂莲座现金容焚修不借僧雏滥苑户六时自撞钟
　　味甘书屋
　　汲泉茗煮武夷尖口为【去声】生津心为恬却笑囘甘苏氏帖还称崖蜜十分甜
　　题丛碧楼
　　寺后书楼万碧丛登楼縦目四邻通乗桴乍可喻浮海挂布何妨便趁风伯仲底须频较緑艳秾端识絶胜【平声】红壁黏旧作如昨日电影流光想像中
　　秀起堂
　　四围山色郁苍苍秀起中央迥筑堂今嵗喜才今日到昔题多共昔年忘峯姿树态张图画目击心存伴缥缃习习岩风拂檐梠襟披夏五顿生凉
　　振藻楼口号
　　山叶山花各绮思因时发那冀人知是为振藻还韬藻不啻风云月露词
　　招凉榭
　　仙庄称避暑水榭更招凉云巘列峭蒨烟波铺茫砌芳动轻籁阪树逺斜阳妙趣非言防忘言趣越长
　　知鱼矶
　　石矶临碧沼即景号知鱼不拟风生浪常防月入虚跃潜随适耳纲钓总忘诸恒此开兰舫塞湖载望舒
　　塞湖载月之作
　　璇霄既敛云曜灵亦俄景我适至山庄月当防望顷斯地复斯时不可孤不领兰舟待南矶银蟾上东岭载以泛澄瀛如逰广寒境四山收暮色一轮漾波影寥朗无纎翳詄荡有余静骋望目为寒托兴意因永是宜屏粗心次苐敲吟绠
　　载月四咏
　　锤峯月
　　晩舂云缕天涯早擎【去声】东峯未夜时轩镜例当欠黍秒【时五月十四日】澷教唐突议鑪锤
　　薫风月
　　南来风朗拂凉微声处依稀弦五挥心仰重华歌觧阜便因玩景励宵衣
　　塞湖月
　　沙萦石络源来浅岸转舟行牐贮深千载塞湖千载月一时幽兴一时吟
　　松岭月
　　小逰适可命维舟云馆言归岭上头松际流光胜秉烛恰同谢客复登楼
　　题夏休周礼井田谱
　　仁政必由经界始井田谷禄率因平虽然今古特殊异设也闾阎多变更谁肯忘私毕公事难称均地限民名【井田之法见于周礼特详然宜古而不宜于今亦由时防之递变春秋以还已不能尽循其旧况自商鞅变法之后乎汉武时去周未逺而董仲舒限民名田之议尚不能行北魏孝武均田之令更无论矣盖八家同养公田通力合作在当时相习而安自为良法羙意迨阡陌既开人私其产富者兼并贫无寸壤苟欲仿授田遗制必将夺富者之所有以与贫者势必至于争攘凌逼欲均民而适以扰民王道固当如是耶尝以为欲复井田或乗大乱之后制度初定庶可因以均齐画一若当承平日乆生齿盛而田野治断无可改更张之理夏休此书亦泥古而不通于今徒为纸上空谈则可设取而行之不至如王安石之变壊成法不止然则雎麟官礼之意岂易言哉】斯之未信闗雎意周礼周官敢漫行




　　御制诗四集巻十四
　　钦定四库全书
　　御制诗四集巻十五
　　古今体一百十二首【癸巳七】
　　恭题
　　皇祖御用韘【有序】
　　我朝
　　家法相承肄勤尚射
　　皇祖神勇天锡临御六十一年秋狝冬狩之典嵗必举
　　行往往
　　亲御威弧殪禽服猛铄乎伟哉余髫年蒙被
　　恩眷养育宫中幸得随侍木兰
　　行围仰瞻
　　圣武追念
　　祖徳迄今不敢忘兹恭阅旧蔵
　　御用韘十有二或革或角规制朴坚抚思钩闿体之
　　精想见
　　壹发参连之妙夫书筞手泽所存尚且守而弗斁矧为
　　法
　　先诒后之良模励继绳而彰赫濯其寳重更当何如敬合弆箧衍什袭用珍并系长言以识永乆今和阗嵗贡嘉玉中韘材者不一而足虽琛賮徕遐瑞符延喜讵若此
　　观徳示俭之昭垂万世哉
　　千秋
　　家法传弧射
　　手泽犹存韘弆今丱嵗畧瞻
　　神武迹永年惟励继绳心皮规角钉真敦朴土障葛灯敢不钦惭愧和阗材昜致伙哉相【去声】指琢瑶琳
　　古謡
　　一南一北鴈与燕一长一短夏复冬一翻一覆人情幻一消一息天道公
　　咏诗六义
　　兴
　　举物用引辞美刺适所托音响中宫商性情惬淡泊
　　赋
　　敷事贵直陈斯乃言志本嗟哉相如流尚藻失之逺
　　比
　　取彼以比此体物堪谐性蔽之思无邪要曰止于正
　　风
　　必有闗雎意方可行周官二南冠风首化源扵是观
　　雅
　　体虽别小大义各具正变忠厚恻怛心同归殊途见
　　颂
　　和平涵二雅广大盖国风所以呉季札三叹盛徳同
　　夜雨【五月十六日】
　　夜雨廉纎晓未晴空烟如织眄南荣髙田左近旱微觉前泽继斯霑乃并畧虑地寒麦方熟【闗外地气稍寒祗宜春麦而莭亦较口内畧迟此时甫届黄熟雨多恐减收成若即晴霁仍属无碍至大田黍秫初芃此雨实及时□防耳】却欣膏被黍初生明当西岭
　　鳯舆度渥矣其旸为缱情
　　喜晴
　　傍午腻云散寥天朗日光山容濯湿翠人意切浮凉无碍麦収穗深滋禾茁秧闲情一以释防笔喜宜旸
　　出丽正门恭迎
　　皇太后至避暑山荘喜而成什
　　昨晓欲霖虑岭崇今朝快霁迓
　　徽宫【前晚宻雨彻旦昨晨云气犹浓惧成霖致淖因有明当西岭　　鳯舆渡渥矣其旸为缱情之句午后渐次开晴今晓遂大霁岭路坦平恭迓　　慈舆喜慰之诚倍切】
　　寿无量故
　　福无量喜有同因颂有同鹤是仙禽依砌下松为贞树列庭中【松鹤斋奉　　圣母宴居頥和处也】斋前恒奉
　　慈顔顾万嵗千秋乐莫穷
　　热河初建
　　城隍庙拈香瞻礼八韵【有序】
　　城隍之神莫详所自或谓始于唐李徳裕之立祠成都而李阳氷缙云城隍神碑则谓惟呉越有之然张说在荆州张九龄在洪州并有祭城隍文可见不始于成都亦不独行于呉越且芜湖城隍建于呉赤乌二年则又不自唐始而考城隍名义实权舆于八蜡水庸则并不得谓自呉始矣迨宋以后天下通祀明初虽改从山川坛寻亦复旧今则省府州县同之热河向未有
　　神庙壬辰秋督臣周元理以为请即发帑庇材饬治之或以为热河故无城池于名毋乃不称余曰否否
　　神之号为城隍方隅是保甿庶是依热河自
　　皇祖缔搆山荘以来迄今六十余年民物恬熈井里殷富五防属咸臻阜寜俨然一大都防必有黙相之者记不云乎有功于民能捍灾御患则祀之则热河
　　城隍之宜备祀典于礼诚不可阙且行宫石城崇墉屹峙武列三源安流导和何不可以循名徴实又讵在列雉重闉环濠曲堑方足以当斯义哉越癸已夏五月工蒇余适临幸山荘亲致瓣香以落之作诗纪成并序縁起俾揭诸丽牲之石且告所司慎厥事焉
　　八蜡分明纪水庸谓由唐始见犹壅兴州久矣民人聚新庙于焉鉴飨供佐
　　帝佑氓宜有祀御灾钖祉愿无封燕公椒奠曾摅悃洪武泥涂或不恭避暑石城
　　皇祖建广仁云岭
　　圣慈从昭灵助顺万年頼荐礼申诚此日逢猛兽毒虫消百戾春祈秋报走三农七言用代丰碑土吏钦哉奉秩宗
　　咏荷
　　到迟昨嵗盼荷放来早今年荷却开【昨嵗六月朔至山荘荷尚未开故有初来未见一枝花十日开成满浦霞之句今来较上年早半月而荷已先放物理之不可晓如此殆难强为之觧也】底较南暄及北冷只欣叶屿与花台
　　妙质超尘夏五节浄香摇籁塞湖滨世间何处无君子却似相看晤故人
　　题永恬居
　　税驾已数日问山偶此时几条板桥过一所石林披歩磴得门入据牀向牖窥岚光与风籁静永足恬思
　　素尚斋
　　人孰无所尚其间惟素宜苟非务华目庶可不纷思林宻风还度山深凉自披迤西有佳处歩辇向前移
　　创得斋作歌
　　翠重青逻相萦纠尺寸殊观蔽林阜石泉可听不见形山岚欲把还盈手丹梯宛转歴百层涧桥过处豁崖口乔松之下见书斋创得非创得斯久仆人攀陟无乃劳坐以抚帖听憩取欲闻花馥近临阶为纳风凉敞开牖好鸟选树缓缓鸣驯兽遵蹊欵欵走委宛窈窕廓而深由来是我蔵诗薮
　　夕佳楼
　　石磴出松林有楼倚碧岑一时思孟譬五字蕴陶吟罨层青影庭来空翠隂无尘犹绪语那说浄尘心
　　过东岭遂至旃檀林
　　创得斋依东岭近索因事半陟嵚崟旋从隂巘清凉境【降岭脊则太阳落西为隂巘矣】遂至旃檀功徳林月宇延山千叠翠天池贮水一深个间祗合忘诸虑何事居然又敲【去声】吟
　　超然宇
　　豁开敞宇众山巅百里宛看在目前却笑御风诩旬七千秋一瞬总超然
　　天籁书屋
　　怱怱且慢行书屋靣前迎坐可闻天籁悠然非俗声畅懐惟至静谋目足研精万古山林画真饶项子京
　　澄霁楼口号
　　山田望雨雨云霑晴亦佳哉爽却炎试上层楼俯霁景平看座底逺峯尖
　　水月庵
　　憩息既以久陟降亦言归山栈下盘旋林光鎻翠防竺庵当路中依岩辟禅扉屏营礼大士水月相【去声】依稀是室岂维摩不希花雨飞
　　山心精舍
　　子舆氏有言心之官则思是舍山之心其思当属谁窓色纳山光新题邻旧词是即其思否精舍曰不知
　　题宋中兴圣政草
