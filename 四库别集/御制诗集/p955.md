<!-- { "loadSidebar": true } -->
　　天久因莅政识诚然便教筹画运通漕亦赖北南水足川【毎年粮艘抵通总视河路水势充足加以人力督催原可竟复旧制数年前经画南北湖河蓄水事宜亦既着有成效而年来雨水调匀沿途不致浅阻以此漕运抵通益见迅速】已幸胜常戍昨嵗何期更早亥今年【前据管干珍和琳等奏得雨情形一路粮艘遄行无滞限于六月十四全数俱过津闗兹据奏称已于六月三十日全漕儹令接帮鳞次抵集通坝并查上年江西后七帮截卸北仓其全数到坝系七月初八日今年系全漕赴通于六月底已全抵通坝等语是今嵗帮船较多于去嵗而为期更早八日殊堪嘉恱】中元设与中秋较竟致回空一月前【又奏交缷通仓米石现已止余九帮每日以三万石计算七月望前可以全完查去嵗回空粮船于中秋前俱已南下已称迅速今嵗于七月十五即可交缷完竣全数回南则更早一月矣】
　　题女史陈书写生十帧
　　崇兰倚石
　　写花倚石亦恒为独以幽兰乃觉宜屈子之香孙氏介相亲气味具深思
　　仙杏含葩
　　浅红嫩緑郁相扶画则赵昌【江少虞事实类苑称赵昌善画花自号写生赵昌宣和画谱有昌杏花圗一】诗则吴【融】含蕾多于放英者意之不尽在

　　虎耳丛芳
　　团叶居然似双耳芳丛何碍写于莬设如絜矩履其尾三四之间凶吉殊【履之六三九四俱不中不正履干之刚然三以柔而志刚故有咥人之戒四则以刚居柔故能愬愬终吉是戒惧之为益大矣】
　　香林翠羽
　　薇红巵白各为观生意斓斑正未阑谁谓六根冺禽类一枝托处爱林兰
　　云根秋锦
　　石竹金萱各冶荣一峰侧畔托秋清西风斜日相过处飒沓犹闻金石声
　　渌池初照
　　不为工致为潇洒面目本来却饰修设以濓溪定名论应于隠逸传中求
　　蒲塘介士
　　蒲塘霜后正酣肥勃窣平沙乐晚晖介士名称髙位置可知亦有横【去声】行讥
　　蓼汀蛱蜨
　　秋意寥萧到蓼汀玉腰小住喜丁星防他栩栩如方醒【上声】便合南华试着经
　　丹枫穏宿
　　一枝枫树已经霜好鸟来非翥与翔试问杜家得句者于斯究竟孰闲忙
　　仙佩凌波
　　洛神赋里得神余皎皎如兼淡淡如结构总无巾帼气知伊人特醉诗书
　　烟雨楼对荷作
　　花盛原因开以迟楼隂一片绮纨披屈为信理固宜是淡弗华髙乃在兹鹿苑不妨姿逰奕鸳湖岂必较参差设如座喻对君子香树依稀与论诗【香树钱陈羣号向年每逰嘉兴烟雨楼常与之谈诗宛然如昨也】
　　青杨书屋
　　千年古树塞沙垠书屋建来名与分一巻恰披伯夷传马迁曽论附青云
　　对山斋
　　溪楼塞湖中缀景假山起书斋正对之是其名所以四隣真者围奚用假者此因思物有偶真立假难已未能臻一贯曷且防斯理
　　文园狮子林
　　本是姑苏狮子林匪今移仿至斯今无须数典费多语【狮子林旧传为云林别业其所画长巻通景则自识云如海因公宜寳之是为如海作图而后人误以属之倪迂也嗣又得徐贲所画狮子林图十二帧景各署题后有姚广孝跋称徐贲为如海作益可为证矣】偶此遣懐因畅心【驻跸山荘一月有余望雨望晴不啻再四故此间尚未留题近幸旸雨时若心乃略畅来此因即得句】夏不期过婪尾暑【今年节令迟六月虽过犹炎热复思得雨觧炎】风原如令打头金【每过林下亦时有凉风】笑予结习依然在续巻仍题七字吟
　　夜雨朝晴
　　昨晚骤炎思夜雨半宵涤暑喜朝晴似兹时若特如意越觉中心切惕情清昼多闲愧无逸报章率美慎持盈【偶因各省有奏报雨旸少迟者即传防询问大率覆奏俱称时若慰念之余益増兢惕】为君乐讵予违莫诸事莫违乐可惊
　　山东巡抚恵龄河南巡抚穆和蔺同日奏到透雨普霑田禾畅茂情形诗以志慰
　　夏之季下澣之中两省霑霖报至同【齐豫两省六月中旬已各报省城得有雨泽兹据恵龄续奏山东省济南等府州所属之一百七州县自六月初十至十八九等日各得雨数次入土四五寸至深透不等其省城于二十六日自未至酉复得阵雨入土四寸同日穆和蔺续奏河南开封等府州所属之六十五州县自六月十五至二十三等日各得雨自一二寸至四五寸及深透不等现在尚冀续沛甘霖之处已属无多因即谕问续沾泽否令毋讳灾】谁识此间愁致潦【驻此月余间三五日即获甘膏渥沛六月中旬后未免又以致潦为虞幸每次雨后旋即快晴洵称时若】正当彼处庆占丰黍禾茂长优资润塲圃未收敢懈衷曰慰益増干惕志戒盈畏盛念无穷
　　七夕
　　傍夘防云气逮辰朗旭光山荘节逢每星席例依常鹤鹿声韶頀坤拖汉潢洗车无定日【世以七月七日雨为洗车雨或又云前一日或又云后一日习俗相沿其説不一】弗洗究何妨
　　陕西巡抚秦承恩奏夏雨霑足禾苗茂盛情形诗以志慰
　　麦登曽报八分余此后未披农务书今日欣瞻被夏雨【陕省各属于五月上旬中旬均得雨泽兹据秦承恩续奏延安榆林二府属于五月二十一日得雨二三寸其通省各府属于六月初三四等日得雨三四五寸不等土膏滋润秋禾足资长发又省城于六月十一日自酉至亥得雨四寸其尚未报到各属现在饬查等语】大田茂长【上声】卜秋畬细观寸数微欠渥即问实情遥缱予【惟细阅该抚所奏其得雨多者不过四五寸尚恐未能普霑因即传防询问以后曽否再得透雨并目下秋禾实在情形据寔覆奏以慰缱懐】设使有收果无碍秦民绥屡庆何如【秦中连年丰稔今嵗二麦已收八分有余如果渥泽沾被大田可期有获尤为庆幸】
　　江苏巡抚长麟浙江巡抚福崧各奏雨水田禾情形诗以志事
　　大江以南本水乡夏月恒虑雨过潦浙省祈晴即获晴二禾【早晚也】怒长收堪报【福崧奏浙江省城一带于五月二十三四五及二十八九等日连朝得雨积水稍多正值栽插晚稲之时低洼田亩未免宣泄不及农民正盼晴霁幸自六月初一后晴明十余日已种早木倍加畅发未种晚禾亦俱乗时插莳齐全至浙东之宁绍等八府节较早所有早晚二禾先已种齐长发甚为畅茂其晴雨情形亦与浙西相仿秋收俱可望其丰稔】苏松无害常镇卑髙阜禾佳低积淖堤堰缺处或淹浸筑坝戽水勤疏导【长麟奏江苏省入夏后雨水调匀禾苗长发青葱惟大江以南之苏松常镇等府属自五月以来连朝隂雨常镇一带地势较卑所有髙阜田亩毫无伤损其濵临湖河地方间有铺泛浸淹之处每县自百余亩至数百亩不等现在率同州县督令民夫将沿河堤岸卑矮处所加筑髙厚并平衍地畆亦令赶筑草坝排车戽泄幸于六月初九以后晴霁旬余湖河水势陡形消落低洼之地全行涸出且此时甫届小暑尚可补种数日之内已即催令栽种齐全秋成可无妨碍民情极为宁谧】幸值开晴时尚早补种冀可秋成告季初此亦虑致霪谁知正获滋长效南北不同心则同君臣莫非农事劭
　　湖广总督毕沅奏报荆江伏汛平穏及雨水田禾情形诗以志慰
　　戊申荆州被灾重极力赈恤防后患【戊申嵗荆州被淹城中公廨民居圮坏大半闻之深为悯恻随驰谕督臣舒常抚臣姜晟星夜前往极力赈恤并命阿桂驰往悉心查勘又即饬发户部帑金二百万両应用予于拯救灾民従不少存吝惜且冀一切修筑城垣堤埝务期坚实巩固庶不至再有后患也】其悉因窖金洲筑坝刷砂慎筹算【维时阿桂至彼详勘实因大江中有窖金洲一道约长十里寛五里为萧姓民人种植芦苇嵗久芦根盘固沙洲日涨以致江面渐狭逼溜溃堤既命将萧姓查产治罪复将芦苇根株尽行刨掘相势筑坝挑溜南下于是窖金洲逐渐刷塌此亦曲突徙薪之防不得不然数年以来民间庐舍修葺如旧又获屡丰虽觉元气已复然每年伏汛盛涨时犹必令该督亲赴彼处督率所属察看情形妥为防防】即今庐舍幸宁辑绥屡更逢民物宴庶防元气可渐复并令江防陈防传今嵗夏雨颇胜常抵御盛涨庆清晏【兹据毕沅奏本年五月下旬至六月初武昌省城大雨连朝江水日见涨发因即驰赴荆州顺道查勘汉阳汉川沔阳天门等处堤塍俱极坚固其潜江新筑之易家拐前因堤防塌损连年漫及下防荆门监利江陵等州县去春改筑易家拐之仙人堤甚资保防今春复令加髙五尺是以遇此盛涨得以抵御无虞所有荆州之万城堤及沿江民修之堤埝随时饬令修补亦俱一律穏固并率文武员弁分段住宿堤工多备守水器具实力防防现在伏汛极为平穏又幸入伏以前天气晴明水势消落髙田足资浇灌洼地亦无积水目下早稻黄熟次第刈获中晚稻亦芃勃盛长各项杂粮菜蔬果无不敷荣畅遂徧野青葱至湖南各属雨旸禾稼情形亦与北省大略相同实属庆丰之象】早晚稻谷渐成熟襍粮菜茂葱蒨览奏额手为民幸心叩
　　天恩凛眀旦
　　立秋【七月初九日】
　　立秋最要雨而晴嵗验贞符艰致贞夘末犹霏连是惧午前虽止望为怦终朝未见斜阳照傍夕方看月明农谚幸他两无蹈庶防万寳庆西成【农谚以立秋日无雨谓之秋掉主是秋雨少雨不止谓之秋儍主是秋雨多今日立秋早晨雨犹未止深以连隂为虑午前雨止而云犹未防傍晚开晴月色明朗既雨而晴幸与农谚両无所忌庶防秋成可望稔收耳】
　　眺逺亭作歌
　　昨朝立秋雨而晴农谚幸以诚符贞今日山亭登眺逺益知秋信真分明紫微之句合在是碧宇寥泬悬阳晶万峰近逺叠翠润羣披画态与诗情然而吾意渠【去声】祗此九州万姓方寸呈目之眺也时有尽心之眺也时恒萦祈年绥屡愿其普【今年各省报麦收者祗广西七分余皆八九分以上又江苏常镇二府中不过数县低田被涝其余皆普霑优渥夏雨可望有收】安澜正厪晏以清【目下正当南北伏汛之时无一日不防祝安澜也】亭额目览切心虑惟増干惕戒满盈
　　超然宇
　　亭子眺逺据岭巅是宇超然亦峰傍竪峰横岭各称雄故其趣实不相让得趣更在人之防而我觉来乃一様眺之逺也不可穷心之超然孰能状二者其官思主之在此言此超居上
　　养粹堂
　　今日心实佳不可孤新爽陟降却匪遥山堂更一往十歩五歩歇伇劳非鞅掌升堂众亦息摘句清劳享【予之为诗虽不似李白之嘲杜甫然亦未免略劳心也因思孟子劳心之言益慎为君之道矣】是谓各尽职纯粹于斯养
　　古松书屋
　　养粹堂中防曲廊一曲廊中复防叠如是叠中拾级登似入深山陟岌嶪豁然开朗得书屋书屋蜃牕【玻璃窻也】皎且洁古松牕外防千年翠色蓊蒙照毛髪一年率必一度临一度临必一吟别此番即境纪其实其义屡言不复掲
　　仓塲侍郎苏凌阿刘秉恬奏报起漕全竣诗以志慰并均予议叙
　　竣漕报仓塲缷完实异常上年较更早往嵗滞如忘【苏凌阿等奏全漕到坝后即督率坐粮防上起卸于七月初九日已将全漕起竣较上年更早至十七日等语上年尚有江西七幇漕米截缷北仓竣事已不为迟今嵗则系全漕抵坝而起缷更加迅速该侍郎等及坐粮防实心任事甚属可嘉因即交部分别议叙以示奨励】人力自当尽
　　天恩实善相【今年漕运之速虽因人事亦赖　　天恩雨旸时若运河顺轨方能致此也】有惩设无劝何以励官方
　　直总督梁肯堂奏报普得透雨诗以志慰
