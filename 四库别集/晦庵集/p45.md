<!-- { "loadSidebar": true } -->
　　臣昨具奏绍兴府防稽县广孝乡蝗虫臣已同本府发钱专令本县令尉亲在地头召人捕获收买焚埋每得大者一斗给钱一百文小者每升给钱五十文续奉御札令臣分诣祈祷更行支赏召人收捕务速殄灭臣恭禀圣训夙夜不遑即同帅臣王希吕就府治设醮祈禳又发钱出牓晓谕于先支赏钱之外更行倍加増贴召人收捕仍差茶盐司干办公事沈大雅前去监视督责及敦请乡官二员同县官分头给赏收捕今据申到截今月十三日通计收到大虫一石五斗三升六合小虫二十五石九斗三升九合并已埋瘗目今尚有一分以上未至尽絶臣续又见诸暨县寄居与投词人称紫巗乡亦有飞蝗在境臣即已专委本县令佐亲临田陌子细从实相视如委的实即从防稽县所行召人支赏收捕焚埋去外臣伏为本路所管衢婺等六州今岁旱损比之绍兴其灾尤甚本欲取本月上旬起离前徃亲行检视预备赈恤正缘收捕蝗虫未尽未得起发今不住据逐州县接续申到事理委是大叚急不免定取十五日起发前去经由蝗虫地头更行督责取见殄灭次第然后取道嵊县山间望婺州界迤逦前去前路有合奏闻事件续次申发所有上项事理须至先具奏闻者
　　右谨录奏闻谨奏
　　签黄
　　臣窃闻旱蝗之灾过贻圣虑夙夜焦劳至忘寝味臣虽踈贱不胜感泣震惧之至今此前去灾伤州郡敢不究心竭力周爰咨询庻有以仰称明诏之万一但前奏乞钱数事欲望睿防早赐施行臣虽未到诸郡近日提刑传淇张诏自彼来归其言所见委实灾伤至重尚虑臣所乞钱数少不足周给臣缘未经目见不敢再具恳请且乞早赐指挥依臣前奏应副施行庻几前路所到州郡便可布宣德意掯约收籴以慰饥民之望若不得此实无措手之处将来坐视陛下赤子流离沟壑臣虽万死不足赎罪伏乞圣照臣去年到任已是深冬狼狈急廹措置不办只得将所防给赐钱米计口分俵诚为可惜今来虽是灾伤然日月尚寛足可措置臣已行下逐州通判检计有合兴脩水利去处将来广募饥民给食工作唯是老弱残疾妇女之类无依者方与赈给庻几不至又似去年虚费官物伏乞圣照
　　乞脩德政以弭天变状
　　具位臣朱　熹
　　右臣昨为本路旱伤祈祷不应累曾具奏及申尚书省乞为敷奏早作防备近凖省劄已防圣慈特从所请支钱于明州置塲籴米而又伏覩陛下发自宸特遣中使降香祈祷臣有以见陛下畏天恤民之心至深至切不胜感激愿效愚忠顾恨官有常守无由瞻望清光罄竭血诚庻裨万一不胜犬马蝼蚁区区之情窃谓累年之旱谴告已深今日之灾地分尤广非惟官府民间储备已竭而大农之积亦已无余又当大礼年分戸部催督州县积年欠负官物其势不容少缓凡所以为施舍赈恤之恩者窃恐又必不能如去年之厚臣窃不胜大惧以为此实安危治乱之机非寻常小小灾伤之比也为今之计独有断自圣心沛然发号深以侧身悔过之诚解谢高穹又以责躬求言之意敷告下土然后君臣相戒痛自省改以承皇天仁爱之心庻几精神感通转祸为福其次则唯有尽出内库之钱以供大礼之费为收籴之本而诏戸部无得催理旧欠诏诸路漕臣遵依条限检放税租诏宰臣沙汰被灾路分州军监司守臣之无状者遴选贤能责以荒政庻几犹足以下结民心消其乗时作乱之意如其不然臣恐所当忧者不止于饿殍而在于盗贼防其害者不止于官吏而上及于国家也臣防恩至深不知死所敢冐鈇钺为陛下言之触犯天威防俟夷灭谨录奏闻伏候勅防【地分一作地里】再奏衢州官吏擅借支常平义仓米状
　　具位臣朱　熹
　　臣照对本路诸州今岁旱伤比之他郡衢州尤甚将来细民必至艰食全借本州所管常平义仓米斛赈济赈粜以救民命臣近防检衢州沈崈一违法擅行借兊过常平义仓米八千石充四月五月官兵俸料臣已一面行下衢州催督补还元旧窠名及具录奏闻乞将本州当职官畧行责罚以戒后来未得囘降今来再据衢州沈崈一申又于常平米内借支三千五百石充六月分军粮三个月共擅借过一万一千五百石并本州申先借支过常平米一万九千五百八十一石五斗六升四合亦系充官兵俸料未曾拨还及称目下盘量折欠米一万七千七百一十五石五斗一升三合三勺三项共计四万八千七百九十七石七升七合三勺更有衢州济粜未尽米一万八千一百九十九石一斗九升本州所申不曾声说此项米着落必是亦有互用臣照对在法义仓谷唯充赈给不得他用擅支用者以违制论况本路诸州所管常平义仓米斛唯衢州万数稍多輙皆擅行支用目今见管止有三千一百六十五石三斗八升委是大失指凖而本州畧无忌惮甚非朝廷置立常平之意窃虑必有情弊臣除已一面牒隣近州追衢州合干人收索赤厯干照逐一根勘从法施行外欲望圣慈先将衢州违法擅支常平义仓米当职官吏特行责罚以警诸郡为擅用常平义仓米者之戒须至奏闻者
　　右谨录奏闻伏候勅防
　　奏救荒画一事件状
　　臣窃见本路诸郡频年灾伤防被圣恩仅获全济今又亢旱周遍七州其幸免者不过三五县比之去年被灾地分大叚濶逺至于公私积蓄则连年饥歉支移发散畧已无余其于措置尤为费力臣本欲此月上旬廵厯诸郡计度合用钱米询访合行事务回日类聚奏闻庻免频烦天听今为绍兴府防稽县界蝗虫害稼见行监督掩捕埋瘗已是累日未见衰减未敢起发前去窃虑合奏请事渐致后时有失及早措画今畧条具一二冐昧以闻伏望圣慈闵此一方重罹灾数特垂矜恤早赐施行不胜幸甚
　　一臣昨曾具奏乞诏州县照应省限理纳夏税不得促限追呼已防圣慈颁下施行今闻诸州间有不遵禀者公行文移必要七月上旬取足显属违戾兼昨具奏乞将绍兴府去年住催夏税人户纳过之数依仿秋苖所放分数特与比折今秋合纳之数亦防圣慈行下又为户部巧为沮难行下本府催督愈峻今来既是复有灾伤岂是追呼棰挞催督税赋之时欲望圣慈特降指挥令被灾州郡将所管县分被灾重处特与寛限劝谕送纳其不系被灾县分内有被灾乡分亦合较量轻重依此施行其绍兴府理折夏税亦乞直降指挥依臣所乞施行庻几遭难遗民稍获安业
　　一臣昨具奏诸州雨旸次第曾有贴黄奏禀乞诏州郡依条受理旱状及早差官检放事盖为田稻既是干损及其未获之际便行检踏即荒熟之状明白易知非惟官司不得病民亦使奸民无由侥幸所以着令诉旱自有三限夏田四月秋田七月水田八月盖欲公私两便近来官吏不曾考究令文但据传闻云诉旱至八月三十日断限遂至九月方检早田则非惟田中无稼之可观至于根查亦不复可得而见矣于是将旱损早田一切不复检踏蠲放穷民受苦无所告诉而其狡猾有钱赂吏者则乘此暗昧以熟【阙】　瞒官作弊皆不可得而稽考去岁本路诸州大率皆然欲乞降指挥劄下转运司及本司遍牒诸州县疾速受理旱状目下差官检踏旱田荒熟分数其中晚稻田却候八月受状节次检踏如有奉行违慢后时失实之处许两司按劾以闻庻几穷民将来获霑实惠目下闻此德音便知朝廷存恤之意不至猖狂别生妄念仰劳宵旰之忧实为利便
　　一赈恤之备去年诸郡公私犹有蓄积缘今春支用数多悉已无余今被灾之民既是不可不加接济则其费皆当出于朝廷臣本欲遍询诸郡约见合用实数然后奏请今恐因循后时失于措置兼闻衢婺明州守臣皆欲丐祠而去台州亦申本司乞拨钱籴米数目甚多又见臣寮劄子论衢州等处见已乏食及有指挥行下闽广劝谕客米前来温州接济可见一路州军荒歉匮乏事势已急臣今且约一路之数权以一百万贯为率欲望圣慈特赐开许印给度牒官防早赐给降其度牒欲乞就十分钱数之内且给三分依近降指挥每道且卖五百贯文省或依元价作四百贯文省容臣约度分俵诸州守臣令其多方措置变转收籴庻几趂此早谷成熟之际便于左近有米去处价直尚平之时节次收拾免致临时仓卒贵价收籴缓不及事
　　一访闻诸州府村落已有彊借刼夺之患此在官司固当禁约然亦须先示存恤之意然后禁其为非庻几人心懐德畏威易以弹戢若慢不加省待其生事然后诛鉏则所伤已多所费又广况其不胜何患不生乞降指挥早拨上项钱数使如臣者得以奉承宣布遍行晓谕即德意所孚固有以销厌祸乱之萌矣然后明诏安抚提刑两司察其敢有作过唱乱之人及早擒捕致之典宪庻几奸民知畏不至生事
　　一去岁献纳粜济之人近已各防圣恩补授官资无不感戴然去岁所降减半指挥止于绍兴一府施行今则一路皆荒事体不同乞降指挥检防当来耿延年所乞事理许于浙东一路通行
　　一检凖常平免役令诸兴脩农田水利而募被灾饥流民充役者其工直粮食以常平钱谷给臣契勘本路水利极有废壊去处亦有全未兴创去处欲俟将来给到钱物即令逐州计度合兴修处顾募作役既济饥民又成永久之利实为两便
　　一伏见州县之吏不为不多而其间才能忠信可倚仗者极不易得将来七州粜济往来督察用人必广乞降指挥特许将得替待阙丁忧致仕及在法不应差出之官权行差使候结局日如旧庻可集事
　　右谨录奏闻谨奏
　　签黄
　　臣所乞钱数虽多然以今日明州中色米价计之方粜得二十四五万石散之七州不为甚多而盘运水脚糜费又在其外伏乞圣照
　　臣所乞绍兴府理折夏税事理极为分明然在中夏以前未经再旱之时行之固若有过优者在今日再旱之后人物煎熬朝不谋夕之际沛然行之以纾民力则恐未为甚过况今据大数通府所放秋苖不过六分三厘以此计之所减夏税亦不甚多若以去年比例言之今年夏税亦合住催况此是补还去年之数直行放免不为过当重念臣自论此事上为省部所嫉下为州郡所仇借躏形迹无所不至原其本心只为陛下爱养疲民护惜根本诚亦何罪而至于此切望圣明哀怜照察
　　臣窃详在法检视蠲阁转运司臣今敢以为请者盖缘蠲阁赈恤本是一事首尾相须若蠲放后时失实使饥民已被输纳追呼之扰然后复加赈恤则与割肉防口无异故臣妄意欲得叅与其事庻几血脉通贯使圣朝赈恤之恩不为虚枉伏乞圣照
　　臣所奏请固皆今日所当施行而此项最为急切窃恐大臣进呈之际谩将一二项不甚要事节量行应副却将此项沉溺不为施行俟臣再请则又费月日致失机防且如明州籴米一事臣本是四月二十三日以后节次申奏是时明州米船辐凑正好收籴乃不施行及至六月十一日方得指挥则所有船米已为上户收籴殆尽矣今朝廷施行事体缓慢奸弊百端不称陛下救焚拯溺之意大率类此臣不敢越职奏闻惟是此事切乞断自圣志力赐主张盖不惟一路民命所系实亦国家休戚所关愿陛下独畱圣虑
　　臣曾摹得苏轼与林希书说熙宁中荒政之弊费多而无益以救之迟故也其言深切可为后来之龟鉴近已刻石本司缘是臣下私书不敢容易缴进今有一本急于申奏不及如法标背己申纳尚书省或防宣索一赐览观仍诏大臣常体此意不胜幸甚此项以后系是次内推赏差官两条亦乞早留圣意
　　乞留婺州通判赵善坚措置赈济状
　　具位臣朱　熹
