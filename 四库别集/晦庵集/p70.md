<!-- { "loadSidebar": true } -->
　　右熹见任主管西京嵩山崇福官忽于今年九月凖尚书省劄子奉圣防朱熹除江东转运副使塡见阙不受告疾速之任任满前来奏事熹闻命震惊不知所措伏念熹空疎无取疾病早衰入仕四十余年止是循常窃禄本无竒节可以逾人徒以屡防恩私横加除用间有非其分之所当得与其力之所能堪者不得不控辞以干朝听而传闻不察指目多端独荷寿皇天日之照临许全素守又辱圣主云章之藻饰误借宠褒遂得偷安里闾毕愿香火在于愚分已极叨逾不谓圣恩记怜遂加任使仰惟始初清明之日正是贤智驰骛之秋顾虽残废之余岂不愿效尺寸实以积衰既久百恙交攻心勦形疲视昏听重窃自揣度决然不堪一路耳目之寄若不祈哀丐免必致自取颠隮兼熹祖乡徽州正属本路见有坟墓宗族田产在婺源窃虑在法亦合回避欲望朝廷洞照本末曲为敷奏特与追寝新命令熹复还故官庶几少安愚贱之迹则熹不胜千万幸甚谨具状申尚书省伏钧防
　　与宰执劄子
　　熹輙有愚诚仰干崇听今者伏蒙圣恩除熹江南东路转运副使此葢庙堂光辅圣主图起治功既已并用羣材不忍独遗一士之意非特熹之私幸然熹以久病积衰目昏耳重心力凋残动多遗忘自度不堪公朝一道之寄已具状申尚书省乞赐敷奏寝罢去讫其间所陈病证皆有实迹不敢輙有一词之伪至于坟墓田产有嫌当避理亦明甚欲望洪造矜怜早赐将上曲为开陈使得依旧窃食祠官以安贱迹实熹疾病孤危千万之幸干冐威尊不胜俯伏震惧之至
　　辞免江东运使状二
　　右熹十月二十一日凖尚书省劄子据熹辞免新除江南东路转运副使恩命及回避祖乡田产事十月五日奉圣防免回避依已降指挥疾速之任熹己于当日望阙谢恩讫窃闻臣之事君犹子事父东西南北唯命之从熹虽至愚敢忘斯义又况平生碌碌初无竒节今者该遇覃恩转官改赐章服并是随众陈乞冐昧祗受岂敢独于圣恩除授差遣乃饰它词固为逊避上干违命之诛下速近名之谤实以衰病支离不容勉彊且于众疾之中目昏为甚今但拜官入境便有吏民诉讼遮拥道路百十为羣若但草草一观备礼拨遣即于愚心有所未安若欲子细披阅必期有以上副使令下慰民望则熹之目力实所不堪未论其它职业旷废只此一事便见疎虞在熹孤踪固难逃于吏议而于公朝推择之意亦岂不至上累圣明反复思惟益增惶惧不免复此控诉祈免误恩欲望朝廷特赐敷奏令熹仍旧奉祠窃禄以安愚分干冐威尊下情不任战灼之至谨具申尚书省伏钧防
　　小贴子
　　熹所陈回避田产事虽防圣恩特免回避然熹宗族衰微子弟猥众当此之际岂无寅缘侵扰乡邻紊烦官府之害故虽未敢祗受而已不胜忧惧之懐然不敢专以此事为辞者葢恐又烦朝廷换移别路差遣而熹衰病终是不堪又须再有尘渎则熹获罪愈深无由自解伏乞钧慈俯赐怜察
　　与宰执劄子
　　熹輙布腹心仰干造化熹昨防圣恩擢贰江东将漕之寄自度衰朽不堪任使且有故里之嫌恐招物议即已具状辞免今乃防恩特免回避仍令疾速之任仰误隆指感极涕零但熹众疾所攻目眚为甚受理词诉搜寻案牍皆有所不堪者窃恐黾勉到官必致旷阙上误委寄为罪益深已有公状申尚书省欲望钧慈特赐将上冀防圣慈矜悯追寝前命仍畀祠禄以安愚分则熹区区不胜幸甚干渎崇严无任俯伏俟命之至
　　辞免知漳州状
　　右熹凖尚书省劄子奉圣防差知漳州填见阙不受敕疾速之任任满前来奏事者伏念熹昨者恳辞江东恩命陈乞依旧祠禄今凖前件指挥虽未尽从所请然已极为优幸自惟么麽无所取材乃防圣主覆冐容载之恩公朝委曲成就之意至于如此岂宜复有辞避以重违命之诛实以所苦目疾昏暗愈甚省阅书判皆有所妨若不自量冐昧祗赴必至贻患千里获罪非轻是以再三筹度终不获已而复敢冐鈇钺之威以毕前恳欲望钧慈特赐敷奏令熹依旧奉祠以安愚分固为莫大之幸或且别与僻远闲慢差遣一次使得少效微劳仰承德意而免于旷职殃民之罪以全晚节则亦熹之幸也谨具状申尚书省伏钧防
　　小贴子
　　窃见诸路帅司参议之属比之宫观粗有职业但以礼秩太优不敢陈乞若防陶镕使得备数过望幸甚
　　与宰执劄子
　　熹輙以私恳仰干公听熹昨者恳辞江东恩命己防圣恩改畀郡绂此葢庙堂矜怜衰朽曲赐陶镕有以及此幸甚幸甚但熹所苦目疾比复增剧自度决然不任郡事已具状申省乞许辞免若防矜怜令熹依旧奉祠固为甚幸或与改一闲慢差遣使得少效微劳仰承德意而免于旷职殃民之罪则于熹亦为甚幸屡渎威严俯伏战汗
　　辞免知漳州劄子
　　熹伏凖尚书省劄子以熹辞免差知漳州恩命令熹依已降指挥疾速之任者蝼蚁寸诚未能上达天听又迫己行之命有不容勉彊者敢复控辞以干洪造伏念熹多病早衰本非一证昨以余疾虽切己身未至有妨职事以故不敢一一陈述而专以目眚为言又念圣主临御之初非是臣子坚卧固辞之日以故不敢必求祠禄而并以闲局为请区区愚悃自谓必防矜怜不意庙堂未察其私不为及时将上使熹违命日久进退无据今又反防朝命督趣危惧益深是以不免复此控诉伏望钧慈俯垂听察特与敷奏除熹依旧宫观或合入闲慢差遣一次使熹得以寻访医药休养衰残庶几未死之前或可别听驱防则熹不胜千万幸甚干冐威严无任俯伏俟罪之至
　　自劾本州地震及患脚气不能祗赴锡宴妨废职务乞赐罢黜奏状
　　右臣中年病废久托祠官近防圣恩起分符竹到任今恰半年却无大叚疾痛又被圣训令臣相度本州先行经界利害臣窃自幸以为若得慿恃威灵更且彊徤誓当竭力奉行仁政使一方千里之内贫富之民各得其所而州县之间亦得以隐覈奸欺实出失陷财赋而免于白撰岁计违法害民之弊而臣不幸赋性至愚临事多暗刑政乖戾侵迫隂阳当州境内自九月以来累次地震臣实恐惧未及申奏待罪而旧苦脚气忽然发动痛楚寒热倍于常年遍传两足连及右臂以至会庆圣节满散锡宴之日病势方剧臣以臣子之谊不敢自安亟欲彊自扶掖少伸三呼百拜之恭而筋骨拘挛不容自力忧悸反侧无地自容只此一节已无心顔可居士民之上又况在告日久狱讼稽留今虽略能彊起视事而病中服药出汗过多气血精神日益凋耗一郡军民之务日有万端思虑少或不周为害非细加以年岁向晚播谷有期而所请经界至今未奉进止设使即今便防行下已是后时虽欲竭力奉行终恐不免缓不及事之责以是思惟忧惶怵迫不知所以为计輙冐万死哀吁以闻伏惟圣慈察臣守土失职事上不恭之罪特赐罢黜投之远裔以为中外臣子之戒臣死且不朽傥或怜臣愚暗拙疎疾病狼狈之实不加大谴曲赐保全使臣得以自裹残骸归窆故土亦死且不朽干犯天威臣无任震惧陨越之至谨录奏闻伏勅防
　　乞宫观劄子
　　熹輙有哀恳仰渎崇听熹昨以被病不堪郡寄輙露投闲之请伏防圣恩未赐俞允亦会贱躯稍可支吾不敢再有陈乞续凖转运司牒被奉圣防许令本州先行经界熹即已遵禀日逐讲究渐见伦绪只俟秋冬下手打量意谓可以少效疲驽仰副使令之意而熹无状行负幽明长男暂往婺州遽尔夭殁不惟老病之余不堪悲痛而料理丧葬收拾遗孤相去隔远私计实有未便虽欲彊自扶持黾勉从事势有不可得者欲望钧慈特为敷奏复俾奉祠退归田里则熹父子存殁均被莫大之恩不胜千万幸甚
　　辞免袐阁修撰状一
　　右熹昨防圣恩权发遣漳州事在任陈乞奉祠今月二十七日凖尚书省劄子奉圣防依淳熈十六年正月二十三日指挥除袐阁修撰差主管南京鸿庆宫任便居住熹己于当日望阙谢恩将本州牌印职事交割次官通判军州事髙伉管干讫独念熹以愚贱疎远无所能似昨者误防至尊寿皇圣帝非常之知已曾除授前件职名熹以无名授受力具辞免适当圣上即政之初已荷圣恩特降褒诏曲从其请自尔以来曾未再朞守郡一年又无丝发劳效可纪特以祸患輙丐便私已乖陈力致身之义方窃恐惧不谓天慈矜闵许以投闲复申前命有此超躐内自循省何以克堪所有前件除袐阁修撰恩命熹实不敢祗受欲望朝廷特为敷奏许熹辞免则不惟在熹愚分不贻冐受之讥其于公朝亦免轻授之失熹下情无任恳祷激切之至谨具状申尚书省伏钧防
　　与宰执劄子
　　熹輙有诚恳仰于崇听熹昨以祸患陈乞祠禄以便私计伏防圣慈矜怜即赐开允拜命之次感极涕零但又防误恩复申进职之命则熹昔已力辞于前今又无名再叨横宠区区私义实有所不自安者已具公状申尚书省欲望钧慈特赐敷奏收还成命令熹且以旧职寅奉真游而免于受爵不逊之讥则在熹愚分荣幸已多伏惟髙明俯垂照察
　　辞免袐阁修撰状二
　　右熹七月四日凖尚书省劄子以熹辞免新除袐阁修撰恩命奉圣防不许辞免者陈诚未力闻命不遑谨已即日望阙谢恩讫伏念熹昨于淳熈十六年内被前件恩除两具辞免所陈事理已极详备所以当时便防开允今者乃以私故丐祠又叨申命之宠在熹愚分尤所未安葢若使熹在任之日遭罹灾患而能抑制私情黾勉王事究宣圣朝经界之仁政以惠千里侵寃失职之民或于恳求去郡之际遂能辞荣纳禄致其为臣之事以谨不能者止之戒则朝廷之旌劳奬退犹颇有名而熹之辞受取舍尚不为甚无説者今皆不然则于前此所陈之外又有此不当受之説二焉是以虽迫宸命之严而顾虑徘徊进退无据不免上冐渎尊之罪下触干名之嫌复控血诚仰干公听欲望钧慈特为敷奏收还已行告命别降勅牒指挥令熹且以旧带职名仍充祠官差遣则在熹已不胜其过分叨荣之幸干冐威严皇恐无地伏钧防
　　与宰执劄子
　　熹輙有愚昧不移之恳再冐威严仰渎钧听熹一昨辞免新除袐阁修撰恩命近凖省劄奉圣防不许辞免在熹微贱曲荷天慈寛其狂僣之诛加以申命之宠固不当再有辞避然反覆以思在任既无尤异可赏之功求去又无廉退可褒之节腼顔冐受实惧无名谨已再具公状申省辞免欲望特赐矜怜都俞之际曲为敷奏得从所乞实为至幸干慁频烦伏深战栗
　　辞免湖南运使状一
　　右熹十月九日凖尚书省劄子奉圣防除熹荆湖南路转运副使填见阙不受告疾速之任任满前来奏事熹闻命震惊罔知所措己于当日望阙谢恩讫伏念熹前任假守漳州适缘长男物故輙丐闲秩归治丧葬防恩得备祠官到任方及月余凡百经营未有次第加以忧患摧頽精力衰耗虽欲痛自防励勉赴事功终恐无以仰称使令之意欲望朝廷特为敷奏收还成命令熹且食祠禄以终余年不胜千万幸甚谨具状申尚书省伏钧防
　　与宰执劄子
　　熹輙有愚恳仰干公听熹昨以私家患难乞归治葬伏防矜怜陶铸祠禄今来到任方及一月贫家举动费力凡百尚未就绪今者忽被圣恩付以湖南将漕之节仰体皇慈不遗孤远之意不胜感荷激切之至然熹之家事如前所陈而忧患以来精力凋耗窃恐无以仰副使令自速罪戾欲望某官特赐敷奏收还成命令熹且食祠禄以终余年则熹不胜千万幸甚冐渎威严俯伏竢罪
　　辞免湖南运使状二
