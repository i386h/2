<!-- { "loadSidebar": true } -->
　　徙倚孤亭对碧江江天妙趣领无双是谁特地引诗兴棹破烟波一野艭
　　右张训礼江亭揽胜
　　师弟聨珍画出竒【松年师张训礼见画史防要】髙人读易小窓时枫丹松緑成乎性仁智分眀各见之
　　右刘松年秋窻读易
　　小景由来称恵崇沙汀烟树望无穷不知何处吹渔笛惊起水禽飞破空
　　右释恵崇沙汀烟树
　　依树凭流徙倚时奚僮恰看抱琴随谓僮不必开囊抚松韵泉声自谱之
　　右赵孟頫松泉髙士
　　万顷江波滟月华髙人浮艇似乗槎钟陵固是得私淑天水居然有克家
　　右赵雍澄江寒月
　　咏尤通雕西园雅集图犀角杯
　　无锡尤通工切磋刀为笔却匪钳罗【罗钳吉网皆刀笔吏若刻木角器虽以刀代笔觉胜酷吏逺矣】诸贤风雅传真面道古如斯物岂多
　　夜雨【四月十三日】
　　傍晩宻铺云入夜细霏雨始细继酣放雴声落檐宇心希彻夜听谓当霈泽普片刻遂少间【去声】欹枕徒延伫晓起劚地看润只过寸许将欲解愁烦落莫意增怃
　　阅武
　　健鋭营兹驻今将四十年虽安不忘耳得力则诚然【戊辰嵗于香山置健鋭营训练八旗兵丁素称精鋭从前平定凖夷回部大小金川屡经征调实为得力】讵独骁腾捷所嘉心意坚【满洲兵临阵以退缩为耻不似緑营懦怯恶习往往有兵不顾将脱逃之事兹因台湾逆匪林爽文等纠众不法调兵进乃因黄仕简任承恩二人观望误事以致贼势鸱张总兵郝壮猷所带兵丁遇贼溃散退回郡城其畏葸失律罪无可逭若緑营弁兵俱能如八旗劲旅奋勇坚心埋根前进自当早获渠魁扑灭蒇事矣】闲因示戎诘亦以寓恩宣【香山地逺京城健鋭营列伍萃处无外诱习气故能操练精熟每驻跸此地必亲临阅视分别颁赏其中技勇超众者加倍恩赉以示鼔励】
　　实胜寺
　　实胜寺建山之阳置健鋭营早有记【乾隆戊辰夏用兵金川以彼恃碉之险攻久未克因忆敬观　　列朝实録开国之初我旗人蹑云梯肉薄而登城者不可屈指数以此攻碉何碉弗克因命于西山之阳设碉而简佽飞之士习之未逾月得精其技者二千人命大学士公传恒为经畧统之以行逮平定金川后即就碉傍旧寺易其名曰实胜昔我　　太宗破明兵十三万于松山杏山之间归而建实胜寺以纪勲兹仿其例合成功之旅立为健鋭云梯营并于寺之左右建屋居之详见己巳嵗御制实胜寺碑记】以遵
　　家法宣国威实赖八旗兵子弟平定西域及金川无不功成庆如志【自立健鋭营后所习云梯马步射鸟鎗诸技训练精熟趫捷勇往嗣平定西陲及大小金川得其力居多】何意海外邪教辈俾两提臣误军事【上年十一月台湾逆匪林爽文等倡立邪教天地防滋事不法水陆两路提督黄仕简任承恩带兵前往捕不意伊二人互相观望贻误之罪实无可逭】一南一北自株守与贼以暇贼生计緑营恇怯恶习成遇敌猖狂即退避以致蔓延恣枭张三月待久捷未至【黄仕简防兵郡城任承恩株守鹿巷一南一北迁延不进与贼以暇致令蔓延窃发甚至总兵郝壮猷恇怯无能遇贼奔溃已经三月有余尚未殱灭蒇事】幸子虑早遣将臣一新旗鼓申军律【叶】稍待调兵抵台湾殱贼安民整吏治【贼匪事起于去年冬至月黄仕简任承恩既到台湾至弥月未见奏至攻情形即虑彼二人必至误事辛早见及此命李侍尧为闽浙总督往办军需而令常青飞渡台湾授为将军督兵贼并将失律之郝壮猷于军前正法以警将士常青到彼后查奏贻误情形果不出朕所料其筹办整顿兵力进诸务颇合机宜申眀纪律旗鼓一新惟以现有之兵因黄仕简等调遣失宜未免气馁奏请添调广东浙江兵七千名俟到有三四千名即先行带领自南而北以期生致逆贼首犯其余么防小丑无难一鼔殱戮浄尽绥靖海疆俾被难羣黎复安生业现在尚须厚集兵力不得不少迟时日盼望捷音殊深悬廑此事总由用黄仕简任承恩二人不当所致而误用二人则朕之过实为慙愤耳】用人之失我实当畧叙其详不胜愧
　　山阳一曲精庐
　　一曲得山阳爱他委宛藏既幽还复旷首夏却仍凉即景阅图画消闲展缥缃长【上声】卿先获我城占五言长
　　对瀑三章
　　从来性与瀑为宜不可无言恝去之短什长吟泐昔日聆声睇色又斯时
　　昌黎文里示前旌不得其平物则鸣试看飞流触石下有何施设有何情
　　风为宫征雪为涛一例田盘气韵豪春仲夏初经两月【仲春驻跸盘山对瀑距今虽经两月而情景宛如一致】由来不隔半丝毫
　　得一书屋自朂
　　天地及王者胥因得一成乾坤无意运宵旰有为亨难易分明是【天地易而王者难故曰为君难】盈虚消息呈惟钦括尧典日励守吾贞
　　浄凉亭
　　水浄风凉处一亭荟萃之动为轻绮縠静是朗琉璃信矣上下合于焉左右宜昨年望雨际何又值斯时
　　题琢情之阁
　　性为情之本情乃性之末本末巳犁然任情实非达曰任已为失琢之益乖刺每咎前错题【此题向为内翰所拟未检防而用遂有吟咏然究不以为然也】成事不説抹
　　登懐风楼口号
　　君子徳风小人草民懐其化始称和讵惟襟袖披凉爽一拾级间慙愧多
　　陜西巡抚巴延三复报得雨诗以志慰
　　仲春得雨麦芃苗【前据巴延三奏西安省于二月十一二及二十九三十日普得时雨麦苗长发】季春得雨麦结穂【兹又据奏报省城于三月十九至二十一日又二十四五两日连得透雨并西安同州凤翔汉中兴安延安榆林七府属邠州干州商州鄜州绥徳五直州暨所属于三月初十十五十六十九至二十二等日得雨深透髙下均霑麦禾正当吐穂之际得此渥泽结实可期饱满察看情形丰收可卜等语陜省连次普霑西望不胜欣慰】苗而秀及秀而实胥被时甘佽农事麦秋之稔已可卜西望那能不慰志却是近畿亟待泽每作微霖弗大霈【叶】拈毫恧以艰成章亦惟自艾祈
　　天赐
　　十方普觉寺瞻礼
　　偶因月望礼金仙咫尺精蓝五里便请雨况当临未雨述年何用举唐年【是寺唐时名兠率后名昭孝又名洪庆明时曰永安见帝京景物略至雍正十二年始　　赐名十方普觉寺】恤民本合殷勤苦让佛于焉自在眠【是地又名卧佛寺殿中供卧佛旧云二今只一亦无从考矣】一二二而一莫辨不如无语且随縁
　　含清斋
　　寺侧有书斋廓如亦自佳山容标画展泉韵与琴谐适尔归澄照悠然引静懐于斯得五字初不费安排
　　古意轩
　　意自蕴于心而轩额已古然岂易言防古宁容易覩法古已致艰泥古或隣卤只兹对古山无毁亦无誉【叶】如是百千秋吾意与之与
　　咏旧端石玉堂砚
　　防妃盖久别龙賔呵出滃蒙吐玉津十砚轩珍今萃四【是砚为闽人黄任十砚斋中所珍任字莘田康熙壬午举人官县令有砚癖内府旧藏其三兹又得其一】复宜四美具其邻【内府箧弆董其昌鉴藏名画四巻顾恺之画女史箴一李公麟蜀川图一九歌图一潇湘卧逰图一以四美具名之兹黄任所藏十砚中已得其四亦可谓四美具云】
　　题赵葵杜甫诗意图
　　抑为淇澳抑潇湘飒飒蒙蒙引径长却得幽居临渌水传神写出杜襄阳
　　王孙棨防本尊严画笔饶他李董兼悟得勲名胥梦境竹深荷浄处消炎
　　张翥犹能见信庵【是图有元张翥题诗防云画自赵府来末书信庵当是赵葵南仲笔盖其时尚有信庵欵识后为俗工潢截去实可惜也】失因潢惜何堪元明多少名人咏致叹沧桑总幻谈
　　按宋赵葵字南仲号信庵赵方之子与兄范俱宣力行阵屡立战功授少师武安军节度使进封冀国公赠太傅諡忠靖陈基称葵有墨梅石刻在虎邱寺是巻画笔在李董间写竹深荷浄颇得杜甫诗意后有元翰林承防张翥诗防翥犹及见信庵题款惜为俗工重割去巻中有梁清标印题为竹溪消夏其余郑元祐诸人题咏率称其父子勲业致叹沧桑惟眀庐陵张昱诗有荷浄碧溪烦暑外竹深团扇小亭开之句与葵画意脗合因改正题为杜甫诗意图并识咏雕漆赌墅文房
　　赌墅方赢复奕棊淮肥报捷羽书驰矫情既作无喜色屐齿何须又折之
　　玉乳泉得句
　　静室居最髙今来尚未至五宿眀当旋讵可遂恝置轻隂韬日色弗炎多爽气路经玉乳泉驻舆成小憩淙淙喷灵派石髓苓馨粹有茶亦可烹有墨亦可试仆人欣息肩而我引诗意一举乃两得句成便前诣
　　静室
　　昔或跋马行今每乗舆到今昔原不殊何易老和少九夏乏祁寒隆冬无赤曜然彼日日间原弗遽改貎即如此髙居本自卑处造于其步步际亦岂防易调知然而哓哓静室静我笑
　　迟云馆绎义
　　舆过迟云馆遂绎迟云义迟义本有二平去音各致平音乃谓徐去音则训待【叶】而其义亦通因徐方待暨云迟【平声】乏速方我迟【去声】多愁意迟【平声】者视其疾迟【去声】者愿其至肤寸作甘霖盈尺利农事
　　试泉悦性山房
　　泉韵风情静者机松枝竹鼎火升微【所谓文火侯】但谋口食无闗性苏【轼】陆【羽】由来两涉非
　　题张宗苍画
　　杜老传名语曰惟能事迟【杜甫戏题王宰画山水图歌云能事不受相促迫王宰始肯留真迹】宗苍得其秘神绘对斯竒山耸天如接云低树带滋忆前看画就曰气韵来时【昔每观宗苍画问成否曰气韵未至少旋曰气韵来则画就矣此防得画法三昧庸史不知此也】
　　咏竹柄玉石子蟠桃如意
　　老坑子石宋时珍【内府有蔡襄端溪子石蟠桃研】此玉捞从玉水濵天女散无着摩诘防妃共可友龙宾










　　御制诗五集巻三十一
　　钦定四库全书
　　御制诗五集巻三十二
　　古今体五十三首【丁未六】
　　香山回跸至静明园之作
　　两次浓云落雨纎【昨十一日十三日两次得雨俱不过寸许】却怜总未被优霑今年惭似昨之况【止年驻跸香山三日亦值望泽今仍似去年景况为之慙闷】五日期仍六不詹山色泉声愁伴侣松竒石诡肯贪淹静明路便灵祠在【天下第一泉　龙神祠在静明园内回跸路经即诣祠防申吁祷】叩请甘膏渎岂嫌
　　第一泉
　　龙神祠请雨叠去歳韵
　　昨幸麦苗蔚今看麰穂葱最怜报秋景益切吁
　　恩衷霈泽优其渥省躬惭且忡民天庶几鉴翘首望云空
　　题乐景阁
　　阁据玉泉中泛惟舟可通山明水秀纳李画【唐李昭道工界画楼阁】杜诗同只切望霖苦何曽乐景融鸣榔教竟过敷政觐臣工
　　含晖堂视事
　　堂与东门近畴咨前席俱【堂在静明园东门内是日于此宣见廷臣视事】勅几随处可厌见敢云乎精一道甄筦寛严政协枢含晖如绎义私照奉其无
　　清音斋
　　谁是清音者无过松与泉谡中仙籁合淙处俗尘湔古意一斋永
　　奎章两字悬【斋额　　皇祖御书】设逢愁雨际今
　　昔想同然
　　赋得沧海遗珠【得渊字八韵散馆题】
　　沧海水归极物无弗育焉独称蚌含泽有似月辉川弗禁量斯大如遗徳乃全鱼殚信痴耳龙守试防旃卖椟玫瑰饰照乗十二连语诚隣诡诞流岂择方圆象防得于幻重华捐在渊取材如拟喻却虑失其贤
　　降防缓徴直春间缺雨三十一州县厯年新旧钱粮诗以志事
