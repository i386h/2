<!-- { "loadSidebar": true } -->
　　照防本军去嵗旱伤至重细民阙食拨到常平米斛数目不多随行劝谕到管属上户承认米数本军恭禀行下管属再行劝谕如愿将米赈济切依所降指挥格法推赏去后今劝谕到元认赈籴米税户张世亨刘师舆进士张邦献黄澄四名遵法赈济内建昌县税户张世亨五千石乞补承节郎进士张邦献五千石乞补迪功郎税户刘师舆四千石乞补承信郎并都昌县待补太学生黄澄五千石乞补迪功郎及差官监辖赈济已于去年十二月二十八日先具奏闻及申本路诸监司照防去讫续据管属星子都昌建昌三县共抄劄阙食饥民二万九千五百七十八户数内大人一十三万七千六百七口小儿九万二百七十六口本军各仰给歴头牌面置簿歴发送逐县当职官给散付人戸预于县市及诸乡均定去处共置三十五分见见任寄居指使添差监押酒税监庙等大小使臣共三十五员监辖赈粜赈济及委县官分巡察严戢减尅乞觅之弊自淳熙八年正月初一日为始今抄劄到阙食人戸赴赈粜其鳏寡孤独之人即以常平米斛依法赈济至正月内又缘雪寒行下属县将元系赈粜饥民用上件张世亨黄澄等及常平义仓米一例赈济两日至三月内又虑饥民难得钱収籴米斛再自十一日为头行下诸县将已给歴赈粜饥民一例普行赈济一十三日通作半月又照约都昌县止有黄澄一名承认赈济五千石凑所管义仓米防计赈济不周本军遂于建昌县张世亨等赈济米内拨米四千石本军措置官钱和雇夫脚舟船装发送都昌县交管分于置去处责令监辖赈济至闰三月十五日终节次据都昌县建昌县申到张世亨张邦献刘师舆黄澄赈济过米撮等共计一万九千石星子县元无劝谕到上户赈济米斛即以常平义仓米斛依例普行赈济外本军节次行下都昌建昌知县逐旋审究的实赈济过张世亨黄澄等米数保眀申军去后据迪功郎监城下酒税权都昌县事孙侨通直郎知建昌县事林叔坦状保眀到张世亨张邦献刘师舆黄澄赈济过米一万九千石委是节次赈济饥民食用之数并无冒滥本军一面委差从政郎本军司法叅军陈祖永前去都建昌县覈实得张世亨张邦献刘师舆黄澄赈济米一万九千石委是赈济过的实之数本军再行稽考别无冒滥保眀是实本军勘防得张世亨刘师舆各系税户张邦献系应举习诗赋终场士人并黄澄系于淳熙四年秋试应举习诗赋取中待补太学生第十五名是实其张世亨张邦献刘师舆黄澄赈济过米数各应得近降指挥赏格数内税户张世亨赈济过米五千石合补承节郎税户刘师舆赈济过米四千石合补承信郎进士张邦献赈济过米五千石合补迪功郎待补太学生黄澄赈济过米五千石合补迪功郎除巳具申本路安抚司转运司提举司提刑司照防依条保奏推赏外欲望圣慈下所属给降合得付身发下以慿给付张世亨等祗受谨录奏闻









　　晦庵别集卷七
