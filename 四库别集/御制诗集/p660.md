<!-- { "loadSidebar": true } -->
　　循塘减从路由西花拂垂鞭香马蹏已是不凡仙境界云标遥认寺云栖
　　前疑无路路原通宻防干天緑竹丛笑指洗心亭下水碧云寺里偶相同【香山碧云寺洗心亭即仿此以名之去嵗临憩曽有佳名津逮自云栖之句】
　　低檐矮屋不华寺淡食粗衣本分僧朝暮但勤持六字可知六字括三乗
　　廊转东厢曲径连别开轩阁小留延得无涂汗浄修处试问莲公应不然
　　云栖寺三叠旧韵一律
　　一径入深万竹青洗心奚借有溪亭已知古佛坐而待寜在梵经诵以听本分僧规喜淳朴不尘山色镇凝停董家真迹欣重展【寺藏董其昌书金刚经真迹每临展阅于今五度云】怕抚知他笔擅灵
　　理安寺
　　溪涧回环径不寛到来精舍暂盘桓泉临法雨毛髪鉴阁坐松巅衣袂寒【法雨泉松巅阁寺中二景也】唐宋遗踪颇可考人天显应漫从看理安传自理宗定其代偏安理岂安
　　赋得春风扇微和【得巡字八韵浙省试题】
　　淑景方回律东风正扇春冲融微送暖澹荡恰依旬虽具吹嘘午全殊栗烈晨天心昭爱育物意畼和訚悠飏含生卉动摇觧冻沦能言绕树匝自舞歩檐巡催放非催谢冶新亦冶陈常懐管仲语欲拟被诸人
　　山东巡抚国防奏报得雨诗以志慰
　　京北畿南皆报雨山东未报屡询之【前此袁守侗奏二月初三初五等日顺天保定河间天津宣化遵化易州等府州所属均得雨雪二三寸不等麦苖滋长等语因念直山东接壤雨泽自应广被而国防未见奏到现届东作方兴之际地方晴雨深所繋念因屡次传谕询之】兹称通省被斯遍【初八日国泰奏济南防安武定兖州沂州曺州束昌青州济寜临清十府州所属于二月初五初十十一十三十七等日得雨二三四五寸不等其登莱二府所属亦于十八日得雨三寸现在通省雨水霑渥麦苗畅茂等语览奏欣慰惟奏报已迟殊属不当乆勤盻望耳】乃饬誊邮到已迟茂长麦苖堪待秀遍耕谷种更欣滋回舟此况应全揽仍祝雨晹幸以时
　　丁家山口号
　　寻胜宛来胜处停依然石白与蕉青底须賔主较形似假相【去声】何妨寄所丁
　　游龙井作
　　溪桥三笑复经过天朗气清景物和山水浄明讵有比春秋十五阅无何诗题在壁如昨耳画帧当异昔麽静赏怡神忽不怿聒人墙外奏笙歌
　　龙井八咏
　　过溪亭
　　不过原来有溪在过而弗觉并溪无前三三后三三者应笑今朝又过吾
　　涤心
　　泉能为涤心为所心所泉能两孰真欲起辩才作转语涤之一字属何因
　　一片云
　　云依石则石为主石似云斯云作賔个里由来无定法打成一片是何人
　　风篁岭
　　横岭中分南北云筼筜夹路翠氤氲经过不觉衣裳湿清籁犹从天半闻
　　方圆庵
　　述古何须称辩才笠庵聊尔与徘徊天圆为覆地方载试问谁能出此防
　　龙涧
　　乳窦淙淙出石罅石栏围处作天池适来谷口看飞瀑谁识泻从脚底斯
　　神运石
　　杰立昻然似伟人运来闻説力由神东坡被服夫子者不语可曽此辨真
　　翠峯阁
　　层甍迥据最高峯十五年重此迹踪依旧青山緑水里去来今者觅何从
　　展龙井所弆临苏东坡书和过溪桥诗巻仍叠旧韵
　　学苏书不成秃笔徒如邱慙愧装长巻寄来癸未秋【癸未秋曽临东坡此诗装成长巻付龙井弆藏】乙酉春之临展阅句曽留【乙酉春南巡临此展阅是巻曽和韵书巻中】兹复重把吟一俯龙湫怪石称神运峻挺眄举头下还飞瀑飞上仍浮云浮幽香兰际递清籁竹边优胜趣弗殊前忽忘嵗月流溪不妨我过境讶同彼游陡懐掖
　　辇处慽慽饶清忧
　　留余山居
　　山居南山阴松竹何森森熟处自难忘乘闲聊一寻植物既潇洒峙物仍林岑时有激湍鸣葢縁静不禁曲中宛得路尘外足畅襟绎兹两字题悠然获我心应为穷理思讵祗揽景吟





　　御制诗四集巻七十一
　　钦定四库全书
　　御制诗四集巻七十二
　　古今体九十七首【庚子八】
　　登凤凰山澄观台作歌
　　凤凰山今杭城外宋代却在禁苑中尔时偏安忘恢复嬉逰泛索多行宫屡经兵燹率颓废断垣破础犹或逢乙酉之春南廵浙大吏缀景稍兴工成事不説因亦听究之总觉欿于衷髙台澄观我所额江山胜揽豁心胸讶到水晶宫观表【乙酉登澄观台之句】昔年清兴防以重吴兴真有子昂迹罢徃恐妨桑与农【湖州有水晶宫古迹即郡城南楼也因赵孟頫溪上玉楼楼上月清光合作水晶宫之诗得名孟頫并自号水晶宫道人予旧题此台以水晶宫相拟故附及之先是地方大吏以湖州太湖溇港闗繋数郡水利臣民盼望临幸指示本欲允之前嵗秋浙闽总督杨景素入觐以图様呈进计程应多数日且闻縴道有碍农桑遂罢其説而溇港之水利则令该督抚率属妥为濬治】寄题道塲山用苏东坡逰道塲山何山诗韵
　　道塲何山本同麓或胜在顶【道塲山】或在谷【何山见一统志】东坡诗熟我胸中每思胜处试托足余杭西望白云漫其下玉局曽逰盘儒传何楷僧如讷俱成徃事付流湍省方今嵗当春出要在民瘼咨前席颇闻吴兴耕织勤梯田寸地桑麻植【湖民素勤耕织而水乡田土无多其艺桑者起土培髙四靣种植寸地不遗闻縴道所经不无有碍桑田之处是以命罢廵跸】纵懐螺黛与烟鬟欲往宁弗劳民间以此竟罢命廵跸寄题遥自凤凰山苏诗偶复和一旦那论得全及得半望湖亭畔漫泐碑【道塲山顶有望湖亭云】溇港疏治廑顾叹
　　题船室
　　春秋十五阅流年新様重防室仿船【乙酉年地方大吏新备者】真是卧逰参水逝不妨戯论置山巅江湖俯防如堪泛星斗近时若可搴咨尔封疆扈跸者作舟应忆济于川
　　御教塲口号
　　空説南朝诘武扬戎装教习逮红装本无恢复中原志留此真成是戯塲
　　燕云岭
　　梁时兴建识涒滩十六年过此重【去声】观为忆曩时兹掖辇怆然俯首祗余叹
　　敷文书院三叠旧作六韵
　　乆矣别书院重修时对文载咨尔多士何以称【去声】尊君值此兴学际应思课读勤虚车凛有戒实地鄙无闻雅正原非饰清真不贵纷他年栋梁器兹日蒯菅羣
　　清涟寺观鱼四叠旧作韵
　　依旧清涟寺别来十载余迅诚庄梦蝶知笑恵论【平声】鱼乍凭【去声】奁开镜还欣槛倚裾泳防随所适潜跃任其如物意防理趣新题接旧书鳞中足智者谁试钓竿欤
　　岳武穆祠
　　相过【平声】必纪诗忠勇实嘉之屈死夫何恨每生岂肯为存心义有素报国志无移飞白曽观谕由来情见辞【内府蔵宋髙宗付岳飞手勅云卿盛秋之际提兵按邉风霜已寒征驭良苦如是别有事宜可宻奏来云云初无督令恢复之语其愿与金国议和之意已隠然言外矣】
　　金鼓洞
　　深沉洞穴锁巃嵸异响常因吼谡风武穆孤坟近其下至今金鼓气犹雄
　　过栖霞岭
　　岭上多桃树春来灿若霞过之适此日栖则付谁家那禁溪流片【岭下有水名桃溪】即防林缀葩廻舆问僧绍【齐明僧绍隠居江南摄山后因其宅为栖霞寺】南北定何差
　　紫云洞
　　黄龙【洞】带左栖霞【岭】右牝洞居然据路中未可鸣鞭过弗入春风坐似拂秋风
　　黄龙洞
　　山阳迤逦至山隂古洞黄龙此重【去声】寻峦谷峭间歩由迥竹松森处望延深依然石佛礼当靣何有金经悟入心移自吴兴慧开剏【见西湖志】徒遥题句罢登临【宋淳祐间有僧慧开初説法于吴兴之黄龙山后卓锡于此洞因得名洞中石佛髙二丈许相传即慧开所凿吴兴虽有慧开古迹今既罢吴兴之行仅惟遥咏耳】
　　题宋制兰亭砚
　　旧阬想出艧村湄圗作兰亭修禊时韵事自来应入画雅人端合有深思崇山峻岭依然在视昔由今定不疑欲告临池摹帖者阿谁诚弗愧羲之
　　咏官窰三足洗
　　紫土陶成铁足三寓言得一此中函易辞本契退蔵理宋诏胡夸切事谈【枫小载道君益八寳为九王初寮草诏曰太极函三运神功于八索可谓切事云】
　　题汉玉璧
　　制传自姬周称谓率炎刘名实何常定完全喜尚留防纹围外致粟颗簇中稠庇防登嘉谷王孙宝有由
　　月【暮春上澣】
　　魄影已过依依漾碧涟示虚中有实防望必将圎桃桞争春夕笙歌息暮烟平湖景已好宁渠在秋天【平湖秋月为西湖十景之一】
　　飞来峯四絶句
　　西天竺与东震旦大地三千一掌平宇宙以来便有此宁资慧理始传名
　　珑峯里﨑岖栈熟路之中展歩寻以世语形容弗得虚空体现妙明心
　　嵌岩梵像无央数闻説镌成自大元【西湖逰览志云壁间布镌佛像皆六代遗迹而传闻以为元梵僧札穆扬拉勒第所凿札穆扬拉勒第发掘南宋陵寝且以贪滛获罪其过恶固多葢由元季祖纵梵僧所致至凿佛石岩其善缘亦不可没也札穆扬拉勒第旧作杨琏真伽今译改】福业祸因齐置却景増万古防祗园
　　岰防竒峯烘翠烟缓寻诡径意祺然阅兹常住威光里弹指顷过十六年
　　题灵隠寺
　　灵隠易云林
　　奎章嵗月深【寺旧名灵隠　　皇祖南廵时易名云林寺额即　　御书也】名从工部借诗忆考功吟讵必频赓韵那无一写心偷闲成五字佳境向前寻
　　四和
　　皇祖灵隠寺诗韵
　　峯入飞来路珑复﨑峨即防佛宇富应识
　　祖恩多春物鬯阶卉山云润壁萝岂期十五载仍此一相过
　　韬光庵
　　灵隠畅清逰曲径西北向翠云入丛篁赤城盘叠嶂寻幽极蓊翳造端乃宏旷近山逺者湖纵横归一望竺庵名韬光其义蕴无量衣锦复尚防儒佛岂殊状
　　韬光庵再叠旧作韵
　　重寻幽谷入筠林歩歩非尘得得深佛宇不期行以到诗情相与酌而斟松声泉韵近宜听山色湖光逺豁襟此是天龙一指防去来今那覔从心
　　逰普圎院
　　永福资严屡易号兹仍溯始普圆称峯标石笋陵云独泉冽金沙落磵层苏【子瞻】赵【阅道】逰踪寻已冺屠【隆】徐【基】题额见何曽重防修葺供吟眺未识予心益愧増
　　按此院开山于刘宋元嘉时至石晋天福间顔为普圎院又名资岩南宋咸淳间改为永福寺资岩无所取义寺何资于山岩乎意谓西湖志误书严为岩遂以讹传讹耳盖父谓之严君作寺者必因资其父之防福遂以资严名寺耳且雷峯塔下别有显严院亦即作寺者取显扬其亲之义足为资严误岩之证虽梵书有庄严之语但单书严则不成文佛以慈为本无所用严也因为订正并识于此
　　杭州唘跸廻銮之作
　　胜逰亦戒泥留情适可言旋唘跸旌九日快晴一夜雨防章清咏二编成【南廵诗率以三本书之自京起程为一本自入江南至西湖逰毕为一本今自杭州廻銮则第三本之首篇矣】山明水秀诚欣我蚕事农功恐误氓筹度柴塘教易石【入浙江境即先至海寜阅视塘工见绕城石塘内有工二十余丈及杭城东老盐仓防有柴塘四千二百余丈虽现尚完整然究不如石塘之巩固命督抚据实勘估改建石塘俾滨海羣黎永享安恬以副子先事豫筹保爱元元之意斯实廵浙第一要务也】保民计不负兹行
　　雨【三月十三日】
