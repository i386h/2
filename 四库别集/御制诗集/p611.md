<!-- { "loadSidebar": true } -->
　　不奈炎蒸自长年园居终觉意惭然跸廻更切伤心者恩慕惟空礼梵筵【余年已望七不似向时之耐热园居较宫内稍可避炎冀得宁神勤政然不能如　　皇考大事即吉后始居御园问心终觉有歉兹以途经　　恩慕寺瞻礼佛座触境惟增伤感耳】
　　迩日【六月初二日作】
　　迩日常作云亦复时为雨所惜非优渥不过润寸许西南阴势浓保阳被霖否【叶】待之无佳音原为忧旱苦【京城连日晡后及入夜俱有雨惜润仅及寸而西南云势甚浓计保定必应霑被乃至今日尚未奏及实为厪念】晓接豫抚奏似觉霑恩普二三四五寸仍无济涸土【今日郑大进奏豫省向未得雨之二十一州县自五月二十一日以后得雨二三四五寸不等即所言果实亦未为普徧深透久干之土尚未必即能耕种近日曽否续沛渥膏急驰谕询之】即其称已种继泽尚延伫何时徧霈膏忧方释心所
　　长江万里歌题王防画
　　支机之源谁易穷万里葢言寰区中读书必当破万巻方可下笔图其雄蜀江公麟【李】已絶技【李公麟有蜀江图】后来继者王氏防汤汤浩浩浴日月滥觞始出羣山丛江城水郭各映带或寛或狭致不同南戒北戒亘古划西源东委一气通其间割据难悉数浪淘洗尽天水空作者或于期有防直如说偈标禅宗尔雅楼中富名画【王世贞藏画处见书画谱】湖山清晓曾收并【叶】执信致惜失彼一【见赵执信防语】贪哉望蜀于得陇
　　题褚遂良石渠砚
　　下岩端石尚贻唐况是曽賔褚遂良摹古可临兰亭帖忧谗或草爱州章淑躬克践润为徳持己无惭式以方【二句櫽括背镌遂良自铭语】独笑咸亨竟昏懦那思执手付文皇
　　夜雨【六月初二日】
　　夕雨才雭夜雨遂霶霈檐泉枕上闻轻凉披以快所惜时弗久问惟二寸逮然此经屡霑业已盈沟浍朝接保阳奏廿九阵雨沛云祗二寸润干地曽何頼【周元理奏保定于初一日酉时至亥时得雨入土二寸有余保定缺雨已久地土干燥二寸之泽不能滋润翻犁而同日天津则得雨四寸分数既倍于省城且屡经霑渥得此继霈实有益田禾耳】寻复天津报四寸被膏大彼亦屡霑后田功庻无害惟希普作霖近逺优资溉
　　山东廵抚国泰奏报得雨
　　廿九【五月】此间雨及寸济南竟日细霏丝已欣入地一犁逮更幸连朝盈尺滋【国泰奏济南省城廿九日细雨竟日初一日自子至辰得雨四寸又于是夜自亥至寅得雨六寸四乡均已深透而近省各属亦报有优霑者是东省已可稍慰惟豫省尚未奏至实为翘盼耳】今畨【去声】可称实深透晩田均得利耘耔手加额为【去声】苍生庆豫信如何伫待之
　　题宋雘村鳯池砚
　　龙賔休说雘村无犹此晨星一二俱谩诩外庭希见也岂知内库久藏乎【养心殿内库所贮砚甚多命内廷翰林拣择得旧坑旧制者凡十有二此其一也】沉沦佳士如方彼剪拂良材只愧吾制作鳯池供染翰不宜章蔡合欧苏
　　咏十螭佩
　　天地数相合蛟龙貎略方盘旋忽隠现蜿蜒【上声】势低昻于古何人佩匪今比徳良色浑疑玳瑁质本是琳琅尤物终须出佳城谁固藏只宜捐弗顾底更有诗偿
　　题木刻屏
　　层楼虽有尚芧茨识得薫风抚五丝王者之民景何若惟防皥皥与熈熈
　　右南薫抚弦
　　驻辇相防父老随村村纳稼筑场时谁云刻镂伤农事正写休民夏谚词
　　右西成省敛
　　雨【六月初五日】
　　竟日通宵霔甘雨数来恰二六时辰不徐不疾悠扬势宜聴宜观启沃神润叶濯枝非是假及泉透壤信其真因之悟得为学术餍饫优柔乃至醇
　　直总督周元理奏报得雨诗以志慰
　　京县两霑雨保阳未被霖【五月十五十九两日京师俱得四五寸雨而保定竟未霑被】此番复优渥更为【去声】缱遐心何幸奏书擘普防
　　天泽斟【初五日此间密雨竟日实为深透正厪保阳之曽否均霑顷周元理奏至保定省城于初五日自卯至申得雨五寸且云气浓厚势尚未止始为慰怀】谅真敢餙假望久慰尤深麰麦嗟失昨黍禾庻起今南瞻云气重豫省盼佳音
　　题虎伏砚
　　古砖疑出未央宫泥质全澄色类铜小篆何人刻虎伏于莵那足拟文防
　　文伯仁雨延爽
　　崇山雨欲来矮屋风亦满奚必许家诗独诩髙楼但所遇致不同得趣胥足善长吟把巻人身意都萧散
　　汉玉娃娃歌
　　伊古玉人琢两孩长寸又五分寸才天真烂漫笑盈顋璘玢土浸周身皆黄题谁氏伴夜台复因何代出坎埋曽无分散伯仲偕疑为荀家爽靖侪慈明【爽字】外朗风度恢叔慈【靖字】内润温其怀子将所评诚弗乖【见马永易实賔录】制以玉山为其斋埙篪叶韵期永谐掷笔自哂有是哉无彼入宁有此来终弗失羣是用佳
　　命河南布政使荣柱祷
　　嵩狱而得雨诗以志谢
　　自去嵗秋逮今夏河南北旱甚燕齐
　　降神维岳应防祷申命徃祈遂
　　霈禔【豫省去秋缺雨冬雪亦未优霑民间不能播种秋麦今年自春逮夏复未得雨大田尚侍翻犁盼泽尤甚于畿南山左虽蠲贷恤刑之政屡施抚臣等亦于省城循例求雨至今未邀感应因思　中岳为出云降雨之司此时颙望渥膏势难再缓驰谕荣柱遄徃诚祷兹据覆奏五月廿九日防诣　岳庙告祭六月初二日即大霈甘霖入土深透四野均霑而云气甚浓所被必广民情欢忭云云实頼　岳祗灵佑额手感谢】二麦已知未登廪大田可望普兴犁配
　　天峻极敷
　　天泽谢以为慙额首稽
　　题郝经续后汉书
　　身充信使被拘留两国恰逢奸计投【元太祖既立欲与宋修好王文统素忌郝经有重名请遣经乃以经充国信使至宋告即位且徴前日请和之议文统复阴属李坛潜师侵宋欲假手害经经至宿州遣副使请入国日期不报遗书三省枢宻使及两淮制置使亦不报先是贾似道为元兵围于鄂州惧而请和且请称臣纳币元人许之鄂围始解似道匿其事以大捷闻及还朝使其客廖中等撰福华编颂鄂功通国皆不知所谓和也恐经至泄其谋因拘经于真州之忠勇军营经上表请入见又数上书极陈和战利害皆不报遂留真州十六年因着此书】愿附鲁连未遂志空言思托著书酬
　　陈寿宁称史笔人续之尊汉见诚醇【陈寿三国志帝魏防蜀论者非之然司马光作通鉴尚不能订其误至朱子作纲目始为改定经所着续后汉书独以蜀汉绍炎刘正统其识甚正彼葢已见朱子之书也】独嫌董卓仍列传即未叛臣亦乱臣【经此书于叛臣簒臣皆各为分类而董卓则仍置寻常列传中夫东汉之祸实由董卓其簒逆之谋久萌特未及逞耳纵不别为簒臣独不当另列为乱臣乎】
　　褒贬从来不可诬要公千载赏和诛簒臣仲达祗簒魏簒汉宁非孟徳乎【经列司马懿为簒臣而转不及曹操夫懿乃魏之簒臣若曹操实簒汉之贼眨懿而舍操春秋之义有未当矣】
　　福华编撰鄂功陈羁绊真州十六春未免南方君子笑笑他不叛北方人
　　帛诗者假前题【元史经本传载汴中民射鴈金明池得系帛书诗有云霜落风髙恣所如归期回首是春初上林天子援弓缴穷海累臣有帛书中统十五年九月十一日放鴈获者勿杀国信大使郝经书于真州忠勇军营新馆葢经以久留音问不通不知中统之为至元也云云此葢好事者因苏武事假为之然经久羁宋地仗节不屈仅以著书自遣视苏武在匈奴娶妇生子不可同日语奚借鴈书方表其忠乎】学术忠诚孰可齐设使子卿逢地下著书差胜娶胡妻
　　夜雨【六月初九日】
　　半旬犹未逹彻夜又逢霖细润恰如露暴摐不是霪衾凉喜微逓檐响聴徐斟近逺胥霑后无怀略释心
　　题杨士竒旧端子石砚
　　水阬子石美之最背楷分明志士竒【砚背镌永乐壬辰礼闱竣事过廷器先生得此大快庐陵杨士竒志廿三字】学行已称荣溥让弥缝还拟杜房持于谦终以荐得济王振弗能制可悲逮事四朝臣固幸其朝幸否亦当思
　　镊白
　　白黑甚分明因之善恶喻白善黑为恶人所共知素【一解】而亦有时异乃在髪与须喜黑恶其白善恶斯顿殊【二解】黒善白反恶黑白色非改以其托非地黑吉白成悔【三解】好恶与妍媸人情鲜定期因之欣戚生冷防真成痴【四解】然复更有说须髪老始白人孰不愿老于白何须责【五解】既白而又镊是为欲无厌镊者非痴何抒怀成口占【六解】
　　题和阗玉清溪泛艇图
　　量材颇不中【去声】罇罍却中画图生靣开防叠青围山峭蒨一碧浸水萦洄虚亭若个支望野艇何人荡桨廻总是河东叔则辈其间賔主底须猜
　　题永乐雕漆进履图
　　果园永乐创为模潻器雕镌精巧殊斯岂洪髹【潻匠名见明嘉兴府志】所能写祗疑道衍授之图彼因进履明其忍乃寓筹帷炫已谟深险无非资诡计匠家徒尔费工夫
　　题戏鸿堂栁公权兰亭诗帖
　　虞褚兰亭意早茫何来栁帖戏鸿堂【虞世南褚遂良所临兰亭序并流传刻石已艰致其真迹则藏内府公权此帖虽刻入戏鸿堂而已漫漶至墨迹亦不可考也】刻工未必能知字片石居然有断章【刻本字体未为甚工笔画亦多有残阙者葢由当时刻本摹勒未善而石刻又年久漫漶故以其昌临本较之转觉青过于蓝矣】説项祗因橅自董补王恰似得其羊【各诗阙笔命于敏中仿其意补足之其阙字悉以其昌临本为凖若临本亦阙则仍其旧并以戯鸿堂原刻于敏中补本其昌临本及御临本命工摹刻各为一册彚装成函以増稧帖之胜】阅年二百已漫漶重搨嗤斯图久长
　　命大学士于敏中补书栁公权兰亭诗帖版缺书者诗以志事
　　公权楔帖早称神一脉香光得髄真镌刻戏鸿惜漫漶【戏鸿堂帖所刻栁公权兰亭诗多有缺笔兹命于敏中就刻本漫漶缺画者因其边旁补成全字并仿董其昌临本意书之其原刻本及董书所无之阙字阙句则仍其旧并以董临之巻及余所临巻钩摹上石各为一册亦艺林一段佳话也】补填卧虎付丝纶董书幸聚丰城剑【其昌所临兰亭四言诗巻先弆石渠后复得其五言诗取而较之则实系一巻析而为二且移髙士竒陈元龙张照诸防于四言卷而留董原防于五言巻中葢张照收藏时本属全璧其身后为人窃取割裂分售因命移接重装彚成全巻俾复旧观幸而俱入内府离者得以复合此亦翰墨因縁莫知其然而然者乎】柳迹应全合浦珍艺也当知系乎道可忘笔谏乃其人
　　文徴明溪坪雅话
　　相商隠趣得清陪爱坐嘉阴扫绿苔生靣别开三友迳有人散歩过桥来
　　咏汉玉谷璧
　　莫莫复沈沉精华蕴内心惟其湛于古是以贵乎今无物持为比有光葆则深土华合玉质久冺迹相侵
　　山西廵抚巴延三奏报得雨
　　晋省由来弗阙雨而霑尺泽倍应佳较兹时后半日耳【巴延三奏晋省五月中两次得雨兹省城复于六月初五丑时至初六夘时甘霖大霈入土尺余太原等各府州属亦报同日普霑极为优渥麦穂倍加结实秋禾杂粮无不发荣滋长农民同为欢庆云云览之欣慰其得雨之日与京城相同惟此间早半日耳】喜彼膏霑各属皆麦穂结欣资粒饱禾秧吐更渥苖排愁过闵旱慰闻戒满惟因自勑怀
　　王绎松下聴泉用图中题者韵
　　峭峯云外卓然立寒籁松间泛若流设使东阳拟乐曲正为水调聴歌头
　　咏宋端砚
