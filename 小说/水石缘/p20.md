<!-- { "loadSidebar": true } -->
　　梅听二女之言，并诵己之诗，知石生书内所云联姻绣岭，必是此女。遂取岭图藏入袖内，悄过邻舟。时两船之人俱已鼾睡。梅与盈盈促膝而坐。采苹睇视二女曰：“是巫山？是月殿？何意嫦娥得逢神女？”二女执手相看，亦各惊喜。盈盈问曰：“姊姊既与石生为邻，知他家内还有何人？”梅曰：“他家中只一老母。”盈盈曰：“可知他曾否牵丝？”梅曰：“龙湫地面谁不喜得他为婿？怎奈他遴才选貌，比棘闱取士尤严。那些有一无二的都被他看做落卷，竟没一人中式！”采苹曰：“这等说，你想是他家远邻，不知详细，他现与山姓谐姻，怎说无人中式？”梅曰：“这事我也略闻：山家欲求坦腹已非一载，那女子无缘，石生固辞不允。他几时有谐姻之事？”采苹向盈盈曰：“他这话与那姓松的如出一口，那封书是假无疑。”梅曰：“可是他故人松月波么？”采苹曰：“便是。你这邻舍真不是冒认的。”梅曰：“这人为寻访石君，原来他也到过绣岭？”盈盈曰：“松君来时，石先生已入秦。他访知此信。也往秦中去了。”梅曰：“聚谈半晌，意忘了请教姊姊贵姓？”采苹曰：“我们姓水。”梅曰：“舟中还有何人？”盈盈曰：“老母清氏，家君散人。”梅曰：“姊姊雁行几人？”盈盈曰：“高堂二白，只妾而已。”梅曰：“这位姊姊呢？”盈盈曰：“侍儿采苹。动问姊姊贵姓？”梅曰：“妾也姓水。”采苹曰：“原来是一家！”梅曰：“闻石君家信说，与绣岭水氏联姻，莫非就是姊姊？”盈盈赧然无语。采苹曰：“原来他家里也知道了。”梅曰：“非姊姊不足为石君偶。适言假书是为何事？”采苹言秦中遣人绝亲之事。梅曰：“说那里话？石君家报现从秦署赍发，并不闻有只字提及山家之事。来书之伪，自不待言。何不寄书到彼，以破其计？”盈盈曰：“曾有数字托松君寄去，未知能达得否。还要动问，适言绣岭图从何而见？”梅曰：“去年有一游僧将图赠与石君，至今传遍龙湫，何人不见？”盈盈曰：“游僧乃绣岭雨花宫朗砖和尚，画图乃余拙笔。现见石生密带身旁，彼中安得遍有？”梅曰：“原来是姊姊的妙染！”乃向袖中取画，展向盈盈曰：“这可是么？”盈盈细看，与己作一样精神，不能复辨。惊疑良久，乃曰：“我已省得。还有一事动问，龙湫有二妓：一姓梅，一姓柳。他二人已出青楼，能诗善画，闻与石君情好甚殷。我现藏其所赠云雁图，此图必出二女之手。可知其详？”采苹曰：“可见他二人容貌如何？”梅曰：“闻他二人容貌颇佳，谅不及姊姊。”盈盈曰：“又闻他同居不字，却是为何？”梅曰：“听得二女辞楼皆由石君所感，他两人深被厚德，意欲同赋小星，以明知报也。不知真假如何？”采苹曰：“你便怎么晓得这详细？”梅曰：“因属气节，敝闾竞传，故悉颠末。”盈盈曰：“贤哉二女！不知可有缘分得与同居否？”梅曰：“姊姊远离南服，今欲何往？”盈盈曰：“祖居合浦，家君决意东归，幸得与姊姊相遇。”梅曰：“姊姊既已还珠，石君复到绣岭从何知道？”盈盈曰：“敝梓彼已知之，我临行又留诗在壁，必然入粤来访。动问姊姊欲往何处？与谁同伴？”梅曰：“妾幼失怙恃，有姑母住居梅岭，到彼相探。舟中只一邻妪作伴。”采苹曰：“这等说，我们是同路的。”盈盈曰：“审音察貌，姊姊必非庸人之妇，际此隆冬孤行千里，定非无故！”梅叹曰：“妾薄命，衷肠难诉！姊姊既与石君有约，有日必抵龙湫。妾亦不久返棹，再会有期，中情不白自知！”
　　时已宵分，梅萼取图起别。盈盈曰：“适然相遇，自觉情不忍释。”梅曰：“中怀依企，妾亦具有同情。”采苹曰：“我们总是同路的，明晚将船还泊在一处，大家再好会会！”梅曰：“这却甚好！”盈盈先令采苹入内收拾被褥。采苹曰：“枕头尔放处都不似在家时，怎生睡？”梅曰：“好一位大姊！言词典雅。从来兵强悉由将勇，益知姊姊多才。”盈盈曰：“小鬟喋喋，姊勿见笑。”
　　第二十五段　战西秦函关退木客　开东阁幕府赘松涛
　　山中木客喜音律，解吟咏，僭号称王。大开韵府，招集诗豪，得吟哦军十万。遂筑吟坛，拜诗魔为帅。其军分平上去入四部。演为蜂腰、鹤膝等八阵，开十五国之风，惟秦最强。遂诹吉兴师叩关请战。山公先点强兵把住潼关，传诸将共议破敌之计。诸将皆曰：“噤喉二处，皆称险阻。为今之计，无如多积粮草，闭关守住要害，敌兵资竭力疲，必自散去。我无折矢之劳，坐收其效。此万全之策也！”公艴然曰：“君等差矣！山魈猖獗，妄自称干，关中带甲百万，破此小丑如摧枯拉朽。正当砺兵秣马，灭此朝食，岂可闭关示怯，为敌所笑？”诸将皆不敢言。
　　公遂令谷应领兵迎敌。木客笑曰：“武夫欲以力胜，先自失计。”两军相接，谷应一战而北，引军入关。公闻谷应兵败，大怒，点齐部曲，亲自出兵。石生入见，问：“何以战？”公曰：“尔书生何知军旅之事？”遂出战。木客下令，军中尽披穿山甲，前军竖五十旗，右军执赶山鞭，左军使开山斧，与公战于夕阳。公大败，师尽崩裂。木客乘胜驰之。公正被困，忽一人徒手奋呼，阻截其势。木客师辟易不敢前。公入关大惭，问其人曰：“壮士何来？”对曰：“将军同里松月波，因访令甥石莲峰到此。见公被困，故不辞一臂！”公喜，邀入幕府。
　　石生闻山公师败，笑曰：“不知敌情，焉得不败？”及闻松涛至，二人相见大喜。生曰：“别来寤寐不忘。何意吾兄远游到此？”松曰：“自贤弟出门之后，深叹索居。孟秋，山公书到，说你未至，尊堂十分惊骇。我和笼碧知你不到必是中途有阻，只得出门寻访，以慰尊堂之心。”生谢曰：“劳兄远涉，何以自安？我到此已是七月将尽，舅父说刚有书回，我知家中免不得惊疑，随即遣人回家，不料吾兄先已出门。”松曰：“既遣人回。也免得家中悬念。”生曰：“笼碧近况如何？”松曰：“他安无事，不过如此。府上与梅、柳俱是他照看，吾弟可以放心。”生曰：“蒙他相看，胜于骨肉，心实抱歉！”松曰：“相知周急，事极寻常。况他丰厚之家，更当如此！”生复询二女，松曰：“别后我二人并不曾到他家去。来时曾去作别，两人凄凄困守，容貌比前减多了。”生甚慨叹。
　　松涛正欲言入绣岭之事，适山公来招二子入营问计。二子随同入中军。公自战败，令谷应坚闭潼关，不敢再出。木客令诗魔扎住关前，昼夜推敲，声势甚盛。松谓公曰：“吾观敌人有倾岩赭岭之雄，公诚不可与争峰！”公曰：“吾方欲励兵益众，以图必胜。如足下言，将如之何？”生即曰：“甥早已探知敌情。御此敌安用长枪大戟？直须赋诗，退之可也。”公曰：“即如子言，宜速为计。”生与松涛计议，谓松曰：“吾欲先为茗战，君意若何？”松曰：“一路被村醪所困，正欲借此洗发精神。虽非所长，愿佐旗鼓。”
　　生将军中亦分四部，建陆羽、龟蒙、毛文锡、卢仝四帜。上锈龙团凤饼之状，色尚紫，名紫云堆。两人各率二部：涛名松萝军，生名石花军。齐到关上。敌兵望见旗枪林立，遂来挑战。两军开关迎敌，七战而诗魔退舍。松萝、石花二军皆翊翊风生。石生复决蒙泉以灌之，腾波鼓浪，沸声如吼。敌兵荚战两军，遂列于关外。木客闻诗魔战败，并力御之。山公亲往犒师，谓二子曰：“敌虽暂退，终相持不下，奈何？”二子曰：“破敌必待夜战。”公曰：夜战宜多张火鼓，以助军威！”二子曰：“无庸。”
　　一夜，四天锁碧，皎月当空。下令军中按甲束兵，各依节奏高歌赵宋、元、明之诗。敌军闻之，莫不技痒。诗魔与木客同登壁垒，倚月静听。诗魔曰：“宋以词胜，元以曲胜，明以文胜。五七言皆平弱无奇，不足畏也！”木客遂令军中歌而和之。次晚，二子复令大军稍前，歌初、盛、中、晚四唐诗。木客曰：“此非晚夜之比！”诗魔曰：“诗盛于唐，调虽高，犹未尽善。歌而和者如故。又次夜，二子复令军中歌晋魏六朝及两汉诗。木客惊曰：“语和而庄，义严而密，又非前夜之比！”诗魔心颇怯，不能应。军中寂然无声。二子笑曰：“山鬼伎俩已露，益以后劲，立见荡平矣。”松涛编板屋，得《小戎》妇女千人。至夜，两军翊翊，直逼敌营。或击瓮，或叩击，呜呜然齐歌秦风《车辚》、《四铁》、《小戎》、《蒹葭》、《终南》、《黄鸟》、《晨风》、《无衣》、《渭阳》、《权舆》十篇，敌兵大败，诗魔降，木客夜遁。
　　山公闻捷大喜，出关相迎。大军凯歌《六月》，振旅入关。营中置酒命乐，欢声洋溢。公亲酬二子，松曰：“非石生不为功，草鄙之人何与？”生曰：“克敌皆吾兄之力，何多让也！”公曰：“左提右挈，勋实相等，行当表奏，以彰懋德！”生曰：“松君虎贲之士，表荐允宜，甥不过逢场作戏，何能之有？况扳花念切，军功亦不敢当。”公嘉其志，尽欢而散。
