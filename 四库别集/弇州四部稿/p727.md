<!-- { "loadSidebar": true } -->
　　毎阅巻中苏世长状防为之絶倒因记其在隋二事其一大业中为都水使者炀帝尝谓之曰卿面何类病驴世长再拜呜呼以手据地蹙项败面作病驴状羣臣掩口而笑帝大悦赐帛百尺其一在陜里邑犯法不能禁乃引咎自挞于防伍伯疾其诡鞭之流血不胜痛呼謈而走因戏书巻后再阅之宁不再为絶倒也史称其有机辨嗜酒简率无威仪葢宛然矣第其仕唐能直諌又有子良嗣为通明相神尧数赏其直而数调诮之当亦以此
　　摹古畵后
　　右集古畵摹四本合一巻其一为顾凯之女史箴内当熊一叚顾本乃是五代人摹笔余尝于丁卯秋都门外萧寺中见之独爱所畵当熊事元帝貌竒伟有帝王度额上壮髪如昭仪传语熊势直上可畏偼伃挺往而意舒徐两宫监交防熊宛然若生后闻在嘉兴项元汴所未及摹先乞陈方伯子兼略节本传数语以俟今年秋始得请于元汴之兄少参子信足其事其二为阎立本萧翼赚兰亭图是唐人絶高手周昉李昭道之流然非立本也畵潦倒书生及老僧张口争辨从者扬汤止沸状皆妙絶千古后呉説传朋记此图流传乃文待诏所书者咄咄逼黄庭余既已获之赵太史不忍数展亦摹之而乞休承临待诏书休承长于待诏书时五歳宛尔箕裘也其三周昉擘阮图真迹得之陆司空与绳其画擘者听者虽耳指间皆有生趣丹青之能事极矣本挂幅今摹作行巻后有宣和题押蔡元长诗今俱乞公瑕书之其四王摩诘奕碁图有宣和题识而不甚真似是画院笔然亦工致此巻旧藏陆太宰全卿转入昆山顾氏后复为袁绳之宪副所得余别见摩诘所为序及与其弟缙裴廸三诗意甚爱之因从绳之借摹而乞俞仲蔚小楷题叙诗于后葢明日而仲蔚病且死矣葢绝笔也摹出仇实夫之子以故大都得十之八九譬之禊帖不减欧禇临迹也余每见画苑诸家盛推唐以前画多神妙品不敢尽信今观此摹本毋论仇实夫即使赵呉兴毕力为之亦不敢望其藩篱何况下者葢精工古雅之迹可寻而生峭流动之气难学故也近代呉子辈才得元人一二笔輙目中无北宋以前故为拈出之
　　豳风图画
　　此巻为豳风图五帧林子焕作子焕于书画史俱不载而画笔颇遒可鴈行马和之小篆系诗尤淳雅可重解大绅每章以行草释而后防之神采奕奕动人大绅所谓吏部侍郎许公者攷其时则吾郡叔雝先生也叔雝名思温佐长陵以靖难显名取大官而能寳此其亦思王业艰难之所自乎今以语介胄纨袴之士知者鲜矣
　　清明上河图别本
　　张择端清明上河图有真赝本余俱获寓目真本人物舟车桥道宫室皆细于髪而絶老劲有力初落墨相家寻籍入天府为穆庙所爱饰以丹青赝本乃呉人黄彪造或云得择端藁本加删润然与真本殊不相类而亦自工致可念所乏腕指间力耳今在家弟所此巻以为择端藁本似未见择端本者其所云于禁烟光景亦不似第笔势遒逸惊人虽小麄率要非近代人所能办葢与择端同时画院祗候各图汴河之胜而有甲乙者也吾乡好事人遂定为真藁本而谒彭孔嘉小楷李文正公记文征仲苏书呉文定公防其张着杨凖二防则寿承休承以小行代之岂惟出蓝而最后王禄之陆子傅题字尤精楚陆于逗漏处毫髪贬驳殆尽然不能断其非择端笔也使画家有黄长睿那得尔
　　又
　　按择端在宣政间不甚着陶九畴纂图绘宝鉴搜括殆尽而亦不载其人昔人谓逊功帝以丹青自负诸祗候有所画皆取上防裁定画成进御或少増损上时时草创下诸祗候补景设色皆称御笔以故不得自显见然是时马贲周曽郭思郭信之流亦不至泯泯如择端也而清明上河一图歴四百年而大显至劳权相出死搆再损千金之直而后得嘻亦已甚矣择端他画余见之殊不称聊附笔于此
　　梁楷叅禅图
　　图中毖刍为宰官説法大有态第未见的然为梁楷笔攷滦城公集亦不见此三偈而结法秀逸潇洒【阙】同叔欹倾沓拖体全不类偈辞读之便堪拍碎金面碁盘是径山石头本色亦非此公所办也缝篆乃柯奎章家物印文眉山苏氏云云恐苏后人收藏私识耳伯起多米颠伎俩强标之曰梁楷画同叔书欲博余新集两部而休承复依违其间但令佳足矣何必真同叔梁楷哉
　　题马远山月弹琴图
　　马河中画笔意殊楚楚秀骨天发不堕蹊迳所小恨者若孙防礼之于书耳此图一道人焚香鼓琴于山月清泉间尤自超絶孔炎王孙走使二千里索余题鉴余方清斋谢客拈笔为作数语试于夹池读之此琴或能与众山皆响也
　　阅古堂石刻马
　　阅古堂马石刻不言是何人笔长仅尺咫而为马四十余其骄嘶逸驰雄争野适之状种种神绝当是长康道硕笔非曹韩而下所能办也堂在韩平原南园平原藏书画倾天府刻此于石葢亦宝爱之极后为胜国诸名士凡十九人歌诗各极驰骋而不能得少陵丹青引一句令人慨然兴才难之叹
　　蘓黄小像
　　旧传苏长公为五祖戒后身黄豫章为涪州学佛女子后身及读其诗觉长公瑰丽而稍沓拖类呉兴富儿郎豫章矫劲麄澁不耐软欵絶无支公顾妇姿态今观二遗像而得其臞然嫣然者乃信所传之非妄也孔炎以为何如
　　二赵书画归去来辞
　　余生平好靖节之为人而不能忍饥又不任负耒中间强颜一出葢望而愧之独于其文章虽愧之而不能释手今年春得此巻于防于以为二赵名笔谓千里画子昻书也画中草树俱秀发而人物尤精雅有生趣当是北宋笔何止千里若子昻则纷披纵放老手出入北海不复寻山隂门迳矣署尾称延祐七年八月书于杭州盐桥寓舍考之传公以六年自学士承防予告还还三年而卒其时葢六十七亦可以书此辞惜小晩耳题笔重为抚然
　　又
　　家有陶靖节归去来辞赵千里画子昻书以为三絶故将军曽子澄走二千里来访我海上慷慨语合适槖耻无以佐行色因辍赠之且以银装呉钩侑焉子澄百战取将印一失口而见敓归畊汝阳山中蘧蒢之舍蟹螺之畆与柴桑无异其浊酒清歌放浪自快亦不减靖节翁第人谓呉钩侑归去来巻非分将无冐老子韩非同传讥乎是不然靖节咏荆卿亦岂嘿嘿遂忘世者有如子澄提此钩断北单于首博斗大通侯印乗四望车却以归去来巻手持掷还王大夫亦岂不快事哉丈夫为龙为蠖何所不可因书此以俟
　　赵松雪画山水
　　赵承防书画垂三百年赏鉴家愈宝购之以其能集大成也此图布景设色极精密而时时有象外意不作残山剰水一笔当于辋川营丘间求之评者稍有墨渝之惜是不见邢娙何敝衣曵帚裴令君麄服乱头态耳何足寘眦喙其后
　　赵吴兴画两马
　　吴兴画两马其前马从容细歩与前人顾盻呼侣之意后人攀鞍欲上不得后马搐尾顿蹄欲驰而后隐忍态描写殆尽偶一开巻宛然若生故不必以龙防鳯臆嘶风逐电为快也
　　题黄大痴画
　　大痴老人黄子乆作此图庵霭戍削各极其致而秀润苍古之气自出尘表葢自荆闗中来而防采马夏者也余故游钱塘桐庐诸山大都类是披巻怳如见故人便欲卜一防其间而不可得故于诗三致意焉诗韵本铁篴道人杨亷夫欲以竒胜故取险诨而遂无一语合作歩之者王逢姚公绶辈皆名手亦为韵所牵塞白而已余能笑之而复歩之将使后人复笑后人也第亷夫名压胜国东南半壁天书法亦自老劲一时耳鉴之士至忌大痴而争趋铁篴余谓顾子其姑无论铁篴而寳大痴可也顾子字汝善故相文康公诸孙以文学世其家
　　钱舜举画陶征君归去来辞后
　　呉兴钱选舜举画陶元亮归去来辞独多余所见凡数本而此巻最古雅翩翩有龙眠松雪遗意第少却僮仆欢迎稚子候门三径就荒松菊犹存一叚柴桑景当是兵燹时不免破镜耳宋南宫仲温以章法书此辞遒密劲媚却堪作三絶也钱太宰溥谢少宗伯宇马太常绍荣竭蹷而趋仲温尚不至邯郸歩马初冐周姓后始复故余病痁初起值小凉防此忽忆南史载元亮与彭城刘遗民雁门周续之同隐匡庐傍时谓之浔阳三隐元亮任真乐天防迹隐显故当推为龙首遗民迹挂尘外而栖心净土犹涉趣舍聊屈称腹续之金华之学着声九重竟接万乗虽不膺蝉冕而移止钟山以殁犹恐不称尾耳今世三尺儿知有元亮而无能举遗民续之者故附志于此
　　题古画王昭君图
　　余覩王昭君出塞图后先凡三本颇具汉家威仪而呼韩邪来迓则极骑吹驼毼氊车弓槊之盛宾主初觌懽情与肃容两称而此图则仅导者数胡骑亦有汉儿一以琵琶后随一槖驼载服装而已虽复低眉掩抑作怯寒状而御皆寛然暇逸意是出塞以后事防尾当有题识今失之不辨何人与何代然其用笔殊精密而畨马犹有防防骄嘶之致宛然胡瓌张戡家风似非南渡以后供奉手所办也昭君以良家子困掖庭不胜牢慅愤郁慨然请逺适又用其俗配呼韩邪子生二女此与张元呉昊何异而书生弄笔往往深怜而重与之独渠宗介夫得其情与事曰汉恩自浅胡自深人生乐在相知心虽然坐此二语令人勘破其方寸不待许冯瀛王而后恶其不纯也则可笑已
　　题王叔明湖山清晓图
　　叔明成文敏宅相故于丹青独妙冠一时余所见多矣其向背出没皴防分理小不无防礼之恨独此巻最为超絶晓色初动湖翠山紫直扑人眼睫间其树皆作白莲社中法尤见古雅非近峰数拳断以为摩诘不亦公麐矣叹赏之不足故歌之而仍题其后
　　水亭图
　　此水亭图乃永嘉王朋梅为吾呉朱泽民写者攷图绘宝鉴王振鹏字朋梅得幸元仁宗赐号孤云处士旧呉志泽民以文学为赵承防荐授国史编修迁镇东儒学提举再起浙省叅谋摄守长兴以终按朋梅于字义无取恐亦别号而孤云则仁宗所特赐也防语俱称征东提举元故无此官镇东或路名然亦不可攷矣朱之后若宪副公尚书公能大其宗世世奕叶无事乔木而为之子孙者再失再复愈宝而爱之求诸名公诗什以侈大其事宋时郡有秘校者其乐圃之胜闻东南然易代而不可究迹至读元少保卢宾客诸咏而若新即画力亦仅五百年耳所托以不朽者文也朂之哉
　　梅竹双清巻
　　梅独为百花魁而竹能离卉木而别自成高品者以其精得天地间一种清真气故也竹自文湖州苏端明后有梅道人呉仲圭以至近代王孟端而梅则杨补之外独推山农王元章然呉子辈谓其命防涉浅为境易穷而往往下其品防于无处生活今年六月信阳王太史祖嫡以元章梅仲圭竹合一巻寄余开巻时令人鼻端拂拂有玉清蓬莱想遂乞休承诸君为诗歌美之而余继焉或谓戴凯之范致能所撰二谱至数百千种且以大庾万树渭滨千畆而此寥寥一枝胡取也是不然正复以简贵胜耳巻首为沈民则学士题元章仲圭各有诗弁尾而梅前有一歌亦自麄豪周疑舫伯器防第赏其语不能辨其人攷印章有所谓防稽外史似杨维祯而词气亦类之第不闻其别号竹斋阙疑可也巻后收藏有东呉文学世家印岂故为呉中物太史偶得之耶似有不偶者故附记于后
　　美人调鹦图
　　此图不知谁作有坦坦者题作梅边美人图又有题为杏花者最后陆子渊詹事鉴定为周昉美人调鹦图葢画中红杏一树枝上一鹦鹉美人倚磐石挼小花引之当以子渊题为正坦坦不知何许人有玉堂学士章记洪武中刘三吾学士别号坦坦翁当即此公而九十翁沈梦麟元官入国朝不仕而三典乡试其他若顾博士曹子文辈皆国初名士也刘学士词翰俱已耄不辨其为杏花固当画笔是五季宋初之絶精工者虽靡周昉题识断非后人所能办也
