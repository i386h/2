<!-- { "loadSidebar": true } -->
　　虞\姬姓，公爵。系太王子仲雍之後，武王克商：泰伯仲雍之後，得周章已为吴君，封其别子为虞公。
　　虢\姬姓，公爵。系王季子虢仲，文王弟也。仲与虢叔为文王卿士，勋在王室，藏於盟府；而文王友爱二弟，谓之二虢。武王克商，封仲於宏农陕县东南之虢城。
　　楚\芋姓，系颛顼之裔，曰鬻熊，为周文王师，有勋劳於王家，封之於荆蛮，以子男之上居之。即今丹阳南郡枝江县是也。
　　许\姜姓，男爵。系尧四岳之後，因先世有功，武王克商，对其裔於许。即今之许州是也。秦嬴姓，伯爵。系颛之裔，因先世有功，武王克商，封其裔柏翳於秦。即今之陕西西安府是也。
　　莒\嬴姓，子爵。系少昊之後，因先世有功，武王克商，封其後兹与期於莒地。即今莒县是也。
　　纪\姜姓，侯爵。系太公之次子，武王念太公之功，分封於纪。即今东莞剧县是也。
　　邾\曹姓，子爵。系陆终第五子之後，武王克商，封其裔於邾。即今之山东邹县是也。
　　薛\任姓，侯爵。黄帝之後，武王克商，对其後奚仲於薛。即今之山东沂州是也。
　　宋\子姓，公爵。系商王帝乙之长庶子，曰微子，商纣王不道，微子抱器归；武王克商，封微子於宋。即今之睢阳县是也。
　　杞\姒姓，伯爵。系夏禹王之後，武王克商，求夏禹苗裔，得东楼公，对於杞，以奉禹祀。即今之开封府雍邱县是也。
　　陈\妫姓，侯爵。系帝舜之後，其裔孙闳父，为武王陶正，能利器用，王实赖之，以元女大姬，下嫁其子满而封诸陈，使奉虞帝祀，其地在太之墟。即今之陈县是也。
　　蓟\姬姓，侯爵。系帝尧之後，武王克商，求其後，封之於蓟，以奉唐帝之祀。即今之北京顺天府是也。
　　高丽\子姓。乃殷贤臣曰箕子，亦商王之裔，因不肯臣事於周；武王请见，乃陈洪范九畴一篇，而去之辽东，武王即其地封之。至今乃其子孙，即朝鲜国是也。
　　其亲王功臣，帝王後裔，共封有七十二国。今录其最着者，其馀如越封於会稽，向封於谯国，凡封於汲郡、宿封於东平，郜封於济阴，邓对於颍川，戎封於陈留，芮封於冯翊，极封於附庸，谷封於南阳，牟封於泰山，葛封於梁国，倪对於附庸，谭封於平陵，遂封於济，杞滑封於河南，邢封於襄国，江封於汝南，冀封於皮县，徐封於下邳，舒封於庐江，弦封於戈阳，封於琅，厉封於义阳，项封於汝阴，英封於楚，申对於南阳，共封於汲郡，夷封於城阳等国，不悉详记。如南宫、散宜生、闳夭等，各分列茅土有差。即於是日大开筵宴，庆贺功臣；新封文武等官；又开库藏，将金银宝物，悉分放诸侯人等。众人俱各痛饮，欢尽而散。次日各上谢表，陛辞天子，各回本国。後人有诗为证：“一举戎衣定大周，分茅列土赐诸侯；三王慢道家天下，全仗屏藩立远谋。”
　　话说众人各领封敕，俱回本国，以赴职任，惟御弟周公旦、召公，在朝辅相王室。武王乃谓周公曰：“镐京为天下之中，真乃帝王之居，於是命召公迁都於镐京。”即今陕西西安府咸阳县是也。武王谓师尚年老，不便在朝，乃厚其赐赉，赐以黄钺白旄，得专征伐，为诸侯之长，令其回国，以享安康之福。次日子牙入朝，拜谢赐赉。武王乃率百官饯送南郊，子牙叩首谢恩曰：“臣蒙陛下赐令回国，今日一别，不知何日再见天颜也？”武王慰之曰：“朕因相父年老，於王室多有勤劳，欲令相父归国，以享安康之福，不再劳相父，在此劬劳耳。”子牙再三拜谢曰：“陛下念臣至此，将何以报陛下也？”其日君臣分别，子牙就道，往齐国而来。太公至齐，治国有法，便民以时，齐国大治。後子牙薨，公子嗣位，至桓公伯天下，此是後话。且说武王西都长安，垂拱而治，海内清平，万民乐业。後武王崩，成王立，周公相之；自太公伐纣，周公作相，遂成周家八百年基业。後人有诗赞子牙斩将封神，开周家不世之基，以美之：“宝符秘出天先，斩将封神合往愆；敕赐昆仑承旨渥，多班册籍注编全。斗瘟雷火分前後，神鬼人仙任倒颠；自是修持凭造化，故教伐纣洗腥膻。”
　　又有诗赞周公相成王，戡定内难，为开基首功，而又有十乱以襄之：“天潢分派足承祧，继述讦谟更自饶；岂独簪缨资启沃，还从剑履涉宗朝。和邦协佐能戡乱，典礼威称善补貂；总为周家多福荫，大土十乱始同谓。”
　　
　　
　　
