<!-- { "loadSidebar": true } -->
　　吏部弱冠年其名已张楚籍籍尚书郎小遂厌珪组晞防朱鸟颠探珠骊龙府岩壑与廊庙但悟即千古毋泥五君篇谿刻徒自苦
　　曹山人昌先
　　曹生菰芦人须作猬毛磔孝友自天就侠防聊寄迹睥睨一世间降心见超识依子云阁相卜汤源宅铁网沈瑚防搜十年得
　　徐太学益孙
　　徐生貎温如骨节不茅靡兴词虽沃若所造有根柢拂褎平原门掩关骠骑里不为造物弄翛然事名理朂哉出世资毋轻慕才鬼
　　瞿太学汝稷
　　瞿生状小气雄三军帅有志必自酬无锋可令避合掌西竺言兴文遂余事禅那有四病宗门无一字却问阿难陀恐为博闻累
　　顾太史绍芳
　　女家不乏材顾生尤翘楚一赋回帝顔羣姝让眉妩视草缓铜龙横经髙白虎归卧昆山阳夜光未轻吐时俗易为工逊志在千古
　　朱王孙器封
　　王族饶天藻旧条困宗正子厚舞象年奕奕着才行太息自试表含轸黄初令不睹曹子桓觊握真宰柄感此有尽年剧称文章盛
　　黄先辈廷绶
　　昔予忝晋棘所荐多名士黄生独裒然博雅轻流辈惠我锦绣段示我瑶华制苦心济南室转与时趣避为汝一解嘲知希身转贵
　　徐司理桂
　　司理宦不达遂作身后计呕心出竒语意表见新致摆脱尘中好雕锼千古诣放情山水间虚舟了无系晚合未为迟逼人良可畏
　　王山人伯稠
　　王生托清狂贫不解工俗对客无寒暄匕筯恣所欲及乎命笔时纷纷坠珠玉秀色若可餐清音宛相属忌者攻其瑕虽瑕意亦足
　　王茂才衡
　　太原人中龙有子汗必血防跋秇苑场歘尔电同掣儁声亦麇至雅非衷所屑物表托金兰尘中莹冰雪置余父子间孤蓬亦成节
　　汪太学道贯
　　仲淹司马弟友于一何笃不作阿奴攻但经平子目心期偏韦布酒语易肝腹折节西京言翩翩标二陆遂令谼中植蘼芜亦芬馥
　　华太学善继
　　孟达才故饶结思在幽沈江左有新契中原非故钦澹尔秋山色泠然流水音有弟能挫名转迹入青林未却方中轨焉知尘外心
　　张府幕九二
　　吾爱张中丞颉颃有难弟窥豹昭蔚文食牛吐生气人传火攻横不晓璧聨贵彩笔生纵横青山晚憔悴踯躅手板间犹歌蜀道易
　　梅秀才鼎祚
　　梅生抱超识雅复与才防上下千载间有造无不诣嫋娜出余态渟饶深致三十而逢掖同学多已贵长卿宁当过过乃扬得意
　　吴文学稼竳
　　中丞昔谈艺磊落在嘉靖季子甫离髫豹文已彪炳宁唯代为箕其力乃超乗突过元和表穷探杜陵境防汝父子间令人泪潜迸
　　八哀篇
　　八哀者吾郡八人也皆长于吾皆屈年而与吾善初以不尽同调故畧之今先后逝矣当时亦不觉有异屈指眼底渐鲜其伦不胜山阳酒垆之感因次第咏之共八篇
　　陆征士治
　　叔平少侠防秉志乃自纯丹青虽余事亦足走世人种菊支硎傍不与俗客亲挟余两洞庭一一貌其真墓草渐已宿其迹犹若新
　　彭征士年
　　孔嘉丽文辞耿介独天赋脱屣公车门掩鼻平津府与余虽晩遇濶达成尔汝酒德时温然令人感叔度毎愧墓中言未足昭千古
　　文学正嘉
　　休承名家后无所不具体既衍子墨流复工丹青理晩节始挂冠余映被桑梓客携问竒酒门多乞言轨八十而委化翕然称趾美
　　陈方伯鎏
　　子兼性坦陀友余实忘年岂乏一世用沈防文酒间上书谢不任归耕太湖田右伯亦已尊家具尚萧然至今绰楔表蛟龙鬰相纒
　　陆尚宝师道
　　陆公昔射策天子异其对世路方易工悠然成孤退折节酬古欢畅情在防艺既成一家言聊滋暮年味凤德匪遽衰鸿心终何异
　　黄山人姬水
　　淳父负竒癖形骸更土木伤时伯鸾噫感遇嗣宗哭呕心一锦囊瑰丽时自足霏霏吐屑金宛宛成叶玉岂不悟千秋眼底怨局促
　　顾山人圣之
　　季狂为诸生避仇夜中走自诧伧颊雄不操吴音久颇鲜鳞甲腹仅余雌黄口大厯元和间纵横无不有归骨闽天长遗编知在否
　　钱布衣谷
　　叔宝事丹青徃徃得其意虽防文翁门厥祢繇沈氏藏书盈万巻一一手铨次伏枕归婴儿毋亦造物忌生亦无异人死还知汝异
　　余自解郧节归耕无事屈指贵逰申文外之好者得十人次第咏之
　　太常洪愈
　　抑之司徒裔秉操更清絶当其谢九卿依然卧寒雪坦陀若可亲磊砢竟难恱逃名雅非意名至亦不屑事事皆愧君难从世人
　　刘大司马光济
　　伊昔歌鹿年公兄我如弟詄荡寛酒德参差偕宦轨北风吹转蓬升沈自兹始何言伯同命乃繇巨源啓窃窥上臣心非繇植桃李
　　陆廷尉光祖
　　廷尉负雄辨衮衮不可竭乗时握铨衡所登必耆喆肮脏平津门栖迟步兵辙篇章亦流畅要非中所恱窃慕西去津将无东海筏
　　胡中丞执礼
　　中丞夙精悍斤斤握铨柄未底不惑年赐履徧吴境精心□伏匿用重抑贪横何来蠒丝毁遂谐舆人咏一疏表遗直庶几松栢性
　　赵少宰贤
　　昔余客武昌诣台受束约夫君实同好居体意相托天然珪璋器何必问雕琢乗时佐铨府和光聊画诺循吏乃其余映照亦不薄
　　徐中丞学谟
　　中丞雅自负珠玉生唾咳出牧抗悍王黔黎有深爱开府襄汉滨与余实为代上相匪自今夙昔蒙眄睐推毂故亦公登枢宁无待
　　刘廷尉一儒
　　刘君瑚琏姿温文实天至避嵗时自逺履荣恒若凂于物不取赢苦县有深契论交何必数一面亦自慰致语何必烦黙黙两相贵
　　顾廉宪章志
　　胜流奚必逺居然在亲故孝友出名家之子饶逺度托隠不违俗御华时抑素天意笃象贤翺翔亘云路物情渐麕集岩穴安得固
　　李防政頥
　　頫仰天地间有才不易真李侯治吴兴捭阖乃如神秋霜有时抑春雨靡不伸酒语时啓予衰魄为之振安能托宇下朝夕庇斯人
　　郭中丞思极
　　郭公交若浅三吴自深惠精心拊黔首躭眼摄墨吏昔者揽辔余今兹杖钺地欲发未发辰千人万人泪即令负俗讥浊泾有清渭










　　弇州续稿卷三
　　钦定四库全书
　　弇州续稿卷四
　　明　王世贞　撰
　　诗部
　　五言古诗
　　【阙】










　　卿勉为让汰者亦不违鄼侯恶平阳易箦乃不私如何鼎铉间腹刄日相排既安成功退起狱复中之天道亦昭昭循环无已时
　　其三
　　唐虞建官百夏商始加倍周官固兼摄乃不为禄计王畿仅千里纷纷错采地但读妖莽书可望亡新治为食裁冗官省官仍省事任怨理则然曲徇反成累
　　其四
　　许由辞四岳髙蹈箕山侧饮水而弃瓢谁能伺其迹千载一羊裘吾恨堪物色图南就嘉征通明防秘画自为大药资终招隠沦擿
　　其五
　　太公有丹书于道若卓尔剪殷首骏勋开齐垂世纪隂谋实种种安能涂人耳信史未敢凭吾闻诸夫子变鲁标深讥观乐示微旨却美齐桓正尊王固如此
　　其六
　　韩起执晋政下临东诸侯所觊一玉环再请再不售辞者既引义听者但包羞岩岩魏太子旦夕宰神州所获一玉玦卑辞谢钟繇丞相时晨起中郎或晏休充庭尽璆琳但颔不问酬似移勃律河拱置车门头
　　其七
　　穰侯太后弟勋贤无与伦握秉五十年山东半为秦唾手夺相印咄咄一旅人辎重东出关黄金贱于薪人生畏失职所忧岂在贫应侯功不多况乃疎间亲解绶不待晚翛然保其身
　　其八
　　翩翩原尝辈散金买虚名独有魏公子好义复知兵取士识其真肝腑为之倾一战邯郸完再战大梁宁五国从若风强秦闭崤积弱幸以强昏主堕维城身死社不木异代感英声
　　其九
　　秦皇与汉武雄畧盖一世如何求神仙毕死不能致醇秾日濡首二八更代侍一念杀机发九有为腥秽于力岂不饶于道转成悖所以雪山翁先辞转轮位
　　其十
　　商君挟强力焉能使秦王牖下亦已隃华衮徒滋谤如何羣小谋复树中丞相仲达策有走燕公讐可忘人巧一旦伸天威畴能抗万事翻覆手虽变理非诳
　　其十一
　　战国一子舆其德几素王仁义不获施千载訾齐梁侃侃程正叔矫矫朱紫阳宋室有遗恨不登中书堂造物护其偏欲令见所长防言在竹素千秋扬耿光
　　其十二
　　孙吴工用整起翦工用强神哉淮隂侯变化乃无常举目尽乌合出手成龙骧百战取中原黥彭那得方精诚拒武涉小谬请假王髙帝抚孤雏魂魄忧未央见谓髙鸟尽谓可良弓藏遗恨在匈奴冐顿骄大荒
　　其十三
　　石乞相白公能使楚社倾事覆不庇身怡然九鼎烹王邑卫渐台父子死汉兵磔肉县五父狗亦厌其腥淫女徇所欢一死犹胜生不覩西市倡改服奏银筝
　　其十四
　　汉祖提一劔西行取天下所过降名城畴非背主者两贤岂相阨丁公悔其舍刑赏在须臾乃复为名假不然卖国儿项伯开茅社宁如我髙皇福夀独褒借
　　其十五
　　韩彭既已族萧相请室归留侯始长叹赤松将见依受刼建成侯于事亦已危幸辞髙皇网复受吕后羁百谷土地腥既辟复食之商山自有人四皓了不知
　　其十六
　　秦始脩封禅白骨尸撑连汉武脩封禅宇内尽骚然开元脩封禅妖女蘖其间文彩涂人目万眸自睊睊隋帝既平陈能为长者言虚言诬上帝薄德报名山
　　其十七
　　孝武驱三方快若风扫翳及乎遇匈奴往往不得志长平既雄武冠军复慓鋭横穿单于幕直夺金人祭拓地城五原雪讐光九世是时李飞将子长所深寄天幸与数竒片语成轩轾竟令挞伐威寥寥无可记
　　其十八
　　项羽千载雄淮隂万人敌兵谋归蒲山盗道推建德友谅据上流势压江南坼或臣或假手或抗或相扼天顾要有真人巧无不悉宁知嬴与赵攻瑕易为力
　　其十九
　　魏其既罢相武安客如云独有灌太仆捐身奉故君长平事势改舍旃趍冠军谁如任司直胶漆逾不分寸心既无负薄俗亦少敦信史表其贤异乎吾所闻七尺人自有安能老它门
　　其二十
　　汉武鞭九有所寄三腹心公孙为丞相脱粟一布衾张汤为大夫家不满千金羊为搜粟钩较穷飞沈横赏五十年民力犹可任即论守与才隠然亦国琛古人不足古今人良愧今
　　其二十一
　　李广僇降羌百战侯不成虞诩僇降羌百口不一増所以辛酒泉终屈赵营平天子诛南越霜戈荡烟箐畴举螳蜋臂卤级千万赢斗印悬肘间焉能使无腥
　　其二十二
　　淮隂独登坛髙密初杖策抵掌下关中缓颊定河北孔明出茅庐三分已先画人主恐不真真则鱼水得人才恐不真真则寄社稷防儒就功名往往贱贫迫
　　其二十三
　　子孟秉精忠其功在受遗身死骨未寒五宗遂参夷林甫易君聪九有为之隳生时享万钟没不保其尸天威在人间臣子安得私所以余殃及贤否同一揆髙皇罢丞相赫哉千古师
　　其二十四
　　煌煌炎汉业九有将为新吏民颂功德四十三万人蜀傁方著书醊醨留其醇祸患将见迫仓皇成剧秦夫岂能钓荣苟在完其身一入霸儒手名尽言亦沦
　　其二十五
　　建武薄三公尚书领西掖虽复当枢要厥佩犹铜墨久次文无害始为二千石尾大终压身备物仍典册千载同兹恨学士充内职上可蔽主权下不膺吏责却顾九列人黯黮无颜色
　　其二十六
　　阳都当国秉五侯竞骄怙是时谷司农矫矫衡言路批鳞击君瑕凭社忧主悟张禹防犊翁循黙滋巨蠧孔光首鼠徒依回市炎祚天下不为刘识者了其故彼莽何能为谏臣与两辅
