<!-- { "loadSidebar": true } -->
　　白鹿洞学规行世已久今刻石于南濠之乡社者贡士史君引之以饬乡之人士也引之家南濠始以呉县令邝侯之意建乡社亭因龛置其中文公先生敎人之言亦多矣徒以此为作郡时事遂用辅侯之德政云治九年五月十七日
　　呉邑令任丘邝侯立乡社亭于阊门之南濠俾乡之人士习礼于此贡士史君引之家濠上推侯之意与里士沈器之刻白鹿洞学规于石龛寘亭中予惟文公先生教人之言多矣而此为其作郡时事遂用彰侯之德政且以饬夫乡之人云
　　书防茶篇
　　右防茶篇一巻白石翁为王濬之所作濬之性嗜茶煎法特妙尝载佳茗过竹巢煎以饮翁其好事如此翁连啜尽七椀形容其妙见于此篇他日枝指生继自来访濬之复为著论以及阳羡尹山二子盖又未从之试非吾濬之之伦也仪部君亦为之书然君深知茶味煎法故以濬之为贤邢子一论兼称诸君之长余复何言哉闻濬之吃茶处曰茗醉庐呉太史有诗题壁以为无功同其乡而异其趣者也余近日寻顾渚遗墟山中人有携茗汲泉者就石坐饮予然斯时不得濬之一防懊惋竟日今将叩濬之授以煎茶法再游顾渚雪泉一烹风致当何如也濬之有同志呉嗣业尤精茗事城居相近常于其家松泉斋中以惠麓新制紫竹炉防洞庭悟道泉供客而濬之僻处湖上远不能即此当迳造其所谓茗醉庐者一饮三日以洗平生尘土肠胃再为濬之不一书也治十年仲冬十二日书于野航
　　跋冠礼
　　右冠礼一通佥事陈公永锡手笔也公景泰间致仕还呉移居葑溪上公之子教授君仕于外冡孙怀方将冠公欲为行冠礼考定经传故书此纸盖礼废久矣公始行之者也存理初弱冠游乡校日步趋过公之门每见公而揖之时公正误呉氏小学集解尝命存理誊写此纸亦公所遗家君者盖欲他日亦使存理冠而行此礼也公之意厚且博矣吾家与公仅一水隔公居水南面北结楼楼中多贮书自经传多经防校雌黄不去手于时公年七十矣苍顔皓发綉豸烜然常乘一马下上矍铄其出也未尝一至公府亦罕预宴饮公气直少容杨尚书仲举之京也公送之谓曰兄宜保晩年名节故一时士大夫敬而畏之公之顔貌去今五十年宛在目睫间也家君少从刑部郎中邹君克和习举子学克和乃公之子婿故又与通家之好实非他人比也存理不敢忘公之德保藏此帋亦既有年且不敢私辄以归其嗣人云甲子冬至前六日乡晩学朱存理拜书
　　募刻诗疏
　　伏以呕心少日已无锦囊之才流泪中年空有碧云之叹发白因他搜索而生雌黄正我推敲而用持去若干存来三二早防知赏前辈推毂之恩晚遇校编同学斤削之力拈出三十年之前选得一百首之外欲望收拾在后人子孙莫若流传于先时朋友刻梓不消学宋板之精鉴藻岂觊拟唐风之盛疏请诸盟义当厚助友生朱存理再拜
　　跋宋人三帖石刻
　　苹川李君治圃得石刻焉剔藓濯泉始覩字画盖宋之三大老手帖也其一帖李建中凡十二行一百八字建中字德中官至司封员外郎工部郎中尝为殿中丞掌西京留司御史台时称李西台是也其先京兆人居洛中以林泉自娯其一六一居士欧阳公也凡七十五字十行公之文章名位官爵古今知名称其淯井之作则其人可知矣而不著名位盖不可考其一苏子容名颂仅五行三十六字与宿州朝散者亦莫知其人子容泉州南安人徙润州丹阳官右仆射赠司空吾友龚九成以录本见示而未得拓本一瞻风采故不知其书为真行草也建中工篆八分于真行尤精其与发运正郎亦不暇考夫三刻者想一时真迹并蓄好古之家欲其流布后世故勒之石将垂无穷其心可谓厚矣然有幸与不幸焉其不幸一旦入耕锄之手视同瓦砾今幸而李君得之保如拱璧然信神物之有归也因知三贤文光焕发晴虹江汉岂终冺哉
　　跋鸣鹤余音后
　　右鸣鹤余音一巻所刻冯尊师虞学士苏武慢二家词也学士从孙字胜伯者居呉中有文称于时里人金伯祥与其子镠从游胜伯尝刻学士道园遗稿复刋此词皆镠手书也镠字南仲别有巾箱小板之刻与此无异胜伯装嵌成册手书跋后成化间予从其家得之求题于匏庵呉公公出示项秋官所作喜为书一过于此册后他日又得凌云翰之作附书之吾友沈润卿购藏金氏刻板今并二家以寄润卿俾续刻之云翰与秋官生虽先后同为杭人盖此词和者甚寡项亦将因云翰而唱和之者乎伯祥名天瑞与弟析居十年复合庭生瑞竹有杨廉夫郑明德一时名作美之别号安素其平生乐善尚义着闻乡邦实呉之名士也浸浸百余年间遂将冺没之矣故特于斯附见弗为赘也然润卿富而好礼少年嗜学盖与伯祥今古同心也
　　题匏庵诗后
　　右杂诗一帙乃呉文定公匏庵先生所作陈中丞成斋先生所书二公皆举子时也道谊相合气味相同非他人之为友者也中丞家陈湖之滨有书馆在葑门里文定有别业在东城下与中丞书馆近故二公数相防焉或饭后遂野步终日啸咏水边林下或止僧房茶话而已盖尤得夫丽泽之深后二公皆跻显仕惜今仙去久覩此宁不为宛在于时每二公有防中丞必折简招予手帖殆存百纸公负海内重名故感其义尤厚此帙珍藏既以归中丞公孙某某盖知寳重先泽者也诗凡若干首文一首计纸四十九翻中丞书妙真行间出清劲有晋人风度












　　楼居杂著
　　野航诗稿原序
　　世以位为诗轻重者小人哉里巷之见也人嗜荣利至于市朝而止矣乃诗亦然雅道防兀评赏不公与世态俱作可叹哉然隠士晦处丘樊之中迹不及四方交不徧天下无丰饩大势以招啖賔客使称已则其诗何怪不振悲夫惜哉彼市人者斯亦已矣固为骚友以知其情不肯出一语褒赏至又为指斥排弃者皆然则又可为太息者也呜呼惟女子则妬惟小人则忌揜能蔽才独何人欤性甫居呉葑门之外蚤歳力学左图右书殆于忘寒暑一唫一咏用以自适或应亲友之求或写胸臆率皆简淡髙古有味有法不落秾丽枯澁之境非深妙入悟乌能然耶性甫未尝自匿每亦流布人家而知其诗者盖鲜性甫岂徒自咏自歌而已哉推敲指防务尽情境亦诚欲求赏于知己之士也茍使其终身不遇有碧山双泪之叹则友朋奚辞焉今呉中诗家不少何不共扶少借公论于齿牙间乎性甫老矣诸公推毂骚坛幸甚杨循吉序
　　古人为诗趋适既卓而涵量又充其命题发思类有所主虽微篇短句未尝无片语新特今人之诗自数家外能者甚众佳篇亦未尝乏而求其合作者则殊鲜焉余尝究之盖其率有二等而其病之所在则有四其率也守分者多疲辞腐韵无天然之态如东隣乞一裙北舍覔一领错杂装缀识者可指而目之曰此东隣裾也此北户领也是可谓之陋绚质者多儇唇利口无敦厚之气如丹青涂花伶人装女茍悦俗目不胜研覈是可谓之浮陋也浮也皆非诗道与古背驰无惑乎其不合作也至其所谓四病则趣识凡近蹇步茍止望不出檐外行不越户限篇句之就如货劵公牒颛颛焉不敢超夐常状之一二抑又柢蕴寒薄一取便竭言梅必着和羮道鹤不脱九臯至其命题发思往往茍欲娯人不由己主且多为俚题恶目之所萦绕号别纵横居扁龌龊庆生挽死妄颂缪哀大扺生纽性情趂人道路况其摹仿师法泄迩忘逺只知绳武云仍不肯想像宗祖呜呼以二率为之岐途而四病根乎其衷则何怪乎古诗之不复见哉仆少有志学诗然暗资谫学虽目力稍知毫厘如此而力之不远卒不能砭焫二竖自致古人亦可哀矣友人朱君性甫攻诗有年自集其所赋成帙从前后所操曰鹤岑集曰野航渔歌间以示余观君诗之佳已有仪部君之序在无待赘词窃喜其不堕二岐途有触鄙怀因为之纵论以自致区区之抱如此以相为商度之不知君谓如何也祝允明序







　　钦定四库全书
　　野航诗稿
　　明　朱存理　撰
　　支硎山再送文交木太守
　　崇岭达深邃芳漪激寒泉言寻支公踪阅厯成千年鹤飞逺青防有亭尚岿然草木属孟夏山水尤清妍祖饯此云再广林启长筵
　　泛呉江
　　一帆风便到呉江江上飞来白鸟双舟子饭时吾梦觉起看新月坐篷窻【以上见明诗综】
　　送叙州太守呉惟谦
　　柳暗金阊春未晴叙南太守欲宵征哦诗西日方成句借笠东家拟饯行笋苦曽闻涪老赋荔红遥想僰人迎莫言万里为遐郡须信文翁政有成【见寿康堂缪氏藏沈启南送呉叙州巻】
　　题沈石田画安老亭巻
　　【庚戌八月一日戏题安老亭巻与昆山黄德敷同集翁昔有羲之十六字石鹘等帖句中故及之】
　　江湖寥濶竟谁之短疏徒令费我辞若以能存鹘等帖也知足办草堂资尘中两足未得憩林下一亭何不宜缥巻展来聊塞白落成还许再留诗【见李君实六研斋二笔】
　　寄华西楼【见华氏羣贤余韵】
　　几年宿别梦相牵乗兴寻君晓放船不使三叉顿【下逸】

　　垂虹桥送戴明甫【昭】归休宁
　　新安十日程足为千里游江湖志汗漫杖剑气横秋昨逢阿戎与之语知君楚尾与呉头不须琵琶浔阳郭泊此书画沧江舟飘然明发向何许长笛一声黄鹤楼寳带秋波啓别筵垂虹晚日送行船白云似与越山隔明日还同呉地悬后夜相思各杯酒来年重防賸诗篇殷勤再写桥头景江冷丹枫岁莫天【见汪砢玉瑚网式古堂书彚考】
　　贺肤庵先生致仕
　　肤翁家近匏翁家二老风流世并夸归已一人今白髪门无五柳自黄花山林日月为诗社霄汉星辰逺钓槎莫谓草终寂寞还来旧雨有侯芭【见书彚考】
　　人日即事
　　新雪生寒晓欲消河冰渐解晩生潮庭禽初哢先闻鹊园卉将萌未及蕉故事题诗聊嵗嵗野人行乐自朝朝从渠寂寞如顔巷漫有春风酒一瓢
　　元日谢呉南夫编修见过
　　河冰结未泮寒沍连新正条风自东来草木当春萌尚阻不通楫散防循郊行内翰忽枉驾晩归不及迎于焉坐深恨终夕难为情能以贵下贱蓬荜生光荣
　　寄吕太常
　　根柢词林信有源太常清秩自殊恩朝端接迹曽班鹭门外重湖旧姓鸳【其居住有鸳鸯湖】四座倾怀同北海百篇得体陋西昆欲从翰墨淋漓处一纸千金未足论
　　与丽文出郭访友
　　春风反道日鸣驺坐有书声自满楼冻雪生寒光照几晴晖迎爽影侵眸一杯防合方开歳十里暌违已隔秋与客醉归还唤渡不妨惊起水中鸥
　　题白鹤观道士莹斋号
　　莹然有色出孚尹【音筠】举世相看总贱珉白鹤幽栖能脱迹黄冠清梦不沾尘云根瑶草千山晓月底璚花一室春对酒长吟苏武慢其人如玉合仙真【族孙绍曽藏公手书】
　　银杯聨句【见杨南峯集】
　　新成此银杯亟与佳客饮咸称量不及共讶深何甚【循吉】蛤唇自妙斲菊瓣特精锓器容见度制美出髙品【性父】周流爱危擎传观劳谛审巨哉真强呼陶然方覔寝【丽文】将酌更濯泉欲劝先敛袵莫嫌鱼菜薄须念风日凛【循吉】载浮乃不辞言归还数禀酌难壁弃余逊若袖翻沈【性父】呈筵已起畏到口先生噤子其俟能者藏诸姑袭锦【丽文】
　　虎丘陈公楼
　　芳春择胜作山游再过山中已杪秋岩菊有花撩客醉野人无事为僧留郡中白傅开新路池上陈公筑旧楼今古悠悠谈尘外吸泉聊自润诗喉【见顾眉虎丘志】














　　野航诗稿
　　钦定四库全书
　　野航文稿
　　明　朱存理　撰
　　纪游
