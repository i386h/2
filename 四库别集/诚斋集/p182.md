<!-- { "loadSidebar": true } -->
　　维古南国以江为壁维宋中兴以人为城孰为其人虞姓雍公玉立长身岩岩岱嵩维我髙宗殪彼北戎匪公则贤髙宗睿聪揠而将之万英之中绍兴辛巳彼敌暴至其来冲风其速如鬼我师既溃彼锋益鋭公奋孤忠转败为功北敌射天岱嵩压之敌駓饮江岱嵩跲之跲之则毙压之则殪赫我天声濯吾王灵风鹤弗鸣彼自震惊草木弗兵彼自割烹在昔典午有导有安曷尝帅师与敌周旋武哉雍公儒衣据鞍矢石纷前对之夷然弗色弗声弗麾弗鞭笑谈之间一靖烽烟乾坤再安神人重驩赤子晏眠今四十年公事髙宗尽节尽瘁万事不理惟理一事公相孝宗端委庙堂旁招俊乂寘彼周行维宋中兴两社稷臣前张后虞皆蜀之人相望有伟与宋靡已作颂以纪太史万里
　　宋故少师大观左丞相鲁国王公神道碑
