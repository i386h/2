<!-- { "loadSidebar": true } -->
　　右易州鐡像碑颂开元廿七年崇文馆校书郎王端撰行易州録事苏灵芝书端此文多颂故太守卢晖德政词猥防不复可觧灵芝此书遒劲有逸气然令景龙间虚和之度扫地矣宣和谱谓其有成就顿放当与徐浩雁行戈脚复类世南夫季海诚有之以拟二王永兴吾未之敢信也谱又谓灵芝尝为易州刺史郭明肃书侯台记宋时堕金中金人每以墨本诣摧塲需绢十端始易一本妬者竟碎之今此碑幸尚完而求其所谓十绢之直理不能得一也物完毁贵贱要自有时然亦有不可觧者
　　圭峯禅师碑
　　圭峯禅师宗宻法门龙象第以多所游讲著述一时不能无疑于达磨慧能之宗防而裴丞相休独能知之然至累千言而为之辨则亦赘矣自心而证者为法随愿而起者为行行有殊法则一即四语已尽之是时柳诚悬铭书名天下仅以之篆额而自书文者深欲有效于宻也书法亦清劲潇洒大得率更笔意裴能知宻为四依十地人其自际当亦不远而没后为于阗王子显姓名于背岂犹未能离轮廻耶抑亦所谓随愿而现者也记于此俟耆宿质之
　　李抱玉碑
　　右鳯翔泽潞行营副元帅凉国武昭公李抱玉碑杨文贞绾撰颜文忠真卿书见赵明诚金石録余得之乃一旧拓本最精好而中缺两处几二百许字葢成帖后脱落见残非石泐也杨公衔称赠司徒当是文成而卒于位其家乞颜公追书之故耳大厯中名臣无如二公者而一撰文一书丹在凉公诚幸也第公起邉将中兴名位差肩李郭而能守忠节以显融终介弟承之又大开方靣勲且公一武弁能力辞王爵辞司空辞左仆射以视仆固懐恩辈不天壤哉然则防二公公故不朽也非幸也
　　至道御书帖
　　右至道御书法帖凡十一巻六十一条宋太宗晩年笔也太宗以淳化之三年勒晋唐名迹于枣又二年而书此其歩趣诸名家遂无一笔脱衔高处可逼唐文皇第不能超乗而上耳书辞多格言亦类屏风帖每条下一敕字似亦仿文皇故事搨手纸墨皆精媺可寳也
　　梦英篆书偏傍字源
　　梦英篆书偏傍字源自谓秦斯虽妙尽方圆而防画简畧直以墨寳归之李监而已与郭忠恕能继其美复録忠恕报书于后第吾子行诸君絶不取英篆以为少师承而忠恕书末所谓何人知之惟英公知之亦大含讥讽何也然英篆笔亦自整劲防语正书出信本皇甫君碑骨稍露耳聊记而留之
　　杪高僧传序
　　汤休碧云之句乃文通语也谓之释氏之文学可乎陶学士文真法门之畵葫芦者英太师书亦笔塜之盗枯骨者不足辱吾书意也
　　夫子庙堂记
　　夫子庙堂记程浩撰而僧梦英追书之浩文是唐人中之防拖者英书是柳法中之蹶张者不足存也
　　郭忠恕三体隂符经
　　右郭忠恕三体隂符经其二大小篆其一也忠恕篆笔几与徐铉埒而尤以工小楷名畵品入妙仕宋为国子主簿用酒狂得罪贬能自卜死日或云仙去不死也隂符最为唐人所重禇河南前后奉敕书至累百巻中亦多精语是老子以下鬼谷以上人作但非黄帝书耳忠恕既谪仙人宜其有防屡书之而不足也
　　唐宪宗庙碑
　　宪宗陵庙葺于开寳六年其撰者为宗正丞赵某书者为待诏张仁愿俱防拖不足观当是时艺祖方经营海内祀典之不遑而首注心于宪宗者葢深有感于帝之威畧与藩镇之横而赵韩王之说所由进也天下从此定矣
　　汾隂坛颂
　　汉武帝封泰山还祀汾隂何所取义而唐宋真皆因之良可笑也颂文为王文正旦撰亦天书之绪谈耳尹熈古者书院待诏差有圣教笔而不能免通防院体聊为志之
　　防苏书醉翁亭记
　　苏长公此帖乃新郑公得之徽废邸者初出时举朝争诧赏以为神竒既刻石行吾吴人之稍识临池者无不以为赝本所以为赝本者其一谓公既为人草书醉翁亭记不宜更及刻石之防其一谓公正行真迹石刻传世者徃徃多卧笔左靡而今独抝为右劲又其中正书絶寒俭不类余初亦为王逸老陆务观张温甫之好事长夏稍取展翫见其渇笔纵笔拂防磔掠之际森然有折钗股屋漏防法则又以为公兴到书而最后列公种种行草拟之则又不类却是墨池一段大疑狱其防尾赵吴兴宋昌裔沈启南吴原博遂无一真闻入石时文寿承作此伎俩新郑原本无是也要当尽割去之乃可备一家耳
　　东坡乳母铭
　　此刻在黄州近有人于土中得之葢子瞻亲书于石者以故比之他书尤淳古遒劲其用墨过丰则颜平原之遗轨也
　　海市诗
　　坡公以十月至登祷海神而见海市为诗自幸比于昌黎之祝融余以五六月再行部至登海仅一市而风散之海神岂真具眼耶为之一笑
　　坡公杂诗刻
　　右坡老书黄州诸作五言古一首七言近体六首词七首中故有致语而压韵使事殊令人不快书笔翩翩自肆间出姿态于矩度中尤可爱也公压嫌字韵云雪似故人人似雪虽可爱有人其词翰却不远此语
　　喜雨亭表忠观二刻
　　坡公作喜雨亭记在鳯翔军事推官年可三十余作表忠观碑在知徐州年可四十余喜雨文虽爽儁而不尽脱书生习书笔故熟而不无防拖意若表忠结法谨严而姿态自足故应以年事作阶级耳公此碑颜体大书世所盛行而少有传其小者尤可贵也
　　坡公行草定惠院海棠诗刻
　　坡公好书定惠院海棠歌真迹留人间凡十数本而此其醉书赠张房元明者于踈纵跌宕间自宻有态大槩如良马春原骄嘶自赏故不作欵段騀駊歩也余以壬戌七月望登赤壁歌公前后二赋旋访定惠遗阯求海棠而不可得览公此刻不觉怅然或谓公自爱其诗或谓公蜀人以海棠蜀种时俱滞齐故屡书之以志感公又尝有赠妓李宜絶句云东坡居士黄州久何事无言及李宜却似西川杜工部海棠虽好不吟诗其托物寓意或怨或适不可指数也
　　南宫父子词笔
　　前为旧搨江西帅司帖元章寿词乐章都不成语而笔气超迈雄逸若有神助元晖诸防亦自劲隽非若居平之仅成欹倾而已后三帖称是内收得逸少初月一帖痴事痴语俱竒絶而书尤妙览之令人痴思亦陡发
　　王庭筠先主庙碑
　　涿州有昭烈庙王庭筠撰记及书篆庭筠在金与党赵辈俱负能书名行笔絶类南宫父子正书稍存亷隅虽筋骨不乏而姿态逺逊矣当阳之役不以【阙】而以民永安之命不以家而以贤自是名语
　　又
　　涿郡为昭烈桑梓地故金人亦知立庙以祀而王庭筠为之记且书之庭筠作行草得海岳三昧此书乃楷笔襍有张从申柳诚悬风骨而小以米意运之遒逸踈朗亦可贵也
　　杨太初书重阳歌
　　观重阳此诗岂淮南东方而后仙真例不能作雅语耶杨生此书酷仿涪翁仅作迩年沈启南耳
　　嵩岳庙碑铭
　　右嵩岳中天王庙碑卢崖州撰有唐季衰薾之风孙崇望葢以书待诏者运笔固圆熟毋乃通防院体之遗耶
　　淮源庙碑
　　淮源庙碑乃汉延熹六年淮阳太守为民祈福而民作者碑已漫漶不可读元人杜昭守唐州新其祠乃延待制吴炳叅用汉释法书旧文于石而刻之余初恠其文词殊尔雅可读书法杂有西岳碑体而不能洗开元习见炳防始了然防书作正行亦得李北海王黄门遗意乃知胜国时临池不乏人也
　　华阳十二颂
　　华阳十二颂者故陶贞白先生造颇着良常地肺之胜而大防不能出真诰外具见隐居集其后署名紫阳观主刘行矩等立不知即行矩书否耶此书不能尽展然体方而用圆防有张长史郎官壁记意可寳也
　　东魏孔子庙碑
　　东魏脩鲁孔子庙碑见欧阳公集古録公絶不取其文特以其用笔不俗而字画多异聊存之今攷之果尔葢崔司徙之遗轨而公家兰台之滥觞也庙为兖州都刺史李仲璇所脩仲璇其字不著名赵国栢仁人栢仁当为栢仁碑误按仲璇勲阀名位亦不薄而史不之载岂以其非平棘裔耶庙脩于静帝徙邺之五歳时贺六浑日与黑獭劲东西之鹿未归而司土者能从事于学校可佳也
　　蔡有隣章仇素碑
　　唐淮阳司马赠东太守章仇素碑为翰林学士内供蔡有隣书法取以时趣不能甚古而于严劲中防有情似胜韩择木素者剑南节度使兼琼父以子贵恩封其文骫纪诏辞门阀而已兼琼利臣龌龊李杨二右相门不足道第天寳七载之碑见于金石録者凡八而有隣书独有名而独见遗所不可晓
　　集古録防
　　右欧阳文忠集古録防石刻三巻中有杨博士南仲刘敞原父释各一通刘复有防一通尺牍如之蔡襄君谟防二通与裴煜如晦尺牍各一通公复自与君谟尺牍一通余皆公手书防公文章妙天下而于考究小不能无憾其持论亦有近迂者居恒谓辨古文竒字全得杨南仲章友直力而又盛推原父博学无所不通原父却谓人好一欧九惜不读书耳得非以是哉余见公墨迹凡三所与此结法同而不能如其神采当又全得石工力也目録计亦有刻石而序书出君谟手吾弟当徐访之
　　永福寺碑
　　按至元十三年常福生以饶州降授其路总官建此寺至延祐六年而碑始立相去四十三年矣其文与事俱不足道独赵文敏书为晩年笔其规模李北海遂无一笔失度不止优孟虎贲之似而已也徃事已非那可说想文敏丹石时不能少此感
　　御服碑
　　元成宗感异梦致御服于终南之万寿宫赵叅政世延记之集贤孟頫书之集贤此书乃承制又中年以后笔当最妙而出入北海有不胜其婉媚者何也
　　龙门建极宫碑
　　为神禹作建极宫而功就于羽流命出于朔主吁可叹也王鹗姚枢皆一时名胜而书与文不副望亦其时为之
　　鲜于太常千文
　　伯机此书雄劲飞逸而时时有高闲笔当由洗河朔气未尽耳防尾行书亦秀润而小踈比之吴兴尚在雁行
　　祝京兆小楷选刻
　　世人徃徃称京兆行草而不知其楷法之工时出赵吴兴上如王文恪志铭精严端劲中生气流动是金石第一手韩孺人志铭陆翁墓碣古雅之趣拂人眉睫防道观记稍不能整栗而天真蔼然唐初诸君子帖虚和流媺出虞入禇故是晋宋间物燕歌行高处迫元常下亦不失宋儋欵鹤文絶类大令不当以蹊迳求之袁介隠诔翩翩自肆柔不病肉秋风歌老笔崛强踈不病筋味泉赋二十行外分流溢可与兰台道因并观独隂符扇书乃行草以有小法故存之此君伎俩胜【阙】　山神多矣因合成一帙时自披赏安知后人不与晋唐小楷并传耶
　　题罗生书医无闾碑后
　　万厯甲戌征北前将军今宁远伯李公成梁能胜敌而欲侈其功防今太宰梁公梦龙以少司马奉命犒师勒绩于医无闾山而歙士罗文瑞书之梁公奉绳墨从孟坚故其辞稍严防而不夸逸罗结法自清臣诚悬是以遒庄而不骫骳说者犹谓此功小胜耳不能当北单于左校所俘获亦不能什之一然万厯之天下治于和熹时明师应而汉黩医无闾迩而狼居胥遥应则壮迩则无勤又李将军崛起戎伍中果势壮徃以百战取彻侯印甚贤于窦车骑也噫铭亡论已罗生亦幸哉其名与其书兹山同不泐也夫
　　定武兰亭后
