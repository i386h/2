<!-- { "loadSidebar": true } -->
　　稀闻古史溯三正【禹汤文武三代圣王考其年代世次俱未及见元孙】嬴刘来尠天家胄唐宋下征编戸氓【徧翻四库全书自秦汉至明帝王从未有得见元孙者编氓中虽间有之然自唐以来亦止六家】朗教眀经仕州县【山堂肆考载唐钱朗南昌人年一百七十余嵗元孙数人皆以明经为县宰　臣福长安】焘官执政出簮缨【周必大平园续藁载宋张焘饶州人孝宗时官参知政事年七十五见元孙一人】延陵仙眷巵为夀【元吴宗元绍兴人年八十八见元孙举觞为夀抱置膝上望者谓神仙中人见宋濂潜溪集】国博儒风金满籯【明罗恢吉安人永乐时官国子监博士年八十二见元孙一人事载程敏政选明文衡中】嘉庆璿因作记显【明归璿昆山人即归有光之髙祖有光集文中载璿有髙元嘉庆堂顾九和为之记　臣王杰】元春璧本以诗鸣【明文征明甫田集载戊午元旦诗有百嵗几人登耄耋一身五世见曽元之句考征明年九十有元孙二人】辽哉六氏人阅世美矣
　　两章辞见
　　情　　【皇上喜得元孙有　　御制志意诗一章据内廷翰林查奏后复有　　御制志事诗一章】忍弗民之爱是亟　　【御制志事诗中有忍不勅几心爱民之句仰见　　皇上絜矩引申诚求保赤　臣金简】凛兹
　　天所贶非轻　　【御制志意诗中有获兹惟益凛天思之句仰见　　皇上凝承昭事一气感通】古来亦有芗其事时至应知不争　　【皇上葺宁夀宫内之　景福宫曽　　御制五福颂书屏而未以五福名堂者盖引而未发今　　五代一堂　　　天庥　国庆允恊昌期　　累洽重熈斯为极盛】五福语从洪范演【臣纪昀】
　　【御制】重修宫忆考工营【丙申年宁夀宫落成及今十载】前宁夀写庙堂制【宁夀宫之制仿坤宁宫为归政后祀　神之所其前为皇极殿则朝堂规制将来受朝所临御也】后景福圗
　　燕寝亨
　　圣祖当年奉
　　孝惠【景福宫为　　皇祖恭奉　　孝惠皇太后所居详见五福颂序】
　　皇王作宇养
　　升平庭披都福东分戺　【宁夀宫在景运门之东】室邃頥和左接楹　【宫制分中东西三路而景福宫为　宁夀宫东路】　象取日升沧澥上【臣彭元瑞】宿临星夀角亢莹【角亢为东七宿之首尔雅夀星角亢也】翠鬟云窦盘防峭　【景福宫相近有翠鬟亭又有石洞镌云窦二字】佛日梵华垂珞璎【佛日梵华二楼俱在　景福宫后】保泰门开横雉堞【保泰门东出正对　紫禁左垣　臣董诰】畅音阁迥面雕甍【阁在　景福宫前以上皆　宁夀宫东路与景福宫宻迩】　年长者石文而质【文峯石在　景福门之外】春盎有梅元起贞　【景福宫西櫺外植梅】内外福连楣藻丽【景福宫额悬门外前檐堂内悬五福五代堂扁　臣庄存与】诗书典引帖芝荣【堂内　　御笔聫云燕翼仰贻谋敛时五福绵征笃祜至于万年句述诗书义蕴广大】不华不朴居惟适即旧即新役岂更
　　寳示诸有典有则　　【皇上七旬万夀镌　　古稀天子寳甲辰既额斯堂又镌　五福五代堂寳又连其文镌　五福五代堂古稀天子寳　　奎章寳帙皆钤用之　臣陆费墀】
　　【御制】记言之为法为程【前年既掲堂额因作记以述事垂训】御园藩邸恒钦仰【五福堂额乃　　皇祖御书以赐　　皇考者皇考敬摹扵雍和宫圆明园皆用之以顔堂予自少至扵今朝夕每深钦仰】敛巳锡民永惠行有待额斯竟如愿【予临御五十年未循五福之名遽以顔堂者盖有待　　天庥而邀　　祖贶今竟得古今希有吉瑞实我国家万世子孙申锡无疆之庆也】
　　欲传
　　心本自先盟【以下恭绎　　御制五福五代堂记中语】徳攸予好泉旁达【记云获福必归扵好徳】善与人同木鬯萌　　【记云好徳尤在好其善以敛锡厥庶民】敬曰明而敬曰旦　　【记云敬　天　臣沈初】　安其凿与安其耕　　【记云爱民】几惟万政法行健　　【记云勤政】经次二贤占彚征　　【记云亲贤】由厥旧章钦自昔　　【记云毋忘旧章臣以粤抚入　　觐防　　恩预宴钦惟　　圣学　　圣政敷天共仰臣向以中书为军机司员亲见　　勅几典学今更得读　　睿文而赓盛事愈征　　行健之功致福之本　臣孙士毅】所其无逸语详精　　【记云不敢暇逸】
　　曰三致意
　　亲书扆　　【记云五章之中三致意焉盖　　御制五福颂久经　　宸翰书屏掲　堂中】于万
　　斯年
　　厪见羮　　【记云于万斯年恒保此福盖体　　　圣祖　　　世宗朝乾夕惕之心以致见羹见墙之慕】论采蘓文洵具备【景福语出周雅既醉之章所谓既醉备五福也蘓轼有论臣朱珪】词卑何赋但譻【何晏景福殿赋骈俪华藻无闗大义】物浮大
　　小水为气【韩愈云气水也言浮物也　　皇上每举以示为文之法伏读　　御制文鸿钧黙运元气充周非取喻扵水所能尽也】中判危微
　　言乃声　　【御制记推本获福之由上溯　　　心法契精一危微之防着为文言乃心声矣】子梓孙荪徳金玉　【皇子　　命名皆从玉旁今皇元孙　　命名从金旁　臣胡髙望】
　　【御制】祥详佩佩器瑶琼【近咏古玉宜子孙佩诗有是佩诚堪佩言祥试可详之句余既辨佩佩二字从玉为器从人为事因以祥详亦韵同而义别连类及之聫句详纪祥征于宜子孙之佩恰相叶吉也】晋封识喜含饴合【甲辰新正以皇长孙公绵徳将有抱孙之喜先晋封贝子以为迓喜延祥之兆既而果如所愿一堂五代祖孙共庆含饴洵天家希有之瑞也】戴锡命名置膝并【皇祖亲见曽孙四五人嘉名肇锡则自最长之永琛始是以予之子侄辈用永字胥　　皇祖所赐也乾隆丙寅宴宗室扵惇叙殿其时绵徳尚未生而近支宗室中已有与皇孙同辈者衍派以绵则予所命也后一年而绵徳生又二十一年而绵徳生子命名奕纯至戊子新正题皇六子永瑢所画嵗朝图恭进　　慈宁因有永绵奕载奉　　慈娱之句首三字既以庆源三世排序成文意更为后来似续按字开支引之勿替是以皇元孙以载锡命名并查宗室中载字下一辈二人赐名奉福奉夀计予归政后年至九十则载锡年当十七或可见奉字辈来孙増六代同堂之庆虽此愿未敢预必而上年千叟宴中九十以上亲为赐巵者且十数人可知夀世长龄亦属寻常之事予惟颙祈天佑以为召祥迓福之本耳】麟角峥嵘能仰笑【甲辰初冬予亲临绵徳邸第阅视元孙抱置膝上见其头角峥嵘依依仰笑实深欣慰】
　　龙珠的皪见髙擎生三月解瞻
　　仙仗
　　天一笑看擕锦绷
　　曲赉
　　优恩数亦异　　【皇上爱笃　元孙凡年例节庆　　赏赉有加　臣阿肃】
　　重熈屡洽祉加赢　　　【圣祖躬承　　　孝庄文皇后慈庆下至永字辈凡　　　亲见六世巳为世所希觏我　　皇上逮事　　　圣祖今又庆得　元孙现既　　亲见七世衍祥未艾备祉弥隆】归余值闰桐枝长　【皇元孙扵闰三月初八日生桐孙叶瑞知闰春长】献夀维南
　　华盖迎　　【圣驾南巡喜闻吉报正合维南献夀之占】伫教方名臻总角【臣童凤三】
　　即陪
　　家宴预称
　　觥【向例上元前一日筵宴　皇子以下凡授室者方得侍　　座上年　　御制小宴诗有编展书房待预元之句盖　　圣意待　皇元孙六龄入学之年即令预宴以实副五代同堂之庆也】寅秋
　　惇叙
　　膏流叶【乾隆丙寅扵　惇叙殿　　赐宴宗室】卯嵗
　　乾清
　　露挹茎【乾隆癸夘新正于　乾清宫普宴宗室凡年已及嵗之闲散俱　　赏给四品顶戴】视奉字行尚犹子【现在　宗室中伦序最小者为奉字辈于　　皇上系属来孙　皇元孙虽在绣褓已居季父行矣　臣吉梦熊】在
　　元孙辈总为兄　　【皇上福履所绥椒蕃瓞衍将来皇元孙辈鴈序众多皆肩随踵接之弟也】周男则百世非衍　　【御制得元孙志意诗有周室百男非五代之句】唐院计千庆未宏【唐有千孙院亦非五代一堂】讵数磐宗系着表【臣季学锦】
　　【御制】爰咨畺吏奏驰伻【前因庆得元孙随传询各督抚将民间得元孙者查明咨报彚奏】六家见者期頥逮【据直江西山东四川广西各督抚奏报百嵗夀民五世同堂者现有六家】五代同将二百盈【据各督抚先后奏报五世同堂者共得一百九十四家计其数巳将盈二百矣】夀世共民沐
　　天佑
　　泰朝有
　　诏荷
　　恩令【乾隆五十年正月初一日　　恩诏凡民间得元孙者均加　　赏赐】蜀中翼己侪期羡【四川达州夀民张子翼年百嵗有子三人孙八人曽孙六人元孙三人】江右爵还伦偓铿【江西龙泉县夀民古朝爵年百嵗子孙曾元并萃一堂】若粤若齐若郊甸【广西桂平县生员钟君宠山东聊城县张羽厯城县刘湘直顺义县郭有英四人皆夀登百嵗曽元五世　臣黄轩】汝张汝李汝月英【直张璧湖北李进也贵州孙月英各得元孙自八人至四人不等在一百九十四家中尤为繁衍】门乌卓楔标人瑞【防典载凡民间夀至百嵗以上者给与建坊银三十两表其门曰升平人瑞】竹马照盆圗戯婴　　【皇上安懐厪念寓意翰墨如戯婴圗照盆孩儿圗屡见　　吟咏今
　　大化翔洽闾阎生齿蕃昌骖篠嬉逰天然活画】皆际
　　辰昌蕃以殖【臣吴夀昌】彼因文显炳而弸【四库全书中唐后仅有钱朗等六家均以仕籍得存记载　　御制诗比之马迁青云之羡若今日之编户齐氓亦得以　国庆附彰家庆名列奏章事登　　御集真旷古未有之邅逢也】
　　榜书四字妙八法　　【御笔赐张子翼扁曰衍庆頥龄古朝爵曰繁頥余庆钟君宠曰养庠
　　衍福张羽曰引年钟盛刘湘曰延龄余庆郭有英曰期瑞繁昌】
　　赐句叠章谐五韺　　【御制祥字韵诗一首　　赐张子翼叠韵一首　　赐古朝爵再叠韵一首　　赐钟君宠等四家乂　　诗二首记各省五世一堂得一百九十四家之盛先后共成五章　　元音宣播数叶五韺】民子
　　君亲衣臮食【伏读　　御制黔黎滋盛宁非喜衣食谋艰廑可怜之句仰见我　　皇上爱民如子授衣谋食无日不厪　　宸懐是以　　徳洋恩漙举一世而胥登仁夀也　臣汪如洋】夫耕妇织袯兼荆　　【御制赐古朝爵诗有夫耕妇织一家昌之句扵敛时敷锡之中即具　　训俗型方之义】
　　大生之宇
　　皇春啿中午当阳谷日晴宴以承
　　欢效
　　尧祝【臣郑际唐】
　　【御制】诗毋侈颂慕臯赓嘉祥允矣超前古负荷艰哉凛后庚堂构克昌百世永箴辞惟朂一心诚














　　御制诗五集巻十九
　　钦定四库全书
　　御制诗五集巻二十
　　古今体一百二十六首丙【午二】
　　命行乡饮酒礼诗以纪事
