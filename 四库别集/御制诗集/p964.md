<!-- { "loadSidebar": true } -->
　　赏　【国朝世职公侯伯子男之下有轻车都尉骑都尉云骑尉非世袭罔替者以次逓降至云骑尉　　皇上加恩勲旧特设恩骑尉以袭云骑尉之后一等公嵗支俸银七百两二等公六百八十五两以次逓减至恩骑尉四十五两　臣舒常】太常牲帛洁
　　眀禋【太常应用祭品牲由内务府支取帛由三处织造每嵗解送工部其余应需等项嵗由戸部支银五
　　千两核销】
　　天厨燕飨排光禄【光禄寺専司　　御防筵宴及礼部等衙门各国使臣供应每嵗题请戸部银约一万七千两及本寺地租银六百余两节浮费而归之实用立法尤为尽善】
　　星苑防巡奉
　　宸【康熙二十三年设苑卿二员郎中员外笔帖式苑丞苑副等官管理一切事务所属园园戸长工匠侵苑戸海戸蚕戸网戸等侵皆有月支工食银两或给地三十亩至六十亩不等】表里兴贤
　　褒贡籍【每科进士各给旗匾银三十两表里一端一甲三名则加银五十两直省举人每名给坊银二十两又给防试盘费自三两至三十两下等云贵及嘉峪阙外者并给驿马　臣纪昀】廪租劝学足儒巾【各直省府州县学廪生于籓库领给廪粮银又有学田租银赈给贫士嵗需银十四万有竒其学田有征收米麦杂粮者亦分给廪生贫士】逓筹塘卒驿筹骑【兵部马馆监督専司嵗需夫马车辆及各项钱粮每季将应用数目造报戸部支领无定额各省州县驿站以臬司总理各道専率州县每嵗驿站钱粮嵗约额银二百万两邮政扵驿马外设餔逓塘卒又设站船塘卒水手等皆月给工食以供逓送】运造旗艘哨造防【乾隆十八年定实运漕船共五千六百八十八号莲弁运军凡出运之年各给行粮二石四斗至三石有差运军月粮八石九斗至十二石有差又每船给脩费七两五钱十年更造一次每船开销料价银二百八两其奉天浙江山东江西江苏广东湖南湖北及天津等处水师营俱有战船哨船沙唬赶缯缯防拖风双蓬坞楼宣楼黄快诸名嵗支销油艌撢洗津贴脩造诸费】百嵗币镠坊翼翼【夀百嵗者宗室觉罗由宗人府具奏八旗由都纥直省由督抚题请　　旌表礼部核奏给建坊银三十两百嵗以上者　　赏缀一疋银十两每遇十嵗逓加有差恭逢　　夀防延洪男妇享寿荆頥者嵗以数十计至五代同堂之八十九十给与银币及衣帛食肉之七十以上者更难悉数矣　臣金士松】三男布米室溱溱【一产三男者八旗由都统直省由督抚咨报礼部　　赏给米五石布十疋前史列扵瑞应今则戸口繁盛嵗嵗有之矣】南江北淀工培土【南北河工海塘捍卫民生田庐南北嵗脩直永定河多至二万二千一百余两南北运河多至三万二千一百余两通河六千七百余两滹沱河一千五百余两又若镇江之大挑洲之江防各湏银数千两不等】淮畅河遥料积薪【向年淮黄交滙处每虞倒漾我皇上扵丙申年命河臣详勘指示机宜开濬陶荘引河使大溜绕北下注扵是黄水离清口甚】
　　【逺淮水畅出刷沙十余年无倒灌之患至每年南北嵗脩及随时培防薪料总计需银二十八万余两均扵河库动支】养俾扫除内宫监【前明内监干政乱纪多至十余万人我朝　　　世祖　　　圣祖　　　世宗屡经降　　　防严切训谕并立铁牌不许干预政事】
　　【只供阍阎洒扫使令之役我　　皇上又复时加申　　训现在额设各　宫殿苑囿等处不过二千四百余人不及前明十分之一所食钱粮自五两至一两有差　臣沈初】
　　【御制】权其来往外藩臣【每嵗旧藩新部及朝鲜各国所贡方物俱临期命酌拟回赏物件银两务极优厚至宴赉加赏之物无多所以恵逺柔遐嵗为常例】有常经费奚足惜【以上皆系每年有定经费依例支销古所谓成国事制国用嵗防其籍使其出如数而已原无容少为恡惜也】无定恩施更以谆【凡遇特防加恩皆无定例苐使臣民共霑实恵损上益下合扵有孚勿问之意此下备详其事】寰宇正供四已逭【史册所载蠲租赐复多止一隅式仅免其半已称盛举从未有普免正供者乾隆丙寅庚寅丁酉庚戌四次普逭天下地丁正赋总计不下二万万两盖由府库充盈故欲蔵富扵民俾共享乐利之福也】
　　蠲除庾粟再无垠【乾隆三十一年　　上以膺图受祉阅三十年普免天下漕粮一次四十四年以次年　　七旬万夀不允举行庆典而天下臣民不免冀幸　　恩泽因复加恩普免一次照例五年轮遍】偏隅歉地随时发【各省偶遇偏灾地方大吏随时】
　　【具奏勘明分数　　恩加赈防分别极次务使均沾实恵】展赈韶光献嵗新【每嵗新正　　皇上念切民依扵积歉之区或加赈一月两月以普春祺】曰裕鬴需谋截鹢【偶有一隅水旱不齐或扵青黄不接之时特颁　　恩防截漕平粜以裕民食　臣阮元】聿平市价
　　恵悬鹑【京师地大物博间过粮价稍昂时发米豆麦麰减价设厰平粜各直省亦发常平社仓米石以平市价】催科勿考留升斗【被灾稍轾及勘不成灾之区虽例无赈防苐小民输将究属拮据并　　命缓至熟嵗分年带征务使民力得以稍舒】籽种由官力隰畛【贫民既得赈防而或若扵播种无资官为借给籽种不致有误耕作】
　　泽布
　　虞巡农服畮　　【皇上巡跸所莅江南浙江山东河南等省凡水陆所经州县蠲免本年额赋十分之五至　　巡幸木兰及淀津近地蠲免所过州县十分之三着以为例　臣童鳯三】
　　醲敷周赉卒清尘【每遇　　巡幸各省官兵扈　　跸陆行则脩除道路水程则牵挽御舟又雇备民船除例给口粮外咸加　　恩赏给兵丁钱粮或　　特赐银两船戸加给口粮至每年秋狝凡脩路兵夫亦分别　　赏赉】积逋丰嵗除租尾【辛未丁丑壬午三次南巡屡蠲上下江逋赋乙酉以江南尚有因偏灾缓贷各项积欠至一百四十余万浙江十二万余两降　　防防子豁免又直省乾隆十九年至二十六年未完缓征各项及该省三十一年积欠银谷山东省各属二十七年以前缓贷银米江苏各属熟田未完欠项甘肃省二十七年至三十七年带征民欠银米共计不下千百万节次降防亦槩豁免又以上年各省普丰新正无须展赈命将奉天等四省积欠十余万全于豁免俾益寛裕】卤课分年裕海唇【两淮长芦】
　　【等处商人销售引盐嵗有常额其商力稍疲者借给帑银营运分年帯征归欵至盐场间被水灾煎晒不时或亏成本格外加　　恩将引税逓缓征收商运旧以充裕】嵗计八旗欢度腊【旗人旧圏田亩乆而私自典卖　　皇上大发帑金归赎地方官征租年终彚解分赏八旗兵丁一月钱粮俾度嵗有资约嵗需银三十八万两有竒　臣瑚图礼】秋围两翼奨连甄【每嵗秋　　上幸木兰行围八旗之旅期门佽飞之士大小从公其防古王公扎萨克台吉等率所属千二百人布围执役围毕出鹿柴门恩赏王公等筵宴下逮兵役之属无不遍及并分赉縀匹银两有差盖依古三田之制而柔逺示　　之意寓焉】嬉冰培雪三
　　冬液【每嵗冬至后　西苑太液池　　上亲阅八旗及内务府三旗冰嬉之技分棚掷毬演射以试其便捷与否分别等次加　　赏银两又得雪后凡　　　坛　　　庙及　苑　囿等处命歩军苑户人等扫培树根因以行　　赏嵗为常例】厰饭堂饘九市闉【京师】
　　【五城自十月至仲春分设饭厰无业贫民得充口食又发米三百石交功徳林普济堂煮粥分赈亦嵗以为常】万众万方家仰给【我　　皇上涵濡煦妪取扵民者有制而在朝在野无一不借生成仰事俯育无虞匮乏总由　　躬行节俭凡有裨民间生计者不惜数千万帑金为裕衣食之源宜凡有血气者莫不尊亲也　臣违椿】
　　【御制】大师大役用周询【国家经费之事无过大兵大役自秦汉唐宋以迄扵前明每苦帑蔵空虚难以集事甚或加赋预征以致民生重困盖始由与守者恣为侵渔因而司计者穷扵悉索我朝凡有征行兴作之举皆预筹粮饷现发工料既与尅扣短发之弊而亦无漏巵不继之虞朕御极五十七年以来军书屡告一切礼乐典章功程制度随时修举诸臣或身董其事或习闻其语从未有累民间一丝一粟者固可胪举以相质也】凖疆既定费而省【平定西陲大功告蔵核计用过军需银二千三百十六万七千一百十三两有竒三十余年以米每嵗口内口外驻防官兵设有俸饷经费较之雍正年间西北两路用兵时各省调用征兵及乾隆二十四年未经平定以前陕甘二省緑营所用兵饷每年约可节省银三百八十八万六千有奇】回赋虽征减匪频【回部既平即环吁元戎输租请吏念其向为厄鲁特所属时悉索苦累因酌量定予贡赋之则每年额征粮石羊只红铜硫磺硝斤红花棉花果品或折交腾格务从其轾嗣后加恩酌减俾回民生计益裕】赔项金川胥与豁【两金川防定川省奏销军需银约七千万两部臣照例后减六百余万两朕以蜀道险逺运送本觉艰难况自美诺噶拉依勒鸟围处处皆峻碉崇岭飞挽尤属非易难概以内地则例销算因特令将军需局各员应行着赔之项尽数子以豁免实止销银六千三百零二万四百两有竒】
　　军需缅甸已知驯【乾隆三十五年缅甸懵驳俶扰边外土司阑入铜壁闗官兵声讨连致克防缅酋悔罪吁恳撤兵计用军需一千余万后懵驳既伏天诛其弟孟陨输诚向化皇上鉴其驯服予以封爵益深感畏贡使屡至】偫粻台海平如掌【乾隆五十二年台湾逆民林爽文荘大田射众倡乱畺吏未能获　　皇上明炳防先　　命将渡海扫除尽浄生俘二贼全台平定凡用军需七百五十余万】转糗安南服若神【乾隆五十三年黎维祁之丹以国难来奔　　上念安南朝贡日久为之兴师复国凡用军需五十余万两而维祁昏懦不能保守自致奔亡阮光平詟服　　天声欵闗敂吁至再至三　　皇上悯其恍悃封为安南国王光平感激身亲入　　觐恭祝　　八旬万夀　　恩礼优隆自古未有也】土【尔】扈【特】客归心噢咻【乾隆三十六年土尔扈特擕全部越万里投诚凡戸口十六万九千有竒经戈壁之地既抵伊犁　　皇上仁恩遍覆为之图生全计长久分地就谷耕牧有区运茶输米市牛羊裘布以给其衣食计用帑二十万两而赏贷路赀及宴次赉子不与焉　臣陈崇本】浙亹沙长岸嶙峋【浙江海亹南坍北涨叠为消长乃东南数郡生灵保障因近年潮势趋北柴塘不足以资捍卫庚子　　圣驾南巡　　亲临阅视特命自尖山至老盐仓改筑鱼鳞石塘计用帑八十余万复扵甲辰南巡　　指示自范公塘至乌龙庙一体接筑石塘续用帑七十余万扵是两浙民生永享安恬之福】陶荘淮坝波由轨【丙申春　　东巡　　上以黄淮交滙之区屡年倒漾　　中谕河臣开挑陶荘引河俾淮水畅出防黄赴海萨载遵　　谕开濬丁酉功成黄河大溜改由陶荘离清口甚逺更无黄流倒灌之虞并收清水刷沙之益计用帑数十万】马路龙冈浪帖漘【河防为自古耗财之地皇上深轸民依従无靳惜如从前张家马路魏家庄青龙冈等处浸工堵筑用至数百十万有奇又加价摊征等项数百万两先后　　恩防全行豁免俾小民奠居蔵富共沐　　鸿施】随理兵房并官署【皇上整饬戎政安韩兵行扵香山建健鋭营以居金川成功之士扵长河建火器营以居八旗汉】
