<!-- { "loadSidebar": true } -->
　　贞主冬而元主春大矣纯干之始【上元日立春】镫为火而月为水时防未济之全抚韶景而旛燕迎朝推灵宪而银蟾示阙虽度行恒道事不纪于麟经而徳概脩刑论曽衷于管氏敬移宴节例举抒词溯自明炳开旬昉吟七字【丙寅始作镫词】粤若重光纪丽定咏八章【向或四章六章至辛未以后皆八章】大都重农事之田蚕亦以聨藩情之賔雁今嵗倐成扵昨嵗务去陈言千镫相续乎一镫思标新格爰以着雍之首序剏为排卦以系年隔八因重分章得一盖易之象必云时义而诗有律是曰元声经以注经志存言志知仁所乐山水【镫宴在园之右曰山髙水长】式燕申申雅颂吾得坤干抽思乙乙匪侈因难而见巧有取揲数以归竒每当火树初生笔花争吐字编珠而觉险句击鉢以速成席间之客大防【戊申八章中防卦】天际之云小畜【己酉小畜卦】瀛南贲什【庚戌贲卦】坎北乡方【辛亥坎卦】晋谐伐邑之占【壬子晋卦】困格来降之觐【癸丑困卦】图砭俗于终南进士【甲寅归妹卦】句箴奢于闽峤守臣【本年节卦】偶然触类而通正尔因文以见嵗八度节经八度音一成卦适一成自搆新题洊逢嘉防凯奏十全之五【台湾安南缅甸廓尔喀二次】觞称万嵗之三赋再免而恩周年八征而丰屡犹览灯前之牍能挥烛下之豪荷兰之海万重瓞之龄一纪遂完雅什永言四始之叠双都括羲经大衍二篇之积防七十二月令之作从此引长一百七部全韵之篇同兹条理当屈指春秋之恒永乃转瞬嵗月之鼎来艮以成言干惟行健忆首阼炷香之告挠甲遂臻乎六旬迩新正宴茗之聨箕畴克备乎五福均成符望竟获遂初幸承
　　天
　　祖之笃贻黙荷苞符之契兆伫来嵗太和授玺元上元集赤芾以防同更令辰御苑张镫子天子躬防衣而受养
　　虽云日至可坐致当识巽为小者亨【巽以一隂为主隂为月兹因元夕剥蚀一切燕乐不举然年例镫词不可阙且值今嵗六十四卦咏满之期以蒇宿愿】元夕镫词吟翌夕不书敢用旧言成
　　羲象明标説先【去声】民兊亨应灿镫轮顺时行庆去其甚计丈何湏髙二旬【新唐书载先天二年正月十五十六十七夜扵安福门外作镫轮髙二十丈衣以锦绮饰以金银然五万盏镫防之如花树云云上元张镫义取顺时行庆与民同乐何必踵事增华过为侈靡若唐时镫轮之奢丽深足以为炯戒也】
　　炬引桂浆涣兰汁筵陈海错更山殽对时一体君臣浃应律三阳上下交
　　社火田蚕原不禁致和燿昧适相应君谟酬节谓多事何必家燃七盏镫【民间元夕设镫以顺节祈田蚕原所不禁鼂氏客话载蔡君谟守福州上元日命民间一家防镫七盏陈烈作诗讽之始还舆罢镫云云地方官吏以酬节为名导民繁费若蔡君谟所为深所不取】
　　谩言嘉夜共欢娱百五休和頼
　　烈谟【本朝自定鼎中原逮今一百五十一年矣】保治持盈正斯日钦防一徳朂中孚
　　修以刑思小过连【义见首章】遗音飞鸟训明传发难巧见竟如志六十四章成佑
　　天【自戊申嵗始以卦名嵌作镫词每年八章今嵗乙卯六十四卦适全仰防　　昊苍恩佑实切感荷】月色灯光朗既济今来昔去只寻常诸刑居徳亏相继宵责昼惭惕不遑
　　始咏于申卯蒇功史经集子库相同【予自癸巳始命纂辑经史子集四库全书时已六旬方谓巻帙浩繁不易成功阅十年竟得次第完竣兹镫词嵌六十四卦之作始事于申竣功于卯舆四库全书之举事迟而功得全蒇者大略相同总沐　　天眷于无极也】受终齐七逮未济四圣扶阳万古通
　　厯年上元镫词册识语之作乃识过非识佳也夫清平之世上元佳节为君者防暇之余摛词以纪乃事之宜何过之有而予以为过者非逊语实诚言也总计予六十年之中得词四百一十二首已涉杜甫之讥然予自以为过者尚不啻此盖词册之书共成三十二册始于于敏中手蝇头小楷以进者辛未以前章之数原不论然其时尚有奉
　　懿欢事巡方抚新降诸盛典至敏中不能书命董诰继书以后【在辛丑】则外归者益众而侈节者増繁是非予过其谁之过防为人君者一偏于喜事好功増华饰盛之念未有不黩武事而诩升平者予虽慎未至此而不得其志幸灾乐祸之人保无为此论者乎思及此而予之过更不待人言且自以为甚矣且伏羲六十四卦分咏八章以为成数则始自戊申为予七十八嵗之时七十八嵗可谓老矣要【平声】以八年于可必不可必之间兹竟与廿五嵗期满六十年之在位同荷
　　天春以成符望则予之感
　　恩勑已懔懔危惧岂言语所能尽者防则此识语所云识过者允出于诚而识过即所以识佳且即所以识幸观此文者庶有以谅予乎
　　上元后一日家宴王公及曽元成句
　　节前节后宴相移【嵗例上元前日家宴近支王公及曽元等今年以上元值望月蚀移外藩王公上元之宴于前一日移家宴于今日】移宴之慙我自知调爕无能轃以当【去声】髙明有象示诚宜亦惟干惕筹实政敢复支吾事饰辞勤倦来年诸务简传柑行苇付儿为
　　经堂
　　例以节过【平声】咏寖寻又此时【每年灯节后率先莅此有诗宛成例事光隂迅驶不觉又值此时复来拈韵矣】光隂诚迅矣风月岂殊其金栁虽迟玉梅原绽枝授终【虞书正月上日受终于文祖盖在舜曰受在尧曰授也丙辰即当归政而今嵗仍日孜孜勑防理政至明年或可言倦勤耳】丙即至或可倦勤斯
　　题淳化轩
　　宫宁夀御园淳化【是处之淳化轩亦犹大内之宁夀宫皆豫为归政后娱老之所也】都为菟裘娱老居数嵗以前豫立者一年已近即真予天恩独厚鉴由始众意虽殷志践初【予于践阼之初焚香告　　天若得在位六十年即当归政今已仰防　　鉴佑幸符初愿在天下臣民以及外藩防古爱戴之诚以予精力康健犹昔无不望予未即倦勤者予亦未尝不谅其悃忱顾予已上告　　昊苍曷敢有渝初志耶】廿五竟符八六愿【予即位时年已二十五嵗以百嵗计之已逾四分之一而当陈愿之始实未计及在位六十年夀当耄耋也明嵗元日传位嗣皇帝子则八十六嵗若如所愿自三代而后未有闻者予之仰防　　天眷自非　　笃爱所独钟岂易臻此】岂容易得漫虚誉
　　撷景室
　　稚节俶韶方蒀意红情緑象未宜言空空室号撷景者冶冶昌昌性早存
　　待月楼
　　向东置楼牖因以额名焉素魄图见早闲吟偶遇便光欣今嵗始篇觉五言鲜设曰喻卿士更思所待贤
　　迎步廊口号
　　楼中有级下平墀墀绕回廊步步宜适问所宜何处也无边春意欲来时
　　静香馆戯题
　　前临数顷湖而中无荷芰后围防叠山颇有松柏植无荷那有香有松实无味与其有无间我以静为防是故额馆名斯偶申其义
　　题邹一桂十香图
　　漫説羶芗自石湖解嘲亦更有髯苏【石延年红梅诗云认桃无緑叶辨杏有青枝当时以为着题东坡诗云诗老不知梅格在更看緑叶与青枝盖谓其不韵为红梅解嘲也】若从香处分伯仲白者当前究孰麤
　　右红梅
　　直是盈盈洛水濵难称香色与精神谓他雅蒜天葱者花谱中真最俗人
　　右水仙
　　体格由来殊众芳肯同红白较低昂深山自恨寻谁出遂致繁称四季香【秋兰春兰见于离骚九歌古今咏兰者亦多言春秋未有言四时者按羣芳谱载闽部防云兰以玉魫为最四季开者为珍又本草防宗奭曰兰叶濶且靭长及一二尺四时常青是又不独闽地气暖为然矣北方莳花者冬月亦能使之开放向题圆明园御兰芬诗有较虽三径异可以四时开之句亦非无据耳】
　　右兰
　　长条虽木怯风禁白朶微香迷月临底事曽无拟梅者谓他中有夺朱心
　　右木香
　　薝卜根源溯佛家【维摩经云如入薝卜林中不闻他香惟闻薝卜香酉阳杂俎云卮子即西域薝卜花或曰薝卜金色花小而香西方甚多非卮也然考广羣芳谱载三栁轩杂识以卮子为禅客又长物志云薝卜清芬佛家所重古称禅友殆非虚言咏卮子诗者苏轼云六花薝卜林间佛朱子云何处飞来薝卜林是巵子即薝卜无疑惟既入花谱则三品七命任好事者意为评论耳】色香惟净两无差应慙误入羣芳谱品命参差任漫加
　　右卮子
　　喻珠何事紫芳披无定名从来若斯嬝娜惹人观嗅者其间多刺亦应知
　　右玫瑰
　　六月无梅休自诩紫阳何事浄尘夸【朱子茉莉花诗旷然尘虑尽为对夕花明】对他畏冷趋炎态那免人间谓浊花【羣芳谱载茉莉花出自暖地性畏寒喜腥肥之物壅灌故有清兰花浊茉莉之目】
　　右茉莉
　　摩罗疑自异方来【羣芳谱载百合一名摩罗似外国对音字又云都波国无稼穑以百合为粮即如闽之番薯吴郡之芋头皆可食耳】亦有微香扑朶开百片问他何以合【尔雅翼百合数十片相累故名百合言百片合成也设如人事凡百皆求投合必致如娄师徳之训弟令其唾面自干矣因戯及之】想如唾面训昆材【尔雅释言昆后也书昆命于元龟垂裕后昆之类是子弟皆可谓之后也诗王风谓他人昆朱传训昆为兄似泥】
　　右百合
　　根本幽岩不耐寻或慙一出遍园林若因四季开花较晏【享】性终应胜庾【信】心【李焘长编载秦桧使人谕晏享为谋主享答曰为我谢秦公姜桂之性到老愈辣庾信咏春近余雪诗丝条变栁色香气动兰心】
　　右岩桂
　　春花不共共冬卉【善养菊者十月十一月间尚能开放惟春日从未之见】木让臯涂草独芳可惜色香清浄体至今诸类混西洋【近年来颇多洋菊种类甚繁殊混东篱正色】
　　右菊
　　燕九日小宴廷臣作
　　癸丑甲寅两嵗连文筵继罢识予愆【向来上元后一日小宴廷臣昨癸丑甲寅两年因十六日俱逄月食是以皆令罢宴并是日灯火亦令暂停然翌节纪事之什原不废也】今年移却上元日【旧例上元日于正大光明殿筵宴外藩及王公大臣等今年上元乃遇月食是以移于十四日其十四日小宴宗亲移于十六日而十六日之小宴廷臣移于兹燕九日既识防寅仍弗碍庆节】燕九聊因节事传曰惕曰慙难殚述修刑修徳并増防丙辰正朔将归政袭庆延祥敬吁
　　天
　　飞云轩壁书今满嵗例惟余此一谈【每嵗翌节之作俱书悬飞云轩中积年将满今轩中恰有余地可悬今年诗什】朔望分明示以两剥亏那更继而三【元旦上元相继有剥蚀之灾并昨癸丑甲寅均于十六日共成三次实予不徳所致遑敢例以春秋不书乎】适逢虽曰由日至无故岂其忘已慙诗史本来师杜老获麟絶笔或云堪【新正节宴厯年皆有题咏以识月日比于杜老诗史之意明年扰政后皆子皇帝之事予可以安闲随意吟赏于凡依例锡宴聨句之什俱可无事拈韵矣】
　　暎清斋
　　巧様斋方纨扇成风披氷暎两胥清坐来别有防心处顺应无私在屏【上声】萦
　　抒藻轩
　　今嵗春迟亦迟【上元日始立春】负氷鱼陟始流澌緑蒲白芷看全未待藻抒犹两共之
　　节后万夀山清漪园作
　　节后暇逰万夀山新正诗例未宜删畿南农讵资余润【去秋畿南一带雨多土脉本润腊雪又获优霑现在可以不望雨泽】潦过民情廑痛瘝元夕元朝仍惕念春光春意那怡顔年前腊雪鳞塍集卜麦征欣指顾间
　　莹心堂
　　洁俯石渠清据冈莹心堂额学山庄【热河亦有莹心堂乃　　皇祖御笔书额】蕴为治本标典古发作政源效
