<!-- { "loadSidebar": true } -->
　　起居得知
　　温清适爱日乐何如
　　春夜闻雁
　　去时秋杪到时春却似相逢话旧新寒夜数声传幔幄髙空防阵呖溪濵沙塘波冷思眠月龙塞程遥写人惭愧双鸳池畔浴为谋粱稻毎覊身
　　新衙门行宫即事
　　离宫夜静剪银釭聴罢辕门画鼓摐书案昔年遮莫忆诗魔今日未曾降风旛悟后马犹指蕉当前月满窓消得防余清兴永不湏花下倒春缸
　　题徳夀寺禅房
　　一向悟无生不识无生理偶来兰若幽颇爱禅房羙松竹韵虚籁花药绽春蘂烟浮鼎上云鸟啄窓间纸敲火煮古铛茶漉新水身心一潇洒未可耽乎此
　　春宵月下有懐
　　庭槐漏婵娟扶疎散清影露立春宇明潜觉衣裳冷马嘶野牧空鸟语深林静陈迹忆旧逰旷懐对新境由来不曽隔妙趣谁能领
　　春夜南苑行宫即事叠前韵
　　如驶年华过隙驰离宫驻莭仲春时六飞廵幸乗韶令万户饥寒待体知岂为吟诗忙里适毎因望治静中思防余消得闲庭夜弄影银蟾窓外移
　　曽闻
　　曽闻一衲子幼习曺溪禅驻锡京都寺所识皆貂蝉羣梵行清自许六度坚须眉皓且苍僧腊已有年一朝染病卧忖度难期痊爰命使持书报诸檀越人【如延切见烈女颂】云扵某某日当示寂灭焉古有立亾者吾身岂不然至期众俱集相对泪涌泉法师今涅槃谁示指月传师云无去住努力自勉旃众皆长跪白日不俄延久之期已过犹然坐法筵求死不可得反觉生可怜呜呼好名人覩此当悔迁
　　路旁
　　路旁一野老呻吟一何苦鸠面歩履艰单衣百衲补试问何方人云籍齐鲁犹忆少年时逃荒故土佣佃聊度嵗又复病双股问翁业何有嚢无一粒问翁室何有妻没絶男女防防只此身知死何防所我闻凄然悲所悲非野父曽记周诗云君子民父母教养违其方黎民失恃怙命医施鍼砭或可痛楚白金赒其窘屋居免露处固知煦妪仁所愧泽未溥
　　隂
　　轻云出逺岫白日渐韬光布宇势方作为霖泽欲滂千畦才甲坼万彚正勾芒怕是因风多縁望嵗忙未曽消宿雪讶许润新秧自笑心无足还期取次偿
　　咏盆中牡丹花
　　亚盆初绽防姑芽暎座浓添防朶霞帘幕未招逰客骑芳菲待报午蜂衙不湏富贵丛中閙却爱萧踈静防嘉九十春光应防惜花师莫漫防韶华
　　仲春郊行
　　韶光次第物华撩栁线飘黄驿路遥不必风流羯鼓淡云轻雨醸花朝
　　膴膴平原嫰绿萌无邉诗景入行程金吾莫漫频呼跸野老春深正课耕
　　九十青韶日渐妍不湏催赏只湏怜儿童却爱清明莭未破花朝放纸鸢
　　雨丝阵阵栁丝斜荷笠扶犁有几家遮莫御园台榭足防耕端的胜防花
　　读朱子诗有儆因效其体
　　见猎心犹喜吟诗兴欲狂工夫未精到触处是乖张天理与人欲只争一线多出此入乎彼为学戒蹉跎是非心岂二惟人黙自斟但识知非者便是是的心罔念圣作狂克念狂作圣罔克慎自持其要在居敬居敬非虚言端为不自欺已所独知地便是众知时知得一尺时不如行一寸若教玩愒过永无精进分人生非孔顔谁能无过尤屡过而屡悔非以慎厥脩我视普天下无防可偷闲一念敬与肆人即此闗人咸秉善念常被私虑侵所以古达者孜孜惜寸隂寸隂诚可惜要道在躬行如其力不逮切近惟存诚
　　二月望日春分
　　东皇斡运似持衡今嵗春分分正平九十阳和均各半短长昼夜恰相争网轩漏永宫莺唤螭陛晴熏御栁荣防是陶甄资
　　帝力光天万物乐由庚
　　仲春经筵
　　旭日御阶明祥风满凤城光春开讲席广厦集朝英学海期仝济文枢頼共衡更寻司化纽要道在躬行
　　晓寒【二月十七日作】
　　昨朝微雨润勾芒今日轻寒透薄裳芳苑闲探添料峭莺花都解勒春光
　　瀛防竹木床歌
　　静憇轩中横短床不雕不斵伊谁造竹皮木骨恰相称讵夸华饰质老我闻玩物能防志漆器进諌明至道防防之水成江河其流涤器装七寳何如兹床朴且完安置妥贴不欹倒松斋夜静夣周时梧阶昼永摊书好异物不贵凛前训用铭座右期相保
　　淑清院见桃花始开泛杯有作
　　琤琮韵里繁枝斜才苞锦缬遅蒸霞如是色声堪静悟不必能聼倩绿芭峭寒尚切披香殿青韶却醸淑清院天公濯垢认三生【昨日微雨】今朝恰见春风面
　　太液池泛舟
　　新水一篙深载舟犹力弱偶来防澄碧沧浪意可乐天空鳬雁闲波静鲂鲤跃是时春始半夹防夭桃灼旋惹东风吹红英贴波落韶华固不牢长歌兴所托
　　题庶子张鹏翀所进春林澹霭圗即用其韵
　　抹云岚瀑布垂森森玉笋间防眉诗禅画偈相参防正是春林澹霭时
　　无湏海赋诩春毛珥笔词臣有伯髙渐近清明縁望雨何曽开宴赏夭桃
　　只疑浓防欲生云髙下林峦叠翠文寂寂草堂无客到一谿烟霭与平分
　　香案应教仙吏承丹霞门户许谁升螭头奏对春风里写出春林亦絶胜
　　大地春光画早成花花草草自舒荣品题却倩幽人笔静对萧斋意转清
　　吟诗不用锦嚢求妙句还多赵倚楼此日金莲为谁撤他年佳话纪池头
　　液池鳬
　　液池鳬乗春流灔灔锦波香蕋浮浴波啣蕊依汀洲托身喜无罗网忧不羡云鹏万里之翺翔不为埘鸡稻粱之仰求犹人既无卓卓之誉亦无戚戚之愁液池鳬尔何俯仰自得而悠悠
　　清明
　　轻暖轻寒杏酪天绯桃绿栁闘芳妍殷殷午夜方祈雨忽忽春风又禁烟新种恰宜浸浅水嫩苖已看茁平田望云未释中心愿任取儿童放纸鸢
　　梦
　　昔在殷髙宗梦帝得贤才又闻荘周言至人无夣来至諴能感神心驰多疑猜吾衰因梦见因梦见吾衰有为法皆如梦无为法亦云然但着有无闗捩梦中说梦徒喧
　　桃
　　春花使者防程期【瓶史月表桃为二月花使】报道名园第一枝无那东风忒相妬三分尘土一分姿
　　即事
　　寒食新颁火甘霖未濯科徒瞻云尔毎问夜如何农务兹方始花期谅已过三春多乐事繄我独忧多
　　三月初四日癸亥耕耤礼成有作
　　日临吉亥应农祥千畆三推典制详帝耤勤民风赤县司农辨谷列青箱
　　土欣知播谷时青郊举趾敢教遅毎毎南畞分黄道猎猎春风飐彩旗
　　瑶坛樽爼右先农大乐云咸考鼓钟鬷假渊衷邀肸蠁轻云醸雨势方浓
　　防棚髙覆金犁直椶陌微闻画鼓摐岂为清时崇典则所期民俗化敦庬
　　一墢耕余防九三庻人终亩尽东南周官法度犹然在麟趾闗雎化却慙
　　耒排西侧耜排东觪角拖犁耤正中更聼禾词三十六分明物色摠豳风
　　三农环绕望耕防荷笠披蓑许近来略少鸠形将鹄面岂周水曲与山隈
　　由来政本重民天愿祝丰年入颂笺讵止躬耕勤穑事深宫午夜早干干
　　题陈枚孙祜金昆戴洪程志道仝画清明上河圗【图始于雍正六年成于乾隆二年城郭山林人物各工其艺亦绘林佳话云】
　　蜀锦装全璧吴工聚碎金【数人皆江南名工】讴歌万井富城阙九重深盛事诚观止遗踪借探寻当时豫大此日叹徽钦
　　杏
　　胭脂匀衬晓妆红栁冶桃夭讶许同也解隔墙思宿雨生憎映座舞轻风华林漫忆群排宴文馆先陪独省躬醉月徴歌徒负尔年来吟兴亦飘蓬
　　含韵斋玉兰花
　　禁火才过卖酪时春风次第绽辛夷东皇借得江生笔【玉兰一名木笔】写出韶光一叚竒
　　韵入纱櫺绮思清焚香防茗待闲评蜂衙蝶阵相防防不数仙人白玉京
　　题瀛台流杯亭瀑布水
　　戛玉复摐金飞流下十寻廻波能送酒缓溜似调琴信可兰亭乐依然濠濮心何湏覔蓬阆城市有山林
　　三月二十四日题清晖阁
　　东皇昨夜驾归辕蜂蝶纷纷欲黯魂乍见残红飞墨沼已看新绿映朱轩菁葱似觉松篁逊剥啄生憎鸟雀喧賸有夏懐赋云汉更无闲兴探芳园
　　三月晦日
　　三月晦日湖上行锦帆风送朱鹭防【舟名也】落花飞絮俱无頼舞蝶逰蜂各有情防姑欲绽待宿雨少女只觧催晓晴九十韶光愁里过惜春吟罢新愁并
　　题周鲲山水画
　　留得溪山四季青烟峦矗矗水泠泠卧逰省识心无倦坐对方知笔有灵逺坞人家闲柴野塘路迳接桥亭依稀昨嵗邉闗景面面芙蓉展画屏
　　初夏
　　平林新绿荫轩庭拂拂薫风透绮櫺春色已随愁寂寞诗情应共絮飘零政惭夏谚为侯度心切周诗我寜欲逐雀飞飞石燕秧鍼抽陇正含青
　　仿云汉诗体敬制雩祭乐章以申诚恳
　　瞻彼朱鸟爰居实沈协纪辨律羽虫徴音万物芸生有壬有林有事南郊陟降维钦瞻仰
　　昊天生物为心【一章】
　　维国有本匪民伊何维民有天匪食则那蝼蝈鸣矣平秩南讹我祀敢后我乐维和鼍鼓渊渊童舞娑娑【二章】自古在昔春郊夏雩曰惟龙见田烛朝趋盛礼既陈神留以愉雷师阗阗飞防衙衙曰时雨旸利我新畬【三章】于穆
　　穹宇在郊之南对越严恭
　　上帝是临茧栗量币用将悃忱惴惴我躬肃肃我心六事自责仰彼桒林【四章】
　　权舆粒食实维后稷百王承之永奠邦极惟予小子临民无徳敢懈祈年洁衷翼翼命彼秩宗古礼是式【五章】古礼是式值兹吉辰玉磬金钟大维醇元衣八列舞羽缤纷既侑
　　上帝亦右从神尚鉴我衷锡我康年【六章】
　　维
　　天可感曰惟诚恪惟农可稔曰惟力作恃
　　天慢人弗刈弗获尚勤农防服田孔乐咨尔保介庤乃钱镈【七章】
　　我礼既毕我诚已将风马电车旋驾九阊山川出云为霖泽滂雨公及私兴锄利甿亿万斯年农夫之庆【八章】
　　端阳日侍
　　皇太后观竞渡
　　蒲樽粽席御湖邉竞渡天中自古传艾虎乍悬沿户緑霓旌才飏彻波鲜聊酬令莭供
　　慈赏未足甘霖省往愆日暮轻阴方醸雨檐牙满拟溜如泉
　　汤泉荷花开絶早插胆瓶中问以芍药甚有风致
　　霞剪衣裳恰五铢清和春色满仙壶温泉浴罢娇无力扶起身边有念奴
　　新蝉
　　旧蜕挂枝头新蝉鸣树杪一般聴蝉鸣妙趣谁能晓荷叶大扵钱榴花火欲燃髙斋蝶夣醒着意聴新蝉螳螂学捕蝉逐逐寻髙栁岂知轻薄儿挟弹随其后抱叶曳踈声风翻随叶落旋复上髙枝适然何住着逰踈縁雨短诗少为愁多一声新蝉鸣始识晚春过别院槐风细踈帘绿防深借尔闲中响清予物外心题庶子张鹏翀所进日长山静便面即用其韵
　　绘苑曽闻纪董祥诗筌画构可参详定知寂寞长安舎素绢牋麻足防箱
　　子西佳句小年时个里能教日影遅雨后清和山色好新茶防防展枪旗
　　半是山僧半是农卧聴隔嶂晩来钟踈篱野彴无人到灌木丛隂绿正浓
　　似有岚烟萦澹澹如闻溪溜响摐摐桃源不是人间世防杖村翁眉宇厖
　　彷佛前生是葛三画禅潇洒擅江南大痴更挟坡仙笔勍敌江山两不慙
　　野流无定西复东茅庵昼掩深山中坐对身如图画里虞琴一抚南薫风
　　山中无地起楼台面面嶤峯入座来消得日长谁与共一声孤鹤碧云隈
　　梦想华胥太古天肯因玩物擘吟笺豳风图绘当年事旰食宵衣倍体干
　　散馆试庶吉士赋得春蚕作茧【得咸字】
　　蚕事当春月辛勤妇女咸时鸠上下入户燕呢喃松火燃村舎条桒采谷岩浴川身乍洁食叶口方馋起箔新蛾长承筐素手掺三眠类慵懒八茧似封缄漫比抽思巧堪知为政凢新丝还待卖慙媿着袍衫
　　热
