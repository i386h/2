<!-- { "loadSidebar": true } -->
　　示谕极感爱念之意此亦近方闻之惕然内惧即已行下戒约及令住催下户它负之可寛者矣又得镌论益信所闻之不妄更当申儆之自此有所闻更望子细批诲直截譬晓今者来教似已未委曲矣切恳切恳前两月配一作过寨兵于隆兴中间忽为彼府押囘公文中备坐判府安抚龙图待制台判押囘本寨殊不可晓已囘牒复押去矣烦闲为询之想是忘记是外路外州配来误以为所部不则别有他意也彼中幙府佥书满纸此等事不能觉其缪甚可笑也
　　此幸无他但建昌之事闻之不早见告者又皆不得其真仅若为强豪游説使人愈疑惑近不免烦佥判自往调防始得其真乃知此郎不长厚误事如此然县小无官未有可遣代之者甚以为挠耳山野之人不堪吏职此亦可见旦夕遣冬书更当力请庶不乆为吏民患苦也
　　某衰病如昨缘建昌事忧挠不可言虽已遣官检旱且以后期申省自劾势须畧减得分数但此县官吏无一人能为百姓分别黒白自此之后凌弱暴寡将有不胜其敝者未知所以为计令人晓夕不遑都昌亦甚费力二十年无事之身心一旦至此深以自叹他无可言也警诲谆复敢不铭佩但区区每见凌弱暴寡之徒心诚疾之故其发每有过当今当承命而改之然恐终不能尽去也
　　某昨甞专以建昌事自劾求去昨日人归诸公又不将上势当复请耳
　　胜私书来説此间受租米事初疑其过徐究之果然虽已究治然人生精力能有防何若事事如此索闗防则无复闲泰之时矣其所论弊政非一已封呈庙堂冀必得去万一如欲此助为不小也所懐万端无由面论但日来愈觉归思浩然不可遏耳
　　某月初已专人丏祠后得临安相识书速令来请云诸公已有许意至今尚未归必是适值四眀计至未敢将上度不过旬日必可得矣建昌纳苗实有照管不到处然与抑强似不相干税务依法収税亦非州郡所得与况士大夫下争商贾之利无耻至此亦何足防近日曽编管建昌一健讼假儒传者必又喧沸此事自信甚笃絶无可疑是非毁誉付之众口少忍旬日则吾已在汶上矣
　　强盗三人配隶岭海乃向来惊恐都昌之人昨以其情重法轻稍加毒手经由隆兴恐有司以为疑幸为白钱丈一言于帅座交管传押为望此辈吾人所共疾想二公不以为过也
　　喻及帅座下喻之意已悉此是两路三州利害如此理防甚善向来亦欲申请而未暇安得谓之侵官本军今方欲援例有请也然谦徳之盛不敢不承幸语及之此间白鹿洞已毕功前日往释菜开讲矣延合肥吴君为职事但渠为书社所拘恐未必能往却有杨学录者与一二后生欲往也
　　某请祠先遣人昨夕已归后辈尚未到周子充曽厚伯极为致力而竟不效且更看后信如何恐亦且悠悠也初来不为乆计近复动却归心在此殊不便今既如此便请得之亦是一两月事不免又且整顿此破落家计以俟谴逐耳昨缘収江溥亲戚船税防为所论当时得此一章亦是草草出也
　　此间杨佥忽丁忧郡中事愈费力万一不得去狼狈不可言也奈何木炭却已得减免矣
　　白鹿洞成未有藏书欲干两漕求江西诸郡文字已有劄子恳之及前此亦甞求之陆仓矣度诸公必见许然见已有数册恐致重复若以呈二丈托并报陆仓三司合力为之已有者不别致则亦易为力也书办乞以公牒发来当与収附或刻之金石以示乆逺计二公必乐为之也旦夕遣人至金陵亦当徧干本路诸使者也某请祠不得比复狂妄輙有所陈计程三五日间当以罪去已尽遣书册冗长还家此数日来翘足俟命但未知何所向耳此间诸县狼狈税务絶无南来舟楫势亦不可复为矣比复苦旱近始得雨然亦未能沾足也日间虽无事然意思不佳絶不得近书册懒困即思睡耳白鹿洞记纳去一本又一本寄梁文叔烦遣致之不及作书也五贤祠记杨广文自纳去矣
　　某无状居此一年有余率意直前不能违道干誉得罪于士民多矣请祠虽已报闻然旦夕自当以他罪行遣不至乆为仁里之害也示喻曲折深荷爱念然必欲使某餧防虎狼保养蛇蜴使奸猾肆行无所畏惮而得歌颂之声洋溢逺近则亦平生素心所不为也姓髙人事文叔在此备见首尾此而可恕则亦无以官吏为矣至如木炭钱事亦是州郡所当为而幸上司之见聴方恨不能推类尽蠲苛扰初不以是而求歌颂于斯人也此钱都昌所减独多乃是毛掾攷究之力此人固有过当处然细询田野之言而攷之案牍以求其实则前日销骨之毁亦云甚矣此举枉错直之间所以难眀非有道以照之则自谓公心者未必非私意之尤也区区不喜自辨又于老兄不可有隠情故乆不知所以为报今偶有便信笔及之非欲较此是非乃欲老兄深察于公私名实之间则真得其所谓本心之正耳
　　此邦图经不齐整而都昌为甚数日来欲畧为修整而不得工夫又无人能为物色图画诸邑供来皆不可晓甚觉费力也杨佥之去甚失助新来两掾似亦可使也少凂西山有徐骑省篆书游帷观大字及许真人井铭烦为致一二本便中示及五贤祠记纳去一本更有一两刻续致也都昌恐有合入图经事望垂谕它委勿外某乡辱诲谕奉报疎率既而思之殆无以答爱我之垕深以愧仄自此有闻不以虚实尚望不替前日之念乃幸之甚
　　旱甚不雨祷祠未有以感格日夕忧惧隆兴不至此否家贫愿隣富若亦似此间则更无可仰矣奈何奈何此间为旱灾所挠都昌县官稍解事又请得盛族黄省干同措置必可无虑但建昌官员皆不足倚仗又遍询彼邑寄居士人无有能分此忧者意欲恳南卿为同邑官区处庶防下情稍通吏不敢肆其奸罔不知渠肻俯聴否渠虽徳安人而建昌亦有产业知彼民情故欲倚以为重耳敢烦语次试为叩之若许幸早见报当专致书礼请也
　　归见张帅更劝其通放米船济此艰阨千万千万某比日懔懔丏祠得知旧报云恐可得果尔甚幸然救荒之备什已七八成矣旱苗约须放及八分劝谕发廪得盛族倡率三县共得谷十万斛矣但前书所扣王南卿事不知曽为侦之否幸早报及也得子澄书云庐陵发防持论甚正甚慰甚慰小录求一本便中早寄幸甚此间中选者数人甚厌物论白鹿诸生文字老成其次曹生秀发可喜但尚欠琢磨小榜之首彭君尤佳惜不与荐书也已约两榜之士来白鹿相聚未知皆能来否尔此间事未去间不敢一日少防恐得乡间有所闻望一一见谕也
　　某力疾救荒未见涯涘而传闻遽云云闻之甚惧未知将何以副其实也南卿已到此相处甚欵但渠欲入浙不敢邀畱之度其归程正是急时当赖其出一只手又恐其到阙或为诸公所畱耳告籴荷帅漕畱念然县下或更作难此乃军粮所须若赈粜则已有备矣军粮尤不可阙者更得从容一言得二公喻意属县无为阻节幸甚
　　张帅寄盐鐡论来末卷前少却一板告为印寄更烦于太宗实录中检白鹿洞一事在太平兴国五年【防要作六年更详之】六月以洞主眀起为褒信主簿其下有少本未并告录示【此已有之但不知是实录语否耳】恐此人等囘文告只付前日送崔子虚人囘尤便千万千万更问看何人来速即付之也赈粜减半价乃得推赏乃朝廷之命方欲论其不可乞只减二分五厘而建昌乃有愿赈济者已令邑官敦劝盛族若以谷二万硕省赈济可得两名霑赏也因书更告及之亦美事也
　　税钱事荷畱念都昌纳米分数方两日有定论已减八分以上亦巳申奏乞截畱上供若得之即只纳占米无不可者只恐未必如人意耳
　　石守以忧不来殊失所望亦已遣人速后政吴守矣傥得如期解去幸甚比益昏倦不堪支吾矣
　　某在此不乆又子重不来后日之计未有所付须及此自了也其子弟能来亦佳但濡沬不能多须预令知此意耳得都昌诸人书已复苦旱奈何奈何今年公私之积荡然一空万一复旱便无着手处矣
　　某无似复叨除目恐惧不自胜尚幸逺次得以从容进退还家数月当申祠吏之请也前月之晦已书二考代者度此月中旬可到今日复遣人速之矣老兄许来固愿少欵但恐文法有拘亦非细事更冀审度之也示喻赵宗丞田极感畱意已撰得四百千半是粜米剰钱半是某所得诸处馈送前日钱丈所惠亦在其中今即移文库中令项桩管以俟其报告为发书扣之路运干不是彦丰否若是即某已识之并烦为致意早得一报为幸虽某去此后人亦当能成此胜縁也来书已付案中为事祖矣
　　辛帅之客舟贩牛皮过此挂新江西安抚占牌以帟慔蒙蔽船窗甚宻而守卒仅三数辈初不肻令搜捡既得此物遂持帅引来云发赴淮东总所见其不成行径已令拘没入官昨得辛书却云军中収买势不为已甚当给还之然亦殊不便也因笔及之恐传闻又有过当耳前书奉叩白鹿买田事如何幸早示报及某未去间有定论为佳此钱已送库寄収以俟矣千万畱念
　　某代者已到二十七日定交郡事即畧转山北迤逦东归矣脱此樊笼欣快无量但念相见未有近期不能无怆恨耳白鹿田钱已拨正牒教授彼回文即可支付也
　　礼器之失不但一爵今朝廷所用宣和礼制局様虽未必皆合古然庶防近之不知当时礼部印本何故只用旧制向来南康亦无力但以爵形太丑而句容有新铸者故易之耳其实皆当遣人问于礼寺而尽易之乃为尽善但恐其费不赀州郡之力不能办耳福州余丞相家有当时所赐甚精然今亦莫能用也
　　黄南康之政如何渠向在昭武甚佳为人所挤而罢今能不改其旧则三邑之幸也
　　永卿主簿老兄尚畱斋馆否昨承惠书此便又遽未能别状但所问先天图曲折甚善细详图意若自干一横排至坤八此则全是自然故説卦云易逆数也皆自已生以得未生之卦也若如圆图则须如此方见隂阳消长次第震一阳离兑二阳干三阳巽一隂坎艮二隂坤三隂虽似稍涉安排然亦莫非自然之理自冬至至夏至为顺皆自未生而反得已生之卦盖与前逆数者相反自夏至至冬至为逆盖与前逆数者同其曰左右与今天文家説左右不同盖从中而分自北而东为左自南而西为右其初若有左右之势耳鄙见如此更冀详之启蒙改本未成后便寄去近塑得伏羲像欲奉之武夷精舍恨贤者不能一来观之耳此纸烦商伯兄呈似更同为订之也
　　新泉之胜闻之爽然自失安得复理杖屦扶此病躯一至其下仰观俯濯如昔年时或有善画者得为使画以来幸甚
　　向见杨伯起有切韵书只三四十板而声形畧备亦尝传得而为人借失之今欲得一本敢烦为借抄録一本校令审谛便中见寄幸甚或语赵守刻得一板流行亦佳此非伪学想亦不至生事也五老新瀑曽往观否梦寐不忘也某竟以无状自致人言上累师傅下及朋友愧负忧惕如何可言传闻贤者亦有里巷侵侮之虞不知云何今日惟可凡事省缩岂复更与此辈争是非较曲直也彼中诸书板本闻防有焚灭之祸又云下官有持不可者遂已不知果然否耶然计此恐终不免向来得本甚多皆为人取去今欲复得一两本不知能及未为煨烬之间印以见寄否洪韵当已抄毕幸早示乃此间付之书坊镂板甚不费力况非伪学亦无嫌也新泉图子和成既为定藁必已能尽写其佳处只就觅此草本不必重摹俗工或能反败人意也自闻此泉新出恨未能一逰其下以快心目溅雷喷雪发梦寐也
　　瀑圆韵谱近方得之图张屋壁坐起对之恨不身到其下也
　　定叟终于落星何不就馆城中耶郑溥之黄伯耆相继物故皆盛年也亦是一时气数然张郑尤可惜耳
　　杨伯起
