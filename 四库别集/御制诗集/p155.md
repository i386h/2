<!-- { "loadSidebar": true } -->
　　石梁黒水此鸣鞭前度廽思顿隔年西指
　　桥山程四日系予心在岭云邉
　　惊蛰初临凌汛过层氷浦溆积嵯峨俯栏识得浑流猛行水思量究若何
　　阅隄前嵗叹行墙瓠子随歌惄若伤【庚午春阅永定河隄知其毎嵗加髙河底淤填如以墙束水是夏浑水决溢因命改濬下口】南徙尾闾赖稍防亦惟茭土慎修防
　　无定何如永定乎千秋防治仰
　　神谟便将纡辔观输尾穑事民生总要圗
　　麦
　　雪足麦生早芊芊欲被塍迎人呈喜色先夏望丰登春霭低将合晨霜润稍凝兆佳虽庆慰惟日励兢兢
　　良乡行宫晚坐
　　又驻行时跸萧斋可意清去来时屡易今昔念交萦习武遵
　　前迹均劳验众情春云傍晚重希泽为新耕
　　射
　　弁射由来国俗称时廵阅众毎教仍左支右诎斯观徳贯札穿杨讵炫能所寳惟贤先正直其争君子去骄矜行宫驻莭遑耽逸
　　祖烈煌煌勉继绳
　　即事
　　环村有曲水半壁雅堪称【是防俗名半壁店】暖岸才生芷新流间带氷石亭诗勒柱纸牖蜡明灯汲古消清夜行知我未能
　　防雨
　　春云昨来浓问夜希无已珠防洒凌晨踊虑风威起谷寒欲变雪攅团散花蕊原旷就向阳棼丝作旋止三白霑立春覛土膏犹美不雨尚无妨望泽更瞻企顾彼原田毎良农待兴耜巽二汝勿逞好生天地理鸣条懒聴间饶愁未遑喜
　　拒马河
　　春氷才觧水淙淙雨过遥源玊积峰一谷寒风送征辔得毋举趾迟【去声】三农
　　秋澜村
　　憩宇筑单椒行旌毎停次村名喜不俗饶有林泉致花勒南枝红松留后凋翠书案故好在躬行审所为细雨飞亷纎借参秋水意
　　望大房山作歌
　　太行连延西南来千支万派纷纡廽房山扵此独称峻拔地秀拥金堂开卢水带左拒马右伏流不敢争谿走我从长途直北望茏防佳气干牛斗梵宫琳宇栖嵚嵜辟邪瓦埋行殿基春风万树花张锦忆昔金源全盛时半壁江山迹始发海陵迁建实唐突至今修葺賸二陵其余荒草寻飘忽行将酹酒临寝园昭徳懐古予心存圣人穹碑掲日月拱读义尽休重论【本朝修复金太祖世宗陵　　圣祖御制碑文以前者我师克取辽东故明惑于形家之说疑与本朝王气相闗天啓初拆毁金陵劚断地脉又建闗庙扵其地为厌胜之术不思修徳勤民而移咎扵异代陵寝其舛谬实足贻讥千古云】
　　夜雨
　　问夜频称雨踈行复宻行袭帷风送冷隔牖土生香畿甸均霑否农田系念常清宵聴刻漏不寐审何妨
　　晓行即景
　　寸雨才欣穉麦滋行程农务两相宜东皇列缺行新令不使髯翁句擅竒【东坡诗云斯人何似似春雨歌舞农夫怨行路】
　　土生香润畆南东惜景常教驻玊骢淡霭依山云缕散一鞭晓日暖通红
　　山生云复擘云开光幻离竒有是哉雾上髙峯忽承照金堂玊室定难猜
　　引水输田曲抱原栁丝柔緑防柴门润含膏土无尘似过江南水竹村
　　永慕斋
　　瞻谒宜质眀预宿取近境
　　山陵已咫尺相隔才一岭于何觉宵长企望心余耿嵗月忽云賖
　　提命黙堪省继述愧仰钻刚柔协寛猛皥熈致何有怵愓慙衾影永慕讵在兹在兹慕益永
　　恭谒
　　泰陵
　　驹驰火改讶怱然间嵗来瞻意倍悬痛仰
　　桥山犹自昔抚兹海宇念当前敬绳
　　谟烈百千世忽隔
　　音容十八年奠罢椒浆还复去只余心系岳云邉
　　闲题
　　今来还昨去厯歴迹成陈易水无端渡燕山不断春又将迟隔嵗何以副终身廽望
　　桥陵逺怦然意莫伸
　　口号示直总督方观承
　　去年蝗幸不为灾休恃曾霑三白来斥卤海濵多孽种预防莫待勅频催
　　马琬溪山深秀小幅
　　镜水屏山小阁虚平陈棐几意如如有人借问还应愧未读廿年以内书
　　暖
　　积雪在髙峰白云承其下宵雨夜达晨飞甘润春野雨后却宜晴暖旭烘村社我卜田事丰讵为山光冶行看栁眼舒迟待花心姹最喜沃塍间已有新耕者新耕播种才膏润良称佳夏长而秋获我思方悠哉
　　雁
　　氷泮信鸟知头鵞翩已至乗风翺云逵和月宿沙际将谓伤其羣礼称彼何事习武亦大经水围行且试
　　白海青行
　　海东青育卵海之东旋风絶云不辨故国踪戢羽少憇丛林中乃遭弋获囚樊笼海东青育卵海之东故为人得者皆已成禽其雏罗网曾不逄青其正色白其瑞千百之中一艰致何来雪羽炯硃睛竒毛讵止少为贵海东青鸷鸟类其性棱棱多秉义毰毸玊立独驯良不与羣匹争击挚鸷鸟类海东青禽经何事初无名无名亦何害有名亦何荣不见苍鹘取鸽为暖足或称寳观或称荐福翻使淆讹増究之其事要属干闼城翰林子墨有无悠谬奚足徴
　　初逰云居寺二十韵
　　眀发事清逰村烟淡霭浮欲暄春旭丽不冷晓风收歴歴遵原陌行行度野沟杏含红见逺栁怯緑疑偷近识花原未明看枝已柔问谁开谢墅闻说是菟裘【过一山村松竹潇洒问之为故尚书傅鼐别业】入谷蹊偏隘寻逵骑半留村民瞻露冕缇士漫鸣驺恍到琉璃界纷迎云水俦行营刚廿里古寺阅千秋碑字传贞观莲经悟比邱荘严信希有名象许诠不潇洒坐精舎檐楹掲素帱借因休众倦便以縦晴眸僧进伊蒲馔鹤弹梵呗喉此来探胜赏讵为访禅修经洞犹云表崕途有瀑流要慿穷一览未便更他投曩者遥瞻企佳哉今取酬佛寜擅独乐我只励先忧
　　逰云居寺即景杂咏
　　香树林【唐刻湼槃经成山为三吼因生香树云】
　　拈花微笑那传心般湼槃成离【去声】古今可惜阇黎多附防未知大地是香林
　　概云轩
　　云居已据胜概云最佳致疎轩纳逺望跻陟得清寄流憩倚文榻属咏托遐思籁声泛金石塔影落空翠分付舎利光记予乃初至
　　石井
　　竹树防翠间峰腰滃玊乳山灵泉必灵名言传自古抱珠守苍龙云气时吞吐流为功徳水香积恱法侣何当合肤寸徧作春郊雨
　　石经洞【隋僧静琬藏经防】
　　预虑昌黎论先为二酉藏义都兼半满世已阅隋唐扃钥真称固法轮岂系常拟方杜元凯犹觉欠周防
　　崖舫
　　空阁凌飞崖虗舟意弥在英英忽满谷依稀泛云海
　　声轮洞
　　絶峭忽畆平牝洞依阳巘何年阇窟中閟三车典空色难为方喧寂信皆善大士坐如如万刼法轮转随喜欣始遇于斯防不浅
　　见春亭【山崖有亭初无名忽见桃花始开因以名之】
　　抟壁思少徐孤亭恰逄此骋望无端倪栖神防议拟春从何方来踪迹无可指忽见桃始华輙以名亭子
　　曝经台
　　土门通细迳絶顶慿陵髙石经藏洞底将曝毋乃劳天龙不禁笑安名惯尔曹
　　山桃花
　　花光如草色遥防近尚无□题却见春待客欣相于负隂抱阳巘暖律偏吹欨荑蕚绽芳条蜂蝶环琼株对之意邈然武陵了不殊
　　自东岭取近防马至行营
　　髙乃聴见亦取髙东岭鸟道分僧寮廽防来路固平直纡盘要当十里辽防马搏壁下屴险控鞍何必耽逍遥细流徃徃出石激隂崖强半氷未消近闻鸡犬村不见茅棚蓦地逢嶒嵺挖煤采石作生计嗟哉民瘼真无聊驻辔东岭望西巘白云一谷空迢迢行营卓午倐已至车徒落后舆儓嘲大吏前谢未修治待尔修治曷若穏驾轻舆遨马上得者未可马上守非马上守者又当毋防马上劳
　　行营
　　纡途非故道取便御行营背指莎题逺遥防马耳迎【金陵为九龙山其右即马耳峯】帷居疑矮屋诗思掣长鲸一晌供新防春宵畅好清
　　谒金太祖睿陵
　　开国金源肇自东一时攀附防云风丕承肆伐追辽帝善任知人类沛公史筞鸿猷传赫奕睿陵佳气閟茏防建康前嵗犹亲奠况复龙兴渤海同
　　过金世宗陵留句
　　牧扰樵侵不忍言重瞻宰树郁陵园【金世宗陵在房山近始命有司修建享殿重加修葺】事殷不袭三分迹称侄何殊一统尊君德已臻小尧舜国风每溯旧根源爱民勤政心无斁景仰髙山志所存
　　咏古
　　灭辽负乗宋取哉一时边衅童王胎城门闭始言路开凄凉五国轻忘怀渡江称侄和议谐荆凡又见元明皆埋胔掩骼礼典该厌胜播置诚毒猜
　　圣人大义日月偕椒浆致奠今我才完顔支族祭许陪聊同白马有客来修葺略翦蒿与莱翁仲何有华表摧吊古不禁含清哀龙防峪水白石堆开辟以来待刼灰
　　贾岛故里
　　闻説阆仙里依然在范阳不因逢吏部终是托空王幸有遗编在难寻宿草荒一家言自就僻瘦定何妨
　　月
　　逾轮渐满隔树影如涵元夕何妨过花朝又试探清词起李峤遐忆引何戡烟三千界羣芳待梦酣
　　恭奉
　　皇太后阅水围是日
　　大安舆亦至涿州问
　　安述事六韵
　　髙年合頥豫恳止谒
　　桥陵迎奉
　　安舆驾欣舒色养承水禽羣集渚春淀早开氷赵北行将近燕南景尚仍舟围排緁猎士气鼓飞腾拟博慈顔笑如川算益増
　　琴髙池
　　古迹是谁徴菁池乍泮氷浮波见赤鲤想像个人乗涓彭术已就汗漫逰燕赵【叶】至今风浪声犹作水仙操
　　打鸭行
　　涿州城北春水生涿州城南野鸭鸣鸣鸭集水人打鸭我亦因为打鸭行打鸭非缴亦非罗臂鞲鸭鹘沿溪河放鹘旋空鸭避匿长竿敺出芦丛多鸷鸟下击才一瞥水禽落魄脑觜裂烂湘细脍固畅意腥风泣釜何由说我欲试观淀池澳虞人致词颇中【去声】窍打鸭于河不于淀汪洋竿击殊难到诡辨善避姑漫论寻思究亦弗观妙鹘乎鹘乎尔胡不为牛不觧捕鹿为珍羞秃蹄穿领服田畴以生百谷无疆休
　　新城行宫晚坐
　　环水开行馆因心便逺尘波光入窓澹草色护阶新清夜谁何静行檠书史亲明朝啓前跸供帐已嫌频
　　题邹一桂写生
　　春华秋实萃成图好尚惟人自防夫讵为擕来识山水如斯纳善可教无
　　赵北口行宫叠前嵗韵二首
　　迎隄欣麦好应莭忘花妍【是日花朝】清跸不须急行宫宛在前座中一嵗隔外半帆悬是我廵江国春流得句船天水相与永金波万顷眀载舟堪独防鉴物入遥评今昔原无住沤泡底用惊依然空濶意防喜涤尘情
　　花朝
　　此日刚逢节前朝早见春【近在石经洞侧见山桃因名其亭曰见春】防旛漫装景唐卉已宜人薄霭轻笼栁微风不动苹沼宫何所异香艳总无尘
　　安福舻
　　别馆此停骖轻舻泊碧潭又兹来赵北曽与到江南泛景真无尽敲吟向所谙推篷宜夕眺万顷月波涵
　　淀池月
　　湖月江月向曽见淀池月乃今慿之江湖淀池自彼此由来一月无不宜仁者见仁智见智日新富有何穷期晚来泻影需冯夷静戢骇浪含轻漪金轮团团水潋潋佳莭况值花朝时隖桃隄杏縦未放新蒲嫩芷争参差浮光幻景互隠见沙汀或露烟村移防波写照仍一碧妙与孅娥为合离江月在流湖在渟【前年咏湖月句】此兼渟流真复竒
　　水围六首
　　山搜水猎合兼修钦仰
　　仁皇纬武猷散布聫行皆合度凿池底借袭炎刘淀池春水碧于蓝鳬雁驾鵞乐意湛集止固佳飞亦得要当临取戒其贪
　　舟围创举合禽渔【水围古无此制盖我圣祖创为之】岂必三虞稽礼书比似杨防何太陋长杨枉自诩周阹
　　幞头导中吾常笑懐鸭潜投彼底为【地方吏向有此风因严禁之】我有素心寜未悉于凡务实讵惟兹
　　春气乍暄还乍冷羽禽时去亦时来空行正复何妨也南史奚称禇炫才
　　舟奉
　　慈寜春旭和绿蒲白芷漾新波环观士卒皆鳬藻讵我能因锡类多
