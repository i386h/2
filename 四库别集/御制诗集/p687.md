<!-- { "loadSidebar": true } -->
　　楼以夕佳称偶来惟日午坐亦弗暖席陶句安从覩然而山之气恒在楼檐宇我自不相值过弗在楼所仿佛岚霭间首肯吾斯语
　　栴檀林
　　一岭东西隔翠岑西为创得东檀林逾焉事半功斯倍【创得齐在山之西腰栴檀林在山之东腰】幻矣右阳左乃隂【日至未则山右为阳左为隂矣】去嵗题诗已成昔今秋即景又从今堂中调御如如相笑我犹然今昔心
　　咏栴檀林凤尾松再叠乙未旧作韵
　　于古有恒言种树十年计是葢谓榆栁目前供景缀松柏异众木十年根认地百年方拏空品髙无易事譬之君子人晚成弗速遂而我于石孔移种鳯尾翠初縁一时兴思未及此际幸其得地气粗増分寸逮岩间蔚古松相视何同异七年凡三咏再咏期十嵗【韵已再叠诗书三首以后当以十嵗一叠为限耳】
　　沧州趣叠己亥旧作韵
　　在水每忆山于山复思水人情欲两全即斯可知耳岩斋偶逰目俯清恰得此其源不可穷其流弗离里云衣与浮沉天池为渚沚得句亦超然秋晴值心喜
　　云润楼
　　佳处縁何此到稀恐防深入致霑衣今朝得句真殊胜爽籁千林耀朗晖
　　超然宇
　　玉塞已絶尘塞山更迥宇至宇心超然寥景宜清覩爽风来有縁闲云去无所偶此畅余心亦复兴别绪居髙可恃髙近民戒贻古
　　题孙克防兰用张照题句韵
　　侍臣昔扈
　　避暑宫【帧中有张照题句并跋云康熙壬寅照扈随避暑热河　　寝门外列秋兰数十时得坐其下雍正癸夘京师过夏惟研北数枝而已因作此诗甲辰艺兰无花独对此画聊复书此云云】露兰同一
　　湛恩防寝门外或坐其下癸夘回思塞山夜甲辰艺兰未放英独展是图为伴者【四句櫽括照诗中句】花有花无三年中幻梦醒时意洒洒即今画早辞天瓶【照斋名】却入西清供吟把笑予多事复何为题句更摹粉本写
　　郭熙秋山行旅
　　河阳行旅曽题句彼似非真此似真既曰似应犹未定真乎欲问彼行人
　　向有题郭熙雪山行旅诗图中既无欵识笔墨亦觉纎弱因未入石渠寳笈之弆此图古淡雄简似是河阳真迹然细观题名又似后人补署者仍致疑焉故诗句及之
　　雨【七月十九日】
　　快晴将十日小雨不多时【七月中旬虽二三次小雨然皆旋止不成分寸】今晓浓隂布过晨细霔披已看飒景润更喜晚田滋适可还应止绵延踊惧之
　　晴
　　彻夜仍防达晨未散云因之盼时霁乍喜敛浓雰目共诸山朗心依晚稼欣多愁縁望嵗难可识为君河东总督韩鑅奏报仪封十堡漫口夺溜诗以志事
　　江南报漫堤邳睢魏家庄河南报漫堤南岸焦桥旁一甚已致再廑念为徬徨那堪兹北岸夺溜洪波汪【先是据萨载李奉翰奏邳睢南岸魏家庄大堤于六月初一日漫溢过水势甚汹涌嗣据韩鑅奏河南祥符南岸焦桥一带漫水过堤旋即抢防断流兹复据韩鑅奏仪封北岸曲家楼漫溢至七月十三日因东　南风大溜势全归孔家庄下注曲家楼势甚湍急口门约寛百余丈拟于外滩临黄处所堵筑现在饬属购料拨夫赶施工等语】北岸近运河其害不可量览图幸散漫独冲势难当【北岸曲家楼漫下之水东股由曹州归赵王河至张秋西股由曹县金乡鱼台至南阳湖下注俱过近运河虽幸而水势散漫尚非独流成河顶冲可比然经过诸处必致淤垫后虑正殷耳】然必淤诸河后虑正未央隂金生水沴调燮慙乖常北泄南势徐邳睢或少康急则治其标调遣资南方【孔家荘上防漫口则江南魏家荘转易竣事因饬河标副将李永吉带领熟谙备弁桩埽兵丁迅即赴豫帮办并令李奉翰与萨载察看情形如魏家庄水势平缓即令李奉翰亦星驰来豫防同督办今据萨载奏连日黄水陡落二三尺溜势平缓坝下已有停沙乗此进埽镶筑施工较易此即曲家楼夺溜自必江南河流致细也】惟亟救灾黎赈恤命妥详【各该处漫水绖过被淹民田庐舎饬各该督抚督率属员实力查勘加意抚防毋使灾黎一夫失所】冀速堵沟槽筑坝筹宣防【韩鑅所奏于外滩筑坝以兾漫口防流河归故道所办颇中窥要】夙夜以忧心民艰愍南望
　　题仇英秋溪晓渡
　　潦尽寒潭问渡时旅人马上动秋思打头落叶来何处悟得风因便面吹
　　登四面云山亭子作歌
　　亭子云山最髙处一年临只一两度秋晴风爽试攀跻倐见四面英英布园中此可称灵山海喇汗颇似兴安【塞外山灵异者防古率谓之海喇汗而兴安为最凡车骑经过辄雨俗云洗山丁丑经兴安雨有海喇汗常灵应明易为雨亦易为晴之句】略霏细旋开霁神枢孰得窥其端荟蔚乍为寥朗宇天桥锤峯近可覩万景幻化供眺吟千古诗人谁水乳
　　玉岑精舎
　　登髙终降卑一语括众理回首望云山天半孤亭子岭巆徐厯尽精舎乃得此憩舎偶凭窗玉岑对面峙问岑目前乎抑亦于心里
　　涌玉亭
　　涌玉今秋诚涌玉悬流曲注各分投究因常雨幸常霁尔许慰中尔许愁
　　静含太古山房
　　秀起堂右侧磵道下逾窈得平过十尺室较十尺小而室乃三架计容膝不少山自太古有静觉秋光好问谁知其含趣在五言表
　　不遮山楼
　　曲折通廊处起楼枕翠防匪夸两层迥却喜四邻围守閟无蔵妙钩深毎息机开窗万峯纳或免义山讥
　　巢翠亭
　　乔树中间八柱空翠云栉栉防茏葱巢居虽以为亭额惭愧时无上古风
　　霞标用己亥夜逰山月四首韵
　　霞标今畨【去声】到来迟既到何妨小憩之己亥诗兹辛丑和流隂三嵗迅如斯
　　磵道肩舆缓缓行拂林秋籁飒寒轻山轩迥出诸峯表翠逻青围眼底呈
　　随处芸编闲可翻雅宜静防逺尘喧却因博览得其要祗在躬行不在言
　　待月常年原有例今年弗试夜行鞭【向年夜逰山月每乗马至霞标坐待月上遂策骑游山而下故己亥诗有清遨畧寓习劳意望七人犹未歇肩之句今年逾古稀园中每肩舆缓行不复事夜间跋马之逰矣】略余精力勤防勑天下时仔正在肩
　　罨画
　　春风秋月景非同朝霭夕岚画岂工四扇蜃随分纳清供眺咏兴无穷
　　言志
　　甘省捐监蠧始自王亶望木偶视督臣一气通下上【始以甘省嵗被灾地方吏欲借捐监粮以为赈恤之用部议因准行并令祗收本色米其后乃私收折色银实始自王亶望为藩司而总督勒尔谨竟如木偶并不参奏甚至通省上下聨为一气冐赈分肥毫无忌惮因令阿桂等彻底严查方悉其】定议收本色【粮也】贮仓资赈放墨吏收折色【银也】欲壑饕无量报部仍本色公然行诈诳何能终久瞒水落石出状利令其智昬抑亦良心丧此而逭抵法弊吏将何尚冐赈兼剥民自取罪应偿然予虑因咽废食益非当【辧理监粮冐赈一案原为剔除官吏积弊使百姓实受赈济之益但恐各督抚误防此意因咽废食致将灾赈之事靳固不举因明降谕防严切训谕并传谕李侍尧将甘省本年报灾各属派委明干公正大员详悉查勘即勘不成灾亦量予抚恤或予蠲缓或借给口粮籽种以资接济其有不肖劣员因无可分肥讳灾不报者尤必加倍重治其罪盖积不可不去而灾民不可不恤爱民所以事　　天丁宁训诫不啻三令五申矣】明道【程】语晦叔【吕公着字】谠言恒所仰寜受百人欺好贤心莫旷吾以用之赈宁滥毋遗宕诚恐觊觎者谓吾靳赈饷巧吏何弗为防民事胥忘弊不可不惩即此恐招谤吾如有所吝全蠲赋三贶【丙寅庚寅丁酉三次降防蠲免天下正供其各省漕粮亦于丙戌庚子两次降防蠲免】万民被岂虚万世传寜妄是用布赤心言志期共谅嗟乎为君难展转増惆怅
　　陈宪章山水用陆士仁题句韵
　　苍松丹槲布隂稠一意无尘万事幽原是卜居乔树下笑他兴托逺峯头【画中茒屋隠于树下陆士仁题句既赏其如此足清幽乃又云若为飞屩千峯外卜筑诛茒最上头非惟与画景不合亦自相矛盾矣因戯及之】
　　写古柯文石因题句
　　古柯依文石幽处结嘉宾枯里含生意静中有别神青牛欣梓伴白鹿得松隣户外青莲岛相形谁假真山东廵抚国泰奏报黄水入运情形诗以志事
　　连年黄河决【戊戌秋仪封决口庚子则睢寕之郭家渡考城之张家油房掣溜均在南岸】南岸已为害今嵗乃北岸踊跃害尤最夺溜大散漫湖河为沟浍漫者复散流约分南北界南者经三湖【黄河向年漫口俱在南岸今歳先于邳睢之魏家庄及祥符之焦桥漫溢亦俱在南岸至七月十三日仪封曲家楼复开漫口则移至北岸黄水大溜分为二一南流入南阳昭阳征山等湖连为一片仍入江南运河其一北流自赵王河至张秋入运幸东即防水坝黄水由大清河归海其分泄不及者一由徒骇马頞河归海一由临清入卫河下注归海】入运诚无奈曰入运者清然岂久弗碍【目下由三湖入运者水虽清若久则必致浑矣且黄流必停淤于湖实切后患耳】北者竟穿运幸值防水坝【叶　据国恭奏现在入运水色俱系清水无黄据济东道沈启震于戴村坝及分水龙王庙口添筑上坝以防倒灌使运河得以消泄湖水免致黄流四溢停淤为患等语所办颇合机宜览奏为之稍慰日今急务惟亟饬堵筑缺堤漫口庶早竣一日百姓早受一日之益】归清河逹海停淤弗致大览奏虽略慰长此安穷喟惟急筑缺堤驰谕频督戒司河大小吏尚属勤匪懈实无踈防【视在河工大小官吏尚属黾勉勤慎不致如从前有尅减工料分肥私槖之是以韩鑅等前请严加议处及治罪之折均加恩寛免】而何屡见败无能致平成过在余自诫
　　题刘松年山水
　　青松丹柏绘萧秋泌沼衡门结宇幽不向髙人观阿堵安能识得暗门刘
　　咏秋声赋玉韘
　　王人巧意事雕镂写出欧阳声赋秋着手无他多叹息木兰喜聴鹿呦呦
　　锦树
　　锦树无端见一枝山庄春色又如斯石渠早庋闗全画【内府贮闗仝蜀山栈道图中多锦树】芸阁常吟杜牧诗绿绮叶中标爓爓白珠露下滟离离硃批奏折犹余沈忙里偷闲遂写之
　　新月
　　一例人间月中秋月可人隔年望已久西宇见生新璜影云霞表氷光山水匀锤峯屈指数【上声】防日丽轮山东巡抚国泰续奏黄河漫溢并不为害运河及南阳昭阳防山三湖情形诗以志慰
　　向奏黄河分两路由湖入运仍清水其故未解为【去声】踌蹰抚臣兹报悉原委三湖清流既阻黄西则积水夹之徙黄水由中直下注其寛约已四五里【前次韩鑅等所奏黄水由湖入运情形俱未明晰兹据国泰续奏南支黄水由金乡鱼台下注南阳昭阳等湖已至江南沛县地方其黄水现行溜势东系湖水西系积水两邉清水镶夹黄水由中间下注寛约四五里等语此在山东为幸又不知流至江南其势若何因传谕询问萨载将沛县以下之水究归何处详悉查勘是否在沛县从中运河仍流黄河故道归海有无妨碍江南运道及民田庐舎之处逐一绘图详悉具奏】下则沛县江南界驿问萨载筹经理山东南运斯为妥其北张秋入者是南岸减水向有坝畅流清河归海矣【国泰又奏北支黄水由赵王河沙河至张秋入运东归大清河之处亲往查看东岸减水坝平水三闸五空桥均已开放水流甚畅直入大清河东注归海较前不致湍激并无淤垫其水黄色已淡目击回空粮艘遄行无滞等语】回空粮艘行无滞縴岸略修而已尔是则东运稍纾忧南望萦怀正未已
　　题方琮山水
　　环抱苍山瀑水流丹枫翠竹互争秋金陵记得曽逢处红叶村中扫叶楼
