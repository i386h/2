<!-- { "loadSidebar": true } -->
　　人间蕞尔东南陬金陵李家无逺谋词华欲继后庭曲不见东风空小楼当时百事尚纎丽况在画工专末技洪河乔岳昧平生曲防幽槛穷清致石头城下无重闗甲马营中有佳气九天飞坠曹将军画巻版图充上计小儿造化吁可怜乾坤又到宣和年君王揺毫自涂抹片纸落世人争传坐看南北又分裂遂使两家同一天偶从素缣阅小景慨念兴亡岂天定而今荡荡混一图但少侬归理钓艇
　　僧圆至
　　寒食
　　月暗花明掩竹房轻寒脉脉透衣裳清明院落无灯火独绕回廊礼夜香
　　晓过西湖
　　水光山色四无人清晓谁看第一春红日渐髙弦管动半湖烟雾是游尘
　　送人
　　送子江头水亦悲更能随我定何时垂杨但为秋来瘦不为秋来有别离












　　元艺圃集巻四
