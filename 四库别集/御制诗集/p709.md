<!-- { "loadSidebar": true } -->
　　材称峚岭精璆万里来遐制出天方珍椀几畨形咏焕云腴而比润经水磨以呈竒叶抱全规花萦双珥轻如蝉趐技传刻楮镂冰凝似羊脂巧现心葩意蕊祥徴益夀讵惟贵比连城庆洽冝春复尔韵成五字
　　又咏痕都椀珍斯愧在斯双寕祗称珏圆实中【去声】于规泰冐泰蒙出磨砂磨水治精难措其手妙已过乎思薄讶蝉无翼腴真羱有脂上葩下叶拥左珥右珰垂大白殊史句盂方异子辞题成袭而置笑此属何为
　　新正乐夀堂
　　一嵗依然一嵗新百年得几【上声】百年人古稀天子有【去声】三益勅命时防以万真住此尚当迟周纪临斯恰复值初春庭轩规制肖淳化【长春园之淳化轩先已落成原为归政后园庭憇息之所兹寜夀官之乐夀堂乃仿其规制为之】风俗惟慙未返淳
　　颐和轩
　　颐和拟他年成轩颇亦久丙申即落成曽钦奉
　　圣母【丙申新葺寕夀宫落成于春正恭奉　圣母侍宴今已不可复得为之怆然】承
　　欢景依然此景重获否摛词増黯然遑论待其后
　　如亭口号
　　小亭四柱颇延虚拟待他年乐遂初徙倚片时疑信半未知此意可能如
　　矩亭
　　亭以折旋中【去声】得乎惕焉于是动思吾居然年亦七十矣敢曰斯之乃不逾
　　得闲室
　　新正几务简得闲乃偶至坐席不暇暖促成亦五字耽逸岂其佳公旦言谨记惟待一纪后【自今嵗计之归政尚待十二年】循名或可遂
　　阅是楼口号
　　川世区区祗世川士衡赋语未拈全不如阅是阅如是弗计故新聴自然
　　题宋版周易程传
　　卜筮书违秦火殃大程平正传言常【言易者率入于竒朱子矫之以为特言卜筮故毎爻必言占者得之亦未免过正盖易理无不包实不竒予以程传为得之】周张朱介三贤卓凶悔各中一吉当开物无为自成务抑隂有道在扶阳幽明通以性命顺【櫽括程传序语】内圣由来贯外王
　　咏周天球端石开泰砚
　　一眼似升寳旭初三羊刻处意訚如设于绨几墨卿命开泰説应选纸书【向曽着开泰説以泰之九三即干之九三干干惕若然后常保其泰云】
　　新正
　　雍和宫瞻礼
　　梵天辉象界昔日
　　跃龙渊例有叩新嵗那无忆少年一斋大和盎　【雍和宫之东为书院正室　　皇考御题额曰大和赍】四海
　　量包全迟曰人求旧懐居理亦然
　　坐氷床至镜清斋
　　新正礼初地跸转尚辰牌可以趁余暇因之逰水斋拖床轣氷沼凝镜防池阶别有防心处四章各寓懐
　　镜清斋四咏
　　唐宗三镜已昭然别撰溪斋増一焉漫道当前氷即水照来终较水为坚
　　右氷镜
　　氷隣实乃水隣虚淡淡如还朗朗如妍与惟全付彼清兮浊亦岂闗予
　　右水镜
　　月镜团圞入镜池印中合相烛毫厘光光相照谁宾主空色原来两不知
　　右月镜
　　铜铸旃磨总弗须谷纨披处趣犹殊虽然不示形形示应付清风一扫无
　　右风镜
　　题浴兰轩
　　面临真海沆【是轩在液池上俗谓之北海】背峙假山峩镜画图展几芸书史罗循名花叶辨【浴兰之名维义取九歌然离骚所言兰即都梁香草茎叶皆似泽兰朱子楚辞辨证谓古所谓香草必花叶皆香而燥湿不变故可刈而为佩若今所谓兰其花虽香而叶乃无气非可佩者所辨最为详核宋以后画家不察祗知重花不知辨叶往往即指建兰为离骚之兰殊属沿譌昨命补绘萧云从离骚香草图曽加订正】探节日风和井渫求明恻因之忆九歌
　　快雪堂即事
　　年前每逢雪【昨冬得雪较早且年前屡获祥霙至今犹积素也】积素尚铺墀岂得学书暇能无即景诗思人缅以古玩物戒其私声应符嘉兆忖量或有之
　　题宋人雪课读
　　三家村里老先生课读聊凭雪牖明耐得清寒原是学世间菅蒯可相轻
　　每观旧日词臣赓和巻册惟余大学士嵇璜一人朅尔成什并书赐之
　　遣暇石渠旧迹披西清赓和绻然思率登录嗟前后【内廷翰林在嵇璜前者张照汪由敦梁诗正钱陈羣刘统勲张若霭励宗万陈邦彦诸人嵇璜后者蒋溥庄有恭刘纶于敏中嵩夀裘曰修董邦达介福观保王际华钱维城钱汝诚张若澄蒋檙诸人皆相继沦谢】祗剰嵇山不动移四句六如真弗舛电光石火讶于斯得舆硕果喻君子较彼韦平似胜之
　　题淑清院
　　毎来防清院无不咏淑清兹来会心别不觉敬畏生淑有善之理清实国之称以善治国政万民防太平然斯岂易防在敬
　　天爱氓两字训奕世羮仰
　　圣情【淑淸院扁皇祖御笔也】
　　素尚斋
　　下有岞崿擎上有菁葱覆松栢【谓菁葱也】冬不凋谿壑【谓岞崿也】古尤秀是处置书斋素尚名诚副而我于其间五字亦促就
　　千尺雪
　　何须纷较絮和盐雪在峡邉光在檐一阵檐风翻峡底不知谁轴水晶帘
　　石衬泉流声越峭泉垂石表色増清资相处彰相得黙对惟应静六情
　　同豫轩
　　待备春筵每坐斯【是日宴外藩于紫光阁先憩此传膳】循名不觉怵然思一民不得所则怨同豫之云未易期
　　涵元殿
　　趯台宫殿建前明即境还因间【去声】易名每至涵元思乙乙仰钦大造徳生生四时消息由他运万物色形只自呈一部羲经注于此朂防惟是体干行
　　兰室口号
　　年年兰室必留诗未免国香嫌费辞侵晓同云晨作霰希浓雪亦鲜吟思
　　登宝月楼
　　翡翠瓦双层一年才一登皇州春色好百嵗太平应益凛持盈意敢夸锡羡膺问予切兢处视此液池氷
　　惇叙殿得句
　　丙寅斯设宴卅八逮今年【忆丙寅八月于惇叙殿锡宴宗亲维时与宴者朕诸叔昆弟子姓几百人有事未至者尚五十余人有柏梁体聨句诗逮今癸夘凡三十八年矣】彼聚尊及近兹聨卑以全窄嫌庭院席寛就殿墀筵【昨嵗加防宗室分别议给顶戴兹以春正十日嘉宴行庆贺礼本支蕃衍至二千人瀛台惇叙殿墀限于地隘难以肆筵因于乾清宫丹陛上锡寡实盛典佳话也】数典实因此重成五字篇
　　正月五日紫光阁赐宴得句
　　太液氷凝积雪皑紫光光暎镐筵开同欣宿麦三白兆共庆新春两日回【昨初三日立春正月节】淑气一堂融玉琯倾心列席酌金罍今年霍罕轮来觐【毎嵗新正于紫光阁筵宴防古王公年班囘部今嵗霍罕伯克那尔巴图不逺二万余里遣使轮班入觐因令一体与宴以昭柔逺之谊】柔逺应教宴赐陪
　　重华宫茶宴廷臣反内廷翰林等职官表聫句复成二什
　　宓牺龙记肇龙师辽矣名官乃必资或简或繁异今古汝为汝弼借诹谘曽无通表诚阙典应有全书勅所司【前因四库全书告成载籍大备因思歴代职官志虽散见于诸史通志诸书第古今因革损益名实异同之处末有専编可考降防命馆臣纂辑职官表一书刋布颁行】茶宴选题合聫句对兹微雪又希思
　　厯代原曽表职官兹如通志例而刋由今视昔臣不易以己率人君实难北铣南金宁限地龙言防拊戒空餐瀛西朔漠胥登籍【职官表备列内外文武各官至于遐荒逺徼咸置官守如喀尔喀军营乌里雅苏台库伦西寜反西藏等处分设将军叅赞驻劄大臣以资绥驭新疆准噶尔囘部亦各设官置吏自将军都统以下特大臣官员莅治其防右官属囬部伯克及各邉境土官土司并一体附入以昭中外一统之盛】益慎持盈国步寛
　　职官表聫句【有序】
　　惟王建国综六典以正万民咨汝亮功抚五辰而凝庶绩越二十二朝之损益遐哉鸟火云龙溯三百六十之源流备矣工虞礼乐昨者书成秘阁因四库以考职官今当庆洽初韶宴重华而赓喜自汉沿秦制更张三统规模宋仿唐阶参错六朝建置元兴草创略踵辽金明季沦胥渐渝洪永惟治人斯有治法而守道不如守官我国家祗叙天工肇脩人纪
　　龙兴缔造首详三院之名虎旅奋扬爰建八旗之号定鼎而折衷百代因时有増设之员勅几而澄叙九流接觐无贷权之事以至祗膺列爵札萨克世奉屏藩底定新疆卫拉特势聨候尉武成文守大法小亷品秩所以厘然班聫于斯肃矣乃欲循名而责实必先援古以证今申命儒臣博徴徃迹立表而体兼乎志商迁固之遗文纬史而义凖诸经斟酌虞周之旧典旁行直上勤乙览以披凾列署分曹励寅清而示鉴四千载目张纲举徧揽前闻廿八人环转珠聨合形新咏庶防歌风解阜我君臣相悦以同声更期思日賛襄尔寮采协恭以将事
　　【御制】股肱元首朂明良表撰职官勅慎详【乾隆庚子九月谕四库馆臣以国家设官分职制度详备不殊周官其间因革损益名异实同今之某官即前代某官又或古有今无古无今有允宜勒定成书因命将本朝文武内外官职阶级与厯代沿袭异同之处详稽博考纂成职官表録入四库全书刋布颁行以昭中外一统古今美备之盛】亲族犹先重尧典【宗人府即厯代之宗正寺掌皇族属籍以时脩辑　　玉牒辨序昭穆爵禄均其恵养教令焉设官有宗令左右宗正左右宗人府丞左右理事等官分掌其事乾隆戊戌年谕复睿亲王多尔衮等封号追谥袭封配享　　太庙壬寅九月谕将宗室王公子弟均照防古王公台吉塔布囊等子嗣之例思给官顶其余闲防一概给予四品顶戴并于今嵗新正赐宴乾清宫锡赉有差展亲睦族以昭渥典】
　　肆筵具迩迈姬章
　　纶言直下中书省阿柄宁移政事堂【内阁职司票本大学士以下有学士侍读学士侍读典籍中书等官自明太祖罢丞相以大学士専司票拟不过如知制诰之翰林其后职任渐崇阁权遂重伏读　　圣谕事权轻重原视乎人主之委任而不系乎官职之崇卑我　朝乾纲独揽官府肃清阁臣惟知恪奉官常威柄不移洵从古所未有也】六典总持归简要【臣阿桂】三铨成法协平康【六部尚书侍郎以下有郎中员外郎主事笔帖式司务等官吏部主铨叙陞降凡职官有缺依例铨选引　　见钦定其大缺开列请防尽除明代廷推之弊至内外各官议处降革均按例　题奏请　　防遵行】度支计裕用恒节蠲赈
　　恩频富倍藏【户部平准出纳以均邦赋出入有经我朝宫府嵗支撙节帑藏充盈乾隆初年部库存银三千万两今且防八千万两并无加增赋税且防　　恩普免天下地丁钱粮三次蠲免漕粮二次其余赈贷不下万万而团用饶裕实史册所未觏云】府库籍收山积广【臣三寳】泉源义取水流长【三库主财用出入　国朝皆専派亲信大臣掌之寳泉寳源二钱局主鼓铸戸工二部右侍郎掌之其三库司官及钱局监督由各衙门保送引　　见恭　简用】时哉损益
　　皇为极懋尔寅清
　　国有庆【礼部掌五礼凡祭祀燕飨朝防诸大典皆掌之　本朝制度修明视汉唐为详备其职尤重　国家庆典频蕃隆仪备举无一不仰禀睿裁准今酌古繁简得中洵足昭　　郅隆之治】依律防韶谐搏拊【乐部即周官大司乐之职我皇上审音合律订正乐章更制镈钟特磬厘定乐舞之制悉归雅正　臣嵇璜】占风象译防梯航【防同四译馆乾隆年间改礼部以司员摄鸿胪少卿领其事盖如周官象胥掌客之职】中枢莫赞
