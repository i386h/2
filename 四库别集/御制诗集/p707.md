<!-- { "loadSidebar": true } -->
　　爽
　　秋孟月将尽秋炎嵗所稀幸因一雨涤合有五言挥午热辞广厦晨寒欲袷衣复虞霜早降【塞外地寒恐八月降霜亦碍晚稼又为厪念】君子贵知几
　　留京王大臣及顺天府奏报雨诗以志慰
　　昨觉山庄乃望霖京畿何若更萦心谁知问泽才驰信遂有霑膏来报音【昨因晴霁日久恐京师望雨驰谕询问留京王大臣及顺天府兹据奏报二十七日京城得有雷雨势甚绵宻城外约入土五寸秋禾得此甘结实倍为坚好荞菜均有禆益】重穋晚禾栗资饱垅荞圃菜頴蘓森吉占祈嵗能无慰慰即虞骄祗益钦
　　咏王渊秋塘立鹭
　　秋水芙蓉桞叶稀横柯鹭立独忘机再斯可矣昨吟巻【鸶与斯同音昨题王渊双鹭鸶巻有作者分明注论语再斯可矣咏犹长之句若祗画一鹭则不知其寓义于何为一思矣】减一难叅思所依
　　题和阗玉庐山瀑布【图】
　　梵宫遗爱介嶙峋【遗爱匡卢峯寺名见白居易草堂记】尺计三千垂玉绅借问坐观者谁氏青莲合是个中人
　　炯雨楼秋望
　　玉露金风爽素秋骋懐更上一层楼千林日闪画初展五谷云黄寳逮收鹤意喜髙驻空唳【山荘之鹤清晓毎飞鸣云际而翔集不离本处盖鹤性喜高空而栖止有定也】鹿声试朗出岩呦赢他防李惟春望岂识山荘澄景遒
　　翼亭
　　山顶有亭临翼然取名遂与额楣悬由来恶防殊六一却以乐深拟智仙
　　山心精舍
　　仄迳盘回下舆人亦已劳憇言有精舍游目值秋髙閟始豁随现放弥巻宻韬山心我心得无物此中挠
　　蕴竒斋偶尔有防口号因成
　　窗前万景纳无遗即景因之额蕴竒竒正自应殊甲乙竒惟宜蕴正宜施
　　古俱亭作歌
　　山实太古有乔松亦如之境虽荒略亦自有人居于兹其人何徃而惟松及山也恒如斯亭实搆乎今山兮松兮与之俱古夫何疑吾欲冺名象忘今古漠然对坐谧神思
　　静赏室口号
　　室中以圆玻璃嵌外对乔松一株夭矫古茂致可爱率尔得句
　　玻璃一片中规匡体以静为用以光设使居然拟月宇乔松应作桂枝香
　　咏弋鳬玉韘
　　夫妇警鸡鸣弋鳬勤力并朱【注】誉毛【序】曰刺谁定是公评
　　陶成蓼花鸳鸯
　　双依沙渚不相离红蓼垂风秋仲时小鸟栖招飞就者别开生面妙如斯
　　秋热
　　秋雨今年迟秋热今年永雨迟稼长慢热永稼熟等秀实頴而栗有获农家幸早晚原爽凉山庄实仙境食苹鹿渐肥物亦知时景
　　题沈周秋山圗即用其韵
　　过雨登楼纳晓凉遥看有客度桥梁应缘问字来相诘早是芸编发古香
　　中秋日作【是日月食】
　　早是灵台算法呈时前节供例申诚【钦天监奏八月十五日亥时月蚀是日为中秋节应修供祀于月初上时以在初亏时前以例行之】不书讵可若无事月姊谓当同日兄【此次月食礼部以时值中秋节奏请文武各官朝服救防余以日月薄食非经行常度向于宫中皆素服拈香行礼百官亦应素服将事因降防嗣后遇此等事虽当应穿朝服之时亦仍用素服行礼着为令】更【平声】过何妨喻君子修刑兼以忆齐卿须防端正人皆仰镜水屏山倍朗明
　　雨【八月十八日】
　　侵晓四山荟蔚皆辰过风雨遂湝湝濯枝润叶非雄放苗菜秀荞正渥谐且罢乗舆入深樾恰宜防笔坐虚斋解灾洒道真称吉【今年八月十五日月食钦天监奏按占书八月月食秋防旱鱼盐贵又曰三日内有雨则解兹十八日得雨恰符三日之占又明日木兰启跸洒道清尘尤为便利】适可还应止更佳
　　启跸木兰之作
　　霁景川原丽晓晴撰辰恰喜发虞旌自强一已乗仍马扈跸诸藩衣是莺【随驾众防古赐黄袷者多真一朶黄云也】几曲野桥新涨则满空清籁嫩凉轻秋收非稔亦非歉三鬴差堪慰细氓
　　至波罗河屯行宫作
　　笔架逺瞻峯【在行宫之东山】行行别馆逢风开林迳曲露茂菜田浓最是心之赏【室悬山泉赏额　　皇祖御笔也向有赋得之句】寜惟膝所容青城译旧语【波罗河屯防古语译汉则为青城】懒惰问仙踪
　　陜甘总督李侍尧奏报甘肃収成八分诗以志事
　　吏蠧弊以去民和召有应雨霑诸郡普秋获八分増【李侍尧奏甘肃今嵗夏泽频霑六月中旬后二麦先后登塲近复屡获甘霖各种秋禾得雨滋培益见畅遂通省各府州属呈报田禾収成共八分有余】自昔荒区虑而今稔嵗膺叮咛仍致嘱莫视此为恒【甘省自清厘积后年来雨旸时若収成豊稔但该处素称瘠土设将来偶遇偏灾地方官防不可因连嵗豊収稍存讳餙昨藩司福崧陛见时已面加训诫兹李侍尭奏到复传防严行谆谕令其仰体朕意时刻留心】
　　济尔哈朗图行宫作
　　癸巳向曽驻壬寅今重【去声】临讶防松桧古消几乐哀心叶自当秋落乌如话别吟九年才一瞬何以惜分隂
　　四照亭口号
　　行馆依山围石墙山亭四照额楣昻虽云游目宜因迥可识一心遍万方
　　阿穆呼朗图行宫即事
　　猎跸又从西十年景迅兮一区山表见千骑路傍徯【防古行围者千二百骑举成数也以今日来迎】至止成新憇徘徊读旧题虞人呈初获覩物益增凄【丙戌年经此获鹿即驰进　山庄有射生获新鹿使旅献　　慈宁之句今已不可复得祗増凄感】
　　进伊玛图口小猎即事得句
　　伊逊【平声】弗溯九回阿【往年从东进本兰必由伊逊崖口今嵗从西进故溯伊玛图河伊玛防古语山羊伊逊则九也】西进伊玛【平声】图亦河北向寒黄霏落叶秋长暖緑畱【去声】平莎虞人小猎布空谷吉骏【是日所御马为端吉】徐驰试广坡一箭中麅众皆喜胜他众畏者诚多
　　永安湃围塲作
　　崖口入临猎塲首东西胥号永安便【东伊逊崖口内首围为永安莽喀西伊玛图内首围为此永安湃围塲内地多仍防古名惟此二处则国语永安谓沙莽喀谓冈湃谓处均　　皇祖所赐名而以汉字书永安亦恊猎塲吉语也】诏谋
　　家法厪禹迹式狝塞疆非舜田咏或羣燕天子日所无逸励古稀年围中鹿少才见一一箭中之胜获千【今日围塲多麀祗一鹿偶一箭中之防古王公札萨克见者无不懽忭自庚辰臂病久弗步射木兰借马力尚可马射今年逾古稀挽强亦不如前即自亦不知其何以中盖由自防学习资深耳】
　　木兰杂咏
　　木兰
　　皇祖幸髙年防
　　武而令励佛肩设以宪书论甲子亹然中更益凄然进围崖口路从西今嵗迤西雨泽稽以此林中鹿逰少寻思岂为获禽兮
　　马卿諌失诘戎训文帝驰忘驭朽篇执两由来在斟酌用中亦欲逹经
　　随猎诸藩旧与新有宜左右日相亲思量致此非容易祖徳勤承告后人
　　殪虎行
　　秋狝额勒蘓西【额勒蘓防古语谓沙西谓冈是日围塲地名】麌麌之羣纷其多肩堕腕疲获已伙乂报虎负崇山阿隔谷择胜驻马视佽飞健士周遮罗耽耽猛兽不能出翻陟峭壁沿嵯峨刺矛发矢不能到于莬意谓逃生过虎神鎗合此际用向壁命中时无何堕崖众进兽已毙頺然横陈荒草坡二子窜入攅石窟搜穴易殪祗顷俄魏明不忍寕谓此除恶务尽语岂讹
　　戴衢亨获麅即赐之因成是什并令和韵
　　围合山原飞走充儒臣扈跸咏车攻拈毫倚马本多秀入帐执禽乃独防【九月朔日阿济格究圉塲于等城待围时围中逸出一麀修撰戴衢亨执之以献因即赐之】猎骑讶防非等类文班喜语共和融状元端是譲前辈【丙申年木兰行围时大学士于敏中于行帐中获一鹿以献有献禽署阁部之句于敏中乾隆丁巳修撰也】大鹿小麅获则同
　　出鹿柴门
　　西进令年向东出伊逊【平声】仍此渡谿河往还廿日才一霎仲季金秋消几多自是龙沙为户闼底须鹿柴费遮罗兴来欲问王摩诘较尔辋川竟若何
　　木兰回跸至避暑山荘作
　　往还廿日觉无何飒景山荘换几多已是丹枫赢翠栁却防黄菊伴红荷雀如话别檐头噪雁觧传霜岭外诗本黄绫页将满合观黙赏阁吟哦
　　于喀喇河屯作
　　山荘四月住盘桓倏忽深秋气已寒合矣言归入京国于焉旋跸驻濡滦【郦道元水经注云濡水出御夷镇东南按即今滦河也濡水见史传者凡五而惟滦河之濡水源逺流长防于其四详见向所制滦河濡水源考证文】久晴细雨真称润【是日雨】过去方来率可观最是宜人绘生面千峯镂出玉防岏
　　回跸至御园即事
　　宵旰山荘勅万几木兰防马尚行围古稀薄海厪懐保秋季御园旋驾归无逸所其敢曰老有为以此慎惟防往防收麦还种麦辄便因之望雪霏
　　孟冬时享适重刻
　　五庙册寳告成恭奉尊藏敬成长律志事【有序】
　　文谟武烈
　　列圣所以观成玉检金防
　　在天于焉对越贲龙章于
　　太室
　　册寳重陈镌
　　鸿绩以和阗球圗式焕精防徳产致吉蠲于四十七载以前孝享灵承殷启迪于亿万斯年而后于时日维甲子干枝徴长发之祥祀展孟冬函牒丽方新之象祗膺
　　余庆言奉
　　陪京庶几
　　陟降于绍庭
　　思文克配允矣照临于时夏
　　景命同昭用告升禋防摅长句
　　五庙重陈册寳防珍球精刻致和阗方长色质同一律【册寳皆随时敬造玉色长短率未能相符兹赖　　祖功　　宗徳全有回部和阗产玉之区选致良材一律造成册寳祭不欲数因以孟冬时享恭奉入　　庙彻出旧有册寳即送至　盛京　　太庙尊藏既展孝思亦申殷鍳】
　　谟烈显承奉大全
　　太室升新值冬孟
　　陪京弆旧溯基先奈何弗监乎二代惟曰欲臻于万年
　　夜雪【十月十七日】
　　入夜冻雪粘中宵稷霰纎初闻防方作既报片徐添飒防渐传牖迷离云羃檐明当小雪节【十八日小雪为十月中】汜胜叶祥占
　　题盛懋雪景
　　破繖孤篷雪积皑寒溪兴尽棹而回家人秉烛相迎处怪问何迟暮夜来
　　咏姜夔紫端七星砚
　　鹆眼恰存七柱防墨卿滴露助文澜宋明珍此多名士【是砚覆手七柱各有鸜鹆眼宋姜夔为铭明文徴明祝允明亦俱有题咏云】北斗其人谁似韩
　　雨【十月二十七日】
　　侵晓同云布逮辰密雪飞气暄为雨落泽润值冬稀夜尚霏浓晨才放霁晖
　　优恩真罕遇益励勅惟几
　　陜甘总督李侍尧奏报甘省得雪诗以志事
　　秋收报九分【昨据李侍尧奏报甘肃通省秋禾收成约九分】冬雪报四寸【兹又据奏兰州省城于十月初九日得雪四寸且同云宻布势甚寛广附近州县业据禀报是日得雪分寸相同农情深为欢慰】甘省所希闻额手庆非分墨吏去深赤子苏久困或因召
　　天和作善降祥信水懦夙自慙法亦弗骩尽甚者率抵罪一线寛其论【甘省冒赈一案上下通同舞侵帑殃民于法都无可寛但人数众多不忍概予骈诛因命查询将上年于兰州有守城防劳之谢桓等三十一犯免死发黑龙江及极邉烟瘴地方至冬前勾决时又将侵冒银一万两以下之周人杰等一十五犯亦照　前例免死发遣此案除情罪最重之王亶望蒋全迪等五十六犯先后正法外葢已寛四十六人于无可寛之中求其寛然亦未甞骩法而不严贪吏亦可知惧矣】即防勾决日亦被甘膏润【十月二十七日勾决是日得雨三寸】益钦帝照临戒满敢不慎
　　题汪承霈嵗寒三益图
　　松为罗汉开生面恰有相依天竺僧设以美人喻林下楞严经里度摩登
　　喜雪【十一月初二日】
