<!-- { "loadSidebar": true } -->
　　方蓬何必隔尘喧云拥糺卿紫凤垣傍圃珠悬新蕾笑垂崖玉溜冻澌痕阳回晷线依然永人静风帘自解掀肯以羲娥资玩愒还将消息验贞元
　　冬夕集诗牌
　　风帘漾鼎云一榻琼馨满逸情耽腊茗笑任冬日短合匝画屏张逰屧侵寻嬾萧馆涉年除青灯照室暖
　　题重华宫旧书室
　　何曾寂寞仲舒帷依旧明窗受暖曦闲却七弦调雁柱汲来六一煮银丝三余乐有陈编伴几暇权无奏牍披彷佛当年吟破腊掞牋搦管恰移时
　　腊月二十一日立春拟春帖子
　　腊鼓摐摐奏雅寅不须人日始成人【卢仝人日立春诗今朝方始觉成人】金屏玉帖迎青令甲子中元第一春
　　铜浑钦验八风调喜绽宫梅白玊条更进词臣春帖子笔花飞处揔含韶
　　圆盖推迁信有灵璇杓徳晷已移星今年诗巻増顔色两度红笺咏始青
　　除夕
　　送故与迎新东皇转化钧良宵堪惜惜淑气始礥礥嵗里余三鼓春归已一旬流年何以饯思居倍増寅











　　御制诗初集巻十九
　　钦定四库全书
　　御制诗初集巻二十
　　古今体九十首【甲子一】
　　甲子元旦
　　根荄生意动温阳曰旦钦承和气祥百嵗喜逢新甲子中元同庆始春王椒花玉版芳辰颂柏子金猊合殿香嘉会万方球小大惟应兢业与年长
　　新春试笔
　　露井融融冻欲消
　　慈宁旭彩寝门朝空慙古语行时令已有新蟾挂庆霄诗思漫随春日至愁懐觉比昔年饶六霙未惬丰穰兆懒向编悬问徴招
　　人日
　　髙奔不暂停七叶又敷蓂菜甲新镂碧杨稊已约青韶光归夏屋好景自春屏负扆调元化惟懐媿太宁
　　咏爆竹
　　轧轧平原冻草萌却教非夏以雷鸣春従和朗声中报人在吉祥烟里行仙木骈罗増气色飞霙借助散瑶琼东皇鼓吹连宵发百福昌昌入凤城
　　孟春有事于
　　太庙
　　条风渐噏温春露感心源
　　精禴遵前制斋躬歩
　　庙门奉
　　先思曷极观徳畏常存执事咸宗隽秉圭惟孝孙乐初脩拊石礼始溯捭豚薪槱祥烟起缭垣上晓暾
　　题王原祁松壑流泉小景
　　蜀纸才盈尺千里江山具每扵踈防佳恰向淡中悟洞壑何防窱云岩若无路界青走白龙平溪待其赴孤村闗鹿柴掩映松杉树其背起髙峰飞鸟不能度巃顑万寻展矣山灵铸宿闻评画法是景诚堪住挂壁云烟湿卓午如日暮晏坐草亭中题此亭中句
　　祈谷斋居述懐
　　元日将
　　祈谷斋居涤志清
　　天人畏相与理欲騐方萌泽共初春布心存旦气平九年勤实政一意黜虗名每励终如始由来满易盈过因徳凉积灾为治乖呈午夜频惶促衷懐益屏营明廷咨硕辅何以慰予情
　　诣斋宫
　　五辂金根次第排斯干精室即而斋九斿日月条风畅万户椒蘓防气谐
　　松顶遥瞻覆瓦青若临旭卉仰
　　圆灵夜深拟向微垣问匡卫环中第防星
　　祈谷坛礼成恭纪
　　谷寳惟民命于
　　郊敢即安被田明万烛辨位肃千官出甲当寅月用辛礼
　　泰坛柴钦升大武乐具下双鸾融盎苍龙气温暾朱鸟丸祗祈
　　太一贶敢谓寸诚单
　　新春恭奉
　　皇太后驾幸圎明园
　　栁眼花心各待春传言青帝驾青轮香霏寒圃飘金粉色转晴丝惹麴尘防爱风光迎午夜却离宫阙未由旬【庾信诗注支僧载外国事由旬者晋言四十里也】玉沟冻解琉璃滑恰与阳和布泽匀
　　谁道仙家别有京依依爱日永蓬瀛鸣春鸟择昌条语画水鱼穿嫩藻行炬为迎蟾莲万朶梅因饯腊玉千茎芳年合有新诗咏物物春台揔向荣
　　望雪
　　望雪经冬复入春朝防云气只鱼鳞生憎巽二妬滕六不啻求庚亦祷辛悯我农家呼作麦倩谁仙术化为银如膏雨縦堪遟待无奈徬徨结念频
　　轻云
　　轻云出逺峰冉冉天同色倐然散扵风髙空不能陟当此唘蛰时羣资发生徳三冬雪未霑奚以兴稼穑民天余职任余忧曷有极勉兹尽人事苦无囘天力徳薄灾洊臻忸怩临兆亿
　　灯夕即事
　　贝阙珠宫影荡摇风轩月宇彩飘萧梅心半醉如酬节栁眼将开似盻韶饶有忧懐赋云汉都无闲兴问星桥火蛾玉蕊争春丽却忆去年三五宵
　　正月十八日微雨
　　开年已逾旬春意渐融盎富媪欲侈富状彼百昌状于耜兹其时益赖天浆贶近晚瞻碧天云脚羃西嶂霮防初布空靉靅日旋障入夜始霏微霡霂势忽畅徘徊露井隂泛潋曲池浪稍觉寸心纾讵敢双眉放未旱愁不雨宵衣频颙望既雨愁不霑遐方岂遗忘展转深长思何时免惆怅
　　王原祁夏山小景
　　平生山水兴有余欲买名山都无价吴绫装池盈尺幅千里烟岚此中化置之五岳伯仲间若非东岱即西华嶪笋尖碧玉削每有白云出其罅陡涧悬崖若无路畧彴防板凌空架下有泠泠珠玉声俯瞰始见清波泻谷转荒村緑树丛掩映竹篱与茅舍苍松皆作老龙鳞拏不祈斤斧赦仄仄曲径相通防别有轩萧水云榭省我逰歴蜡双屐更无湏向山灵借常住是中读我书何用劳劳说消夏
　　氷泮
　　解冻东风入曲池为余报道青韶媚朱栏上下人思凭天光乍见鱼潜避飔微不叠绮縠纹旭遅初暖鸳鸯翅独有垂杨爱濯清緑漪着意丝丝曳我来把笔坐池畔开奁鉴影澄无渍琉璃谁与换玻瓈将毋月落教星替
　　春夜闻鴈
　　甲帐焰花荣随阳三两鸣闻声知是鴈见鴈不闗声似此无来去何曽有塞衡月波方澹澈任宿洒然清
　　防雨
　　正虑春霖短频霑微雨滋立阿防入暮欹枕听移时未得檐声续尤殷膏泽资省愆増惕息不觉夜何其
　　填仓日作
　　开年正月二十五云是填仓节传古月令无徴谁所续不妨我亦聊従俗田田麫饼荷叶铺防防韮芽玉针簇已欣嘉节兆丰年更防韶光入华屋千斯万斯予所乐讵侈玉食媮口腹忽忆编芦棚底人三餐奚得充饘粥嗟嗟玉食虽甘忍饱独
　　正月二十五日过卢沟槗
　　滑笏新波泛薄凌春山蓊郁有云兴无边诗景卢沟道半拂吟鞭忆我曽
　　凭舆歴歴好韶光麦始攅青栁欲黄只有忧懐同渇壤防时一例沃天浆
　　良乡道中
　　两年未踏良乡道依旧岚光罨纱朱戸已收人日帖青郊行看社朝花城头墖影连云净杠底溪声赴涧斜只有忧懐思尺泽更无闲绪问芳华
　　镜喻
　　一镜照如是千镜亦如是问汝镜中人奚以别彼此人本能照镜谓镜能照人一二二而一谁知踈与亲对镜趺而坐相防各自然香闺曼睩人却与辨媸妍人訾今镜新云是古镜好是谓失其珠而数他人寳明镜暗其背是以纳万象设令通体明一物不能状见镜斯镜照是照不在镜寂灭见照根炯然常清浄
　　轻隂
　　轻隂暗逺空将蒸为霖雨凭舆望莾苍不觉行防许惟蕲利大田遑计劳行旅三白未霑足良耜其奚举经春膏尚屯嗟嗟我农父
　　对月二首
　　虎帐春风夜漏闲亭亭孤月淡空山御园台榭饶佳景强半诗题在此间
　　初春夜景似深秋恰有蟾光牕纸流忆得去年山海外清吟瀹茗雪香浮
　　过拒马河
　　当年种栁已成林【乾隆元年往　　泰陵时夹道种栁今则葱宻成林矣】无那堂堂嵗月深瞻望
　　鼎湖西去近防廻洒涕湿衣襟
　　恭谒
　　泰陵感成长句
　　嵗月真惊皷与舂攀
　　髯已絶叹无従久暌诗礼
　　庭前训频有
　　音容梦里逢松鬰新隂笼隧象山蟠佳气防灵龙九年治未臻康理景仰安能继
　　圣踪
　　暮
　　西峯啣落日空宇露踈星呼马声方息寻庐语未停春光真荏苒风物任薫馨独念
　　桥山别怦然思不宁
　　见耕者
　　扬鸾鸣和铃芳郊经迤逦是时春将仲盎然风物美脉土既已滋于焉农举趾乌犍耕晓烟桔橰转新水携筐布嘉种曰穈芑秬秠徂畛侯主伯课业维孙子有来思媚妇饷之用二簋停舆一问之所言良有以赋性质且芚难为韦帯士况彼劳青灯岂易拾金紫欲为工贾流近利吾所耻所以四民中惟农良莫比土物诚可爱世世恒守此当春南亩苏修我耒与耜惟祈雨旸若仓箱还可拟
　　野行晓景
　　蹄涔踏防破轻氷尚觉春寒料峭増晓月暗随鞭影落炊烟遥傍栁梢升惊栖山鸟飞无防髙卧闲僧唤不譍谁学东坡残梦续野翁驴背正瞢腾
　　二月朔日初逰潭柘岫云寺作
　　西山两名寺潭柘与香山香山信已佳驺御曽往还春仲月之朔言従易水旋岫云与我语为我辟云闗向导告前期却借便道縁轻舆碾春露前旌破晓烟屈折千廻蹊微露一线天榛莾嵌絶壁登陟劳援攀约行二十里乃至卢家滩川原渐开豁梯山种春田茅屋凡数家槎枒古树攅驱车歴石磴岩岌互钩连闻有泠泠声不见淙石泉古柏翆防络时有枯藤纒逺峰缀丛枝那辨枫杉楩披跻歴万景精蓝出云间风旛演妙偈空乐诸天传旋礼满月相使我尘虑蠲潭底老龙睡有泉坠潨然忽欲呼起之使雨东西阡其柘亦已枯横陈庑西偏万木何非柘孙枝轇曲巻阇黎语荒唐颇熟公案禅对客称古迹木几髙架砖云有元公主礼佛足所穿佛防曽度彼与我何有焉稍坐白板阁众美一揽全嵁岩莫遯隠坻屿相郁廻寻旧来路似在圗中看旷懐既詄荡乐志都防筌昨夏憩来青【来青阁香山寺中精舍也】不作弹指观
　　逰潭柘岫云寺即事杂咏得诗六首
　　攀云寻浄地闲树出祗园息我幻尘念逰兹法海门灵潭澂自古老柘鬰生孙欲拟留诗去诗中无可言春山绿如洗四面作佳隣黙对如如相慙为汲汲人天香凝篆细空乐韵松频古衲缾盂浄将无隠者伦乳窦淙淙注天窓小小悬千松排嶂外一水到斋前逺印云中岫平临谷口烟瞿昙无说说鉢里茁青莲忆在天成寺禅房有句防山川原并美嵗月防迁流龙卧深潭底鸟吟髙树头闲云知我意到防分相投小轩临絶涧朝暮写烟霞近席挹清籁虗窓砕白纱圣縦余想像题字走龙蛇【松竹青泉　　　皇祖御笔题行宫名也】谁演楞伽法能聴倩绿芭
　　簇簇玉芙蓉嶟嶟当户浓岂因供揽结聊可荡心胷柏子窓间落石泉堦下淙徘徊遟去骑径转尚闲钟
　　春日郊行雑咏
　　易水东头涞水西寒芜逺树揔凄迷马知人意归蹄懒一片白云山与齐
　　山村水郭洒然清不必前途借问程古寺闭门无客叩春田经雨有人耕
　　逺峯层叠矗新螺防防牛羊恣寝讹扶杖老翁中社酒东阡归路醉顔酡
　　栁色遥黄近尚无拂春着意防株株溪桥一带房山路最似诗中西子湖
　　花朝前后景可怜花心栁眼争新鲜児童底把春光防未至清明放纸鸢
　　我闻潭柘祗园美初到原如久住人却笑阇黎无好句频翻贝叶说根尘
　　韶丽风光二月时新晴最可雨尤宜看耕不觉遅归辔西日铜钲拂防旗
　　掩暎耕云种雨家金吾行防不教哗豳风图畵谁传得海子门西十里斜
　　新衙门行宫夜坐有懐
　　春宵正清防春意未防坐我春宇下碧天星斗寒古树话夙昔吟籁枝曲徘徊轩阁虗金鸭吐芳兰芸编仍绿字三复置且叹非叹流隂速躬行良独难
　　盆中水仙
　　条风凡防畨都作催花使花师更防期岂虑韶华逝绿窓浄无尘亚盆防清媚饶有琼麝飘而无珠粉坠防缀列文石玲珑玉仙醉琅玕三五枝潇洒従其类爱此十笏地一段江南意
　　咏花瓷书灯
　　谁将大邑瓷相并九华枝继昼明为用无尘静与宜消闲覔句际伴影读书时何必昭阳殿徒夸金玉为
　　南红门池上作
