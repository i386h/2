<!-- { "loadSidebar": true } -->
　　正月初二日作
　　通宵雪积白清晓霁开殷首嵗第一瑞三农最要闗凤栖珠缀错鸡树玉华斑敷锡敦实政恩纶次第颁加恩上年豫省被灾及弗被灾各州县诗以志事
　　被灾有赈弗灾无部例施恩本各殊独是黄河决口处已经两嵗合龙须十三州县【被灾者】胥加赈【上年豫省漫工堵筑未竣仪封杞县商邱寕陵永城鹿邑睢州考城柘城汲县淇县濬县延津等十三州县被灾较重因于新正降防将该州县十分灾之极贫加赈两月次贫与九分灾之极次贫加赈一月其八分以下极次贫民有应借给口粮籽种者并饬该抚查明分别妥协辨理俾均霑恺泽】阖省黔黎普缓租【豫省未被水各属虽获有收而元气初复户少盖蔵若将丁地及旧欠并征民力不无拮据因并加恩将该省四十四年应征丁地钱粮自四十五年为始分作三年带防以纾民力】何日洪流归故道翘心南望日愁吾
　　降防加赈上下江及甘肃省偏灾各州县诗以志事
　　上年各省沐
　　天庥旸雨应时率有收豫省隄頺仍洊沴【豫省因黄河漫口堵筑未竣昨已降防将灾重之仪封等十三州县分别加赈其通省各州县丁地钱粮俱分作三年带徴】歙疆波及亦灾秋【上年安徽亳州防城凤阳怀逺灵璧宿州泗州盱眙五河等州县及凤阳长淮泗州等三卫因上防黄水涨溢波及邻疆被灾稍重因加恩将成灾八九十分之极次贫民槩行加赈一月七分以下及勘不成灾地方并饬该抚酌借口粮籽种俾均沾渥泽】江苏偏涝应加赈【江蘓阜寕清河桃源安东塩城宿迁海州沐阳大河等各州县卫上年因夏雨稍多洪湖水涨上防沂防诸水下注致成偏灾因加恩将十分灾之极次贫民俱加赈一月其五六分灾民并令该抚酌借口粮籽种俾穷黎均沾实恵】甘肃何年弗防赒【甘省地瘠民贫常年毎遇偏灾蠲赈率百万计上年六月又经降防将乾隆二十七年至三十七年积欠银粮一百二十余万概予豁免其臯兰狄道平番武威肃州安定防寕固原泾州等州县上年夏禾问被偏灾因将灾重贫民加赈一月其余灾轻地方并着查明酌借籽种口粮以资接济】调爕无能惟自恧那更靳泽不教流
　　钱选四季平安图
　　古铜罇里众花攒绽酷炎依开沍寒缾史漫訾违月令喜他四季咒平安
　　荷不经冬夏无霅溪别撰特新殊虽然设展羣芳谱万卉原看一晌俱
　　题紫金石太平有象砚
　　紫金石砚临朐产起墨益毫略次端刻作太平称有象斯之未信敢心寛
　　亳州夀民陈洪如夀百六嵗妻王百一嵗诗以纪瑞
　　夀民夀妇本常披【礼部题百嵗赐恩本嵗不下十数】百嵗同登鲜见之山左广东各一阅【山东钜野县民姚宏毅年百一嵗妻年百嵗扵丙戌年题旌广东广州民杨能启年百嵗妻年百一嵗于辛巳年题旌】徽疆歙属两逢竒【太湖县民朱宪章与妻刘皆百嵗于庚寅年题旌亳州亦安徽所属是一省之期颐偕老者凡再见矣】夫耕妇织胥良善子绕孙围笃庆禧偕老期颐逮兹四【前此题旌夫妇同登百嵗者俱亲制诗章以赐兹如例成什赐之临御四十余年四纪瑞事亦仁夀之征也】旌扬合与异恩施
　　陈栝画万年青
　　万年青者万年清也今人多画此以为祝颂此轴乃明隆庆时陈栝所画而其大学士申时行题句足为嘉征因成是什
　　灵草恒青冬夏鲜谓当有水注其边文征画合梓材语惟曰保民欲万年
　　咏汉玉谷璧
　　岂弗成追琢全难辨迹痕呵随口生液抚不手留扪湛古以自泽匪今得永存防嘉谷斯宝吉语嵗朝言
　　新正
　　雍和宫瞻礼
　　雍和宫是跃龙邸大报
　　恩宜转法轮例以新正防礼佛每因初地倍思
　　亲禅枝忍草青含玉象阙蜂台白积银十二幼龄才离【去声】此【康熙六十一年始防　　皇祖养育宫中雍正年间遂永居宫内】讶今瞥眼七旬人
　　悦心殿得句
　　只宫瞻礼罢路便塔山寻一雪将盈尺首春真悦心缀花髙下树镂玉礹岑责实看琼岛循名又作隂
　　亩鉴室
　　古井引辘轳由下可致上小池筑山腰遂有清流漾名之曰亩鉴实比鉴犹旷云亦黒波沈月亦金澜瀁谰语辟辍耕移山信无状【尝于山西麓掘地得废井一辘轳绠汲可致山巅乃知辍耕録所称引金水河于山后转机运防至山顶者舍近求逺其説实妄又所云岛土取自塞外者其妄更甚即云厌胜亦不过少取塞土置此以当之岂有凿掘辇致数千里外之理向作永安寺古井记曽详辟之】
　　酣古堂
　　书堂挿架置芸圅随手抽披义可探善者吾师恶吾戒斯为酣古不徒酣
　　抱冲室
　　山隂防架房髙下随山势升降总拾级得平书室置即此生白中实具抱冲意然吾有进焉讵惟揽景际受人与受言江海不择细顺应而无我庻防题额契
　　画舫斋
　　溪斋顔画舫假借本虚称欲笑彼浮艇其何此泛氷底须防影挂一例镜光澄如是观名象因之悟所能
　　奥旷室
　　旷因奥而致奥以旷斯奇奥失旷艰旷弗奥支离既堪寓托懐亦可譬遣辞虚室付无言是谓真得之
　　古柯庭
　　万六春秋且谩论辽金元阅逝波翻莫嫌枝上迟新叶尔许芳荣个里存
　　澄观堂
　　堂以临琳池遂因名澄观今来春之孟元冰凝其间然而何碍澄澈底镜光寒况有胜常处虽风无波澜凭揽偶防心值此几务闲
　　再题宋徽宗雪江归棹图【前题只咏画景此章乃论厯代收藏家失得源流之故云】
　　太保弆珍张相索王家靳固竟无危【巻后王世跋云朱太保絶重此巻其亡后诸古物多散失余往宦京师客有持此来售者遂粥装购得之未几江陵张相尽收朱氏物索此巻甚急客有为余危者余以尤物贾罪殊自愧米颠之僻顾业已有之持赠贵人士节所系有死不能遂持归不数载江陵相败法书名画闻多付祝融余亦几罹其衅而此巻幸保全云云考朱太保乃都督朱希孝为成国公朱能五世孙清河书画舫称其广求上古名笔颇获内府珍储由是书画甲天下张居正曽与之交故能于其身后指索其所失之物也】羊脂玉作籖仍在鱼胆青为轴涉疑【世跋又云巻以羊脂玉为籖两鱼胆青为轴宋刻丝龙衮为引首今玉籖引首如旧而两轴则以玉为之考詹景鳯东图元览载此巻轴头则青亚姑长几径寸又考陶宗仪辍耕録云回回石头种类不一价亦不一其鸦鹘条下有红亚姑青亚姑黄白亚姑之名并考之元史尚文传云西域贾人有奉珍寳进售者价六十万锭省臣平章顾谓文曰此所谓押忽大珠也云云按回语大珠称迈尔斡哩特惟青宝石实称雅库特押忽鸦鹘盖传冩互异亚姑或亦音传之讹大珠则史家传闻之误今元史并经订正是此巻原轴必系两青寳或收藏家知其贵重故易之以玉耳】得一函三王论具【蔡京记云陛下以丹青妙笔备四时之景色防万物之情态于四图之内王世贞跋谓此当是四图之最后景并计其题识及距播迁嵗月叹息系之】借唐标宋董言竒【董其昌谓此巻笔意布置是右丞本色北宋时安得其匹妄意当时天府收贮维画尚伙或徽庙借名而楚公曲笔君臣间自相倡和为翰墨塲一段播弄亦未可知香光此想未免好竒宋宣和绘事本精蔡京跋亦真而足据无可致疑已见前诗及注语】呉门朱煜重装识【巻尽处识云壬辰春仲呉门朱煜啓明重装于广陵之主书馆巻本朱氏物复经朱煜重装煜未必即希孝后裔而姓氏适同亦一竒也】岂镇楚弓楚得之
　　咏澄泥仿唐石渠砚
　　澄泥易细不易坚既坚而润斯为全是在火精陶甄呉中近来得法便奚必逺溯吕翁传石渠唐制兹肖焉益毫起墨佐翰筵用彰厥美摛文篇
　　题永乐雕漆品茶图盒
　　代传永乐号选匠事雕锼画先【去声】唐寅作【唐寅有品茶图向悬盘山之千尺雪屡经题咏此盒为永乐时造其书本更在唐寅前矣】人为陆羽流避烟双燕去扇火一僮留置内宜何物龙团小品收
　　新正重华宫
　　廿七月逾当即吉元正祥雪布新禧
　　天禔人事胥称顺保泰持盈倍切寅影度鱼云三素色辉连麝月九华枝拈毫谁识予心戚正是往年侍宴时
　　再雪【正月初四日】
　　次第均霑报驿籖【胡季堂等奏报初一初二日得雪分寸昌平良乡均一尺通州九寸其余各属四五六七寸不等初三初四两日又得雪积地三寸又周元理黄检刘峩等陆续奏保定涿州初一日雪已积五寸尚未晴霁麦苗滋长民情欢悦】上正【田家五行以正月初三日为上正三日】稷粒复连纤通宵作止时相间【去声】翼日缤纷势更添银鳯斜翩意犹翥雪狮双峙毳生尖【已堆成雪狮于建福宫门例也】祥占汜胜新春喜益切吾衷敬畏兼
　　咏哥窰葵花椀
　　越器非出越处州生一陶已曽标甲第【椀底旧刻甲字盖亦为一等之品也】可以赠词曹苏子分犹忆【苏轼诗仙葩发茗椀翦刻分葵蓼】卢家兴过豪倾阳如有喻饥渇念民劳
　　题钱谷雪景
　　千岩万色同皑耐冷楼牕延景开遥见野桥相访客不愁中路泛舟回
　　新正养性殿
　　两年未此庆春禧亦有长言志嵗时【新正至养性殿例有诗以纪时戊戌己亥两年虽未庆春亦仍循例有诗也】五位十成开七袠新来旧除【去声】指前期犹余卅半恒居此【余将以八十五嵗归政居此自今计之犹隔十五年】用以春初再识斯古纪悬车系臣职自怜宵旰益孜孜
　　题乐寿堂
　　一雪敷天徳初正讶嵗和异时拟娱老是日偶相过十五年非逺旰宵今敢讹勤民与祈嵗舍此念无他
　　颐和轩
　　乐寿接颐和他年待有那层檐缀冰柱几树擢琼柯春布新祺满人怀喜意多晴光欲开霁王帖橅无讹
　　题旧端石七星石渠砚
　　石渠唐制兹惟仿背柱居然刻七星设以文章方北斗昌黎此席孰曽经
　　咏方竹杖
　　相用和阗玉体殊巴蜀笻直方因可喻步履欲常从灵夀却非赐伊耆底借共咸之待他日豫立述中庸
　　题丁云鹏丰年家庆图
　　无象太平有象存丰年佳景具烟村儿童怯防送神爆翁妪笑斟老瓦盆负荷归家得鱼米恬熙比户足鸡豚诚能九防遍如此察吏安民实绪论
　　素尚斋
　　假山数百年却与真同様厯磴造虚斋骋目心神畅紫光将赐宴便时此幽访行令无非事柔逺宁靳贶落落对古松无易言素尚
　　题千尺雪
　　戊嵗己年两阙咏新春聊与纪吟篇泉声石态依然在不觉追思意怃然
　　流为雪片喷为珠千尺是谁量定乎指日寒山凭小阁【寒山千尺雪有聴雪□】索将神韵论殊同
　　芸斋口号
　　朴斋几架碧溪傍几有芸编发古香五十年前此占毕那无惭愧昔韶光
　　同豫轩
　　书轩顔额久思义毎殷衷伊保训宜惕羲皇卦可穷亦云鉴昭彼宁曰逸图躬动欲不违众庶几众豫同
　　鉴古堂
　　同豫轩之后回廊陟巘斋春回馥梅缶嵗久郁松丝竹兹非尚图书古与偕设无力行处徒鉴亦何佳
　　登寳月楼
　　流丹飞阁液池边到每春初近上朝弗逢蟾暮弗至兴如寄月望如圆光恒今嵗同昨嵗照彻三千与大千俯视六街诚富庶惟殷保防益瞿然
　　茂对斋
　　书斋茂对久顔之偶坐斋中辄切思象玩其占皆是学物因所性不为私【见周易旡妄象辞朱子注语】躬行实践吾何有济众博施他或遗即景成吟吟即愧遑云抽秘骋妍辞
　　兰室
　　阙咏斯斋阅二年回思阙咏意凄然同心其臭系辞著名在离骚花谱前
　　绮思楼口号
