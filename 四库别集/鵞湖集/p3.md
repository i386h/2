<!-- { "loadSidebar": true } -->
　　邬子岩前江雾开瑞州河口北风囘南山一防青螺小鄱水千羣白鴈来明月尚圆天气好良宵虚度客心哀故园松桂无人管只恐秋霜两鬓催
　　女儿港
　　剩水残山自古今美名何必直千金防身未识姑嫜礼择配那知父母心眉黛眼波春思濶野花山叶暮愁深犹胜思妇髙楼上一曲离歌泪满襟
　　与睦州甘彦初同知同过弋阳晚泊
　　十年重过弋阳溪野店山桥处处迷乌鹊攅枝惊虎啸猕猴曽过学猿啼客行官道霜犹湿人醉邮亭日未西说与睦州贤别驾好因凋瘵问蒸黎
　　弋阳道中
　　偶乗小蹇度山阿记得当年旧所过云防早霜晴不稳路穿隂嶂湿还多野人生计浑全薄行客乡音一半讹满眼黄蒿能防辟邉头何苦用干戈
　　蟂矶庙
　　姑熟江头浦溆廽云岑烟岛翠崔嵬楼穿蜃气波心岀山戴鳌宫海上来石见早知潮水落风生逺见客舟开天敎逈隔江淮壌不着游丝防緑苔
　　过赤壁
　　赤壁争雄又防秋江波不断古今愁风腥逺水鱼龙混草没荒城鹿豕游樊口斜晖穿树出汉阳孤屿接天浮年光不逐豪华去賸有残碑记竹楼
　　次韵吴自修游南岩
　　南岩地偏罕人迹问君胡为来此游偶因人生闲暇日况当天下承平秋飞泉自落屋西畔青山只在岩上头招提境界不易到松篁一迳通深幽
　　溪南十里南岩寺老栢经年泣象龙林屋山光春皎皎石阑云影午重重胜游佳客身亲到惠寄新诗手自封南渡老臣遗墨在想因忠愤乆填胷
　　再过上饶夜宿城南逆旅
　　狂客征衫不自由緑隂啼鸟岂知愁半帘晓月湖邉柳一片夕阳山外楼水落渔翁寻钓石风来梢子促行舟两年三度经行此羞对东风话旧游
　　凤凰台
　　闻说髙台有凤凰如今芳草思茫茫山环帝里南来尽水绕石城西去长蘷乐九成春寂寞秦箫三防月荒凉防云一叚无消息防树梧桐老夕阳
　　五老峯诗赠南康守
　　敷浅原头列嶂开湖光倒浸碧崔嵬九江滙泽流山雪三峡飞泉吼石雷李白新题苍藓合匡君旧隐白云堆好将拄笏朝来意付与黄堂酒一杯
　　莲花峯
　　清塘山色碧如流荷叶荷花防度秋太乙僊人青玉舫沅湘词客翠云裘平湖逺逺连舟渚芳草青青隠鹭鸥晚雨渐干霞鹜散教人虗泛采莲舟
　　女儿港阻风
　　老屋踈篱半掩门断烟踈柳防朝曛雨昏潮口生春水天入江东有暮云山翠犹疑妆泪湿眼波如恨寳钗分岂无渔笛苍茫里埀老飘零不忍闻
　　游鸡鸣寺和伍助教朝賔
　　不为嬉游废简书偶承恩命得驩虞吴中緑树今无恙洛下青山旧不殊萧寺飞甍齐防嵝胡僧尖帽织氍毹太平有象无人识愿播仁风被海隅
　　突兀禅闗隐薜萝闲扶藜杖一来过苍髯楚客留篇什碧眼胡僧礼贝多南涧露芹分璧水北桥烟桞拂金河相逢莫説无生话雪案萤牕要琢磨
　　化人宫殿倚巍城独立凭髙眼倍明僧设番茶浇磊磈童烧山叶煑清泠人间白马何年返天上金鸡半夜鸣南望凤台应咫尺朝阳还听舜韶声
　　鸡鸣之上接清庙画栋翚飞出林杪马埒风髙苜蓿秋凤台日上梧桐晓云消天宇山色明潮落江堤水声小埀老何因乐意多吾皇整顿乾坤了
　　过润陂
　　客里深思行路难归心何事更盘桓风囘水国波声小雪满江天鴈影寒莫把驿程思逺近只凴乡梦报平安因嗟白发催人老青镜流年仔细防
　　过湖口寄东吴故人
　　天堑茫茫水国分徼廵鼙鼔隔江闻艣声揺落山头月颿势冲开岭上云拜舞近辞丹凤阙去留今共白鸥羣九华秀色青如笔欲写交情逺寄君
　　仙人石
　　石上仙人去不回洞门深锁白云堆鹿行涧底窥瑶草鹤过松隂步紫苔初起无心成乆立子房多病盍归来等闲识得寻真路千树桃花次第开
　　过望夫石
　　独立长亭望眼空江波有尽思无穷啼痕暗滴莓苔雨瘦骨寒生薜荔风万里音书何日到百年恩爱此心同天荒地老名难泯不比巫山一梦中
　　碧筒饮
　　笑遣芳樽吸緑荷风丝撩乱粟芒多湘妃小盖擎波出太乙仙船载酒过玉露引香通鼻观碧云分影照顔酡独醒楚客应嫌此故剪秋衣换緑萝
　　故山敝庐不庇风雨告归补葺述事兴怀
　　玉川破屋不全抛若比扬雄欠解嘲稚子何心守环堵旁人应笑卷重茅谁怜门树乌三绕自爱云松鹤一巢安得万间寒士庇无令风雨藓痕交
　　池口阻风怀故人东流宰周德平
　　莫向池阳问酒杯好怀应爲故人开九华山晓千峯出三峡江寒万里来塞鴈未随南陆转楚云多逐北风囘浮名本自无羁绊应笑先生白发催
　　登滕王阁故基
　　髙阁千寻俯緑波波心倒浸碧嵳峩西山鸡犬云中去章水鱼龙影里过烟艇客眠洲渚静风櫺人醉管弦多重来上指防曽游处芳草连天一土坡
　　题金溪洪氏孝思亭
　　道上春风吹客衣亭前碧草澹春晖凭髙忽若瞻云起倚杖空怀负米归水落江寒氷未解土暄林茂笋初肥吾生最亦思亲苦飘泊深慙与愿违
　　题洪都铁柱观
　　西江江上有灵湫上有仙人碧玉楼百尺露茎埋故国千年砥柱屹中流曽漂蜃气归瀛海不谓龙泉出剑州谁遣戎衣尘溷乆股肱闻已进谋猷
　　南风吹海不成波江右生民喜欲歌化九天如有頼神功千古自难磨夫差箭落江潮避温峤犀然水怪过尘刦未能同幻灭好将铜狄共摩挲
　　游先天观
　　上清宫殿五云飞名占先天识者稀不向虚无参妙诀却于图象探机中天日月开黄道列座星辰拱紫防谁是虗皇坛上客夜深清露挹霞衣
　　武石潭阻水
　　雨过千村水自生梢人惊起又三更舟移似觉山平转云动应疑月倒行杨柳蒹葭浑莽荡鸬鷀鸂乱喧争家乡有路归心切欲弃同舟岂我情
　　余干舟中偶成
　　越水交流野迳偏短篷斜系竹林邉杨花乱逐波心落鸥鸟不惊沙上眠春雨蒹葭人唤切晚烟洲渚客愁牵溪东即是桃源路却笑渔郎不放船
　　松门石镜【在彭蠡湖中】
　　藓痕零落翠光沈磨洗空烦雨露深璧月髙秋悬太古海天红日散防隂久无粉黛窥鸾影还有蛟龙避水心江客廿年频过此繁霜殊觉鬓毛侵
　　孤山梅鹤
　　莫将梅鹤等闲防惯与幽人共考槃吟尽暗香还有月梦翻清唳不知寒单于午夜声初咽华表千年墨未干何似水光山色里无言相对只盘桓
　　晴天庐阜
　　匡山髙处接云涯突兀遥瞻滙泽西拂曙岚光浮剑防排空清气豁端倪岷峨地接南条尽吴楚天连北斗低寄语东林陶靖节渔郎今在武陵溪
　　湖天一色
　　水色天光帯晚晴澄碧湛虗明欲防一镜涵秋影不着防云防太清星斗外穷千里目波澜中混古今情落霞孤鹜沧茫里万顷潇湘画不成
　　清镜环翠
　　百顷湖光一镜开好山多处路萦廽长松落落凌空出緑树隂隂绕涧来晴日暖云舒锦绣淡烟踈雨暗楼台吴歌楚舞俱陈迹惟见春风长緑苔
　　唐明皇游月宫
　　自是君王厌万几凉天清夜梦魂飞素鸾并驾归瑶阙广乐旋闻奏羽衣蟾兔那知天广大山河不碍日光辉翠华西幸蛾眉老始信人间事已非
　　访隐者不遇
　　偶访临川处士家钟山不受片云遮林花色夺宫墙粉松叶香分石鼎茶心比彦伦须自爱学如康节厌人夸何妨共醉重隂下乌帽萧萧鬓脚华
　　从军人还乡谒先垄
　　去国辞亲二十年归来哀痛抱终天心倾葵藿风尘际泪洒松楸雨露前徐庻有怀方寸乱王陵多恨孝慈偏男儿立志存光显防见功成昼锦还










　　钦定四库全书
　　鵞湖集巻三　　　　　　　明　龚斆　撰诗
　　观早朝
　　玉案分香下九闗彤墀端笏列千官屠苏且爲新年饮象魏何妨浃日观五色云间帘影曙万年枝上雪花寒可怜铁甲邉头将舞蹈山呼耿寸丹
　　行素斋
　　百年随分度光隂性道渊源夙所钦紫阁彤楼春蔼蔼竹篱茅舍午沈沈蛮荆不废钟仪奏陈蔡何慙季路心此外全非天赋予肯论朝市与山林
　　耕乐为萧大有题
　　秧满平畴花满川犂牛将犊傍花眠鹭鸶飞断横塘雨布谷啼开野树烟珑上一蓑如昨梦隆中三顾是何年莫因防禄淹山邑负郭今闲二顷田
　　题永思巻为考功某人作
　　寄迹铨曹嵗月深思亲时复一霑襟风云不隔闗山梦霜露难忘簠簋心古道白杨声猎猎西风荒草思沈沈防甘乆絶梧楸逺投笔长嗟屺岵吟
　　为朱允升题盘谷序后
　　黟上先生旧隐居登山临水乐何如放怀不待盈樽酒投老仍躭满架书鹤唳松间时对客驺鸣道上防回车昌黎莫漫歌盘谷留与闲身共巻舒
　　题苍云轩
　　满谷筼筜緑未干古苔深锁万琅玕无心隔断千山晓不雨翻成六月寒碧榦初齐犹绕绕清隂如染自漫漫渭川烟景今犹昔谁复相从赋考槃
　　题祝洞天芗溪小景
　　林屋隂深锁緑苔碧山当户小楼台眼前此景不易得客里好怀先自开鬼谷已难求彷佛天冠犹解写崔巍灵峯未必无佳处怪底游人不再来【鬼谷天冠皆芗溪山名灵峯则上饶之山也】
　　为谢氏题椿桂
　　闻昔燕山种德深灵椿丹桂两隂隂一樽好为严君夀三釜终酬令子心竹帛流芳传旧史丹青遗画见新吟谢公不念苍生苦髙卧东山自古今
　　碧云轩为程有恒别驾题
　　太行西望路漫漫一片孤云正好防尚有鹤书求放逸那无鴈字报平安宦情荦荦伤心苦归兴遥遥见面难何日防舆迎养处斑衣庭下足清欢
　　题句容宰王氏槐轩
　　蝉声凄断午凉嘉树隂深夹道傍云影翠连书幌暗风花黄衬马蹄香牛刀漫试弦歌静蚁梦初酣嵗月长亦有雄文堪黼藻它年重上晋公堂
　　题双桂轩
　　小山佳树爱幽深并秀聨芳不作林一迳露华秋冉冉两云影昼沈沈天风浩荡清无际月窟凄凉醉不禁寄语吴刚莫相恼须教接叶布庭隂
　　题凝霏轩
　　凝霏掩冉山防岏歘忽变化浑无端春阳防霁晓光白暮隂阁雨秋意寒檐前树色翠欲滴户外野花红不干风尘澒洞久莫到何时一借凭阑干
　　为吴端题静学轩
　　境息尘空泰宇清只将经史寄髙情四时门馆无私谒半夜池台有月明座客争夸吴季子幕賔元是鲁诸生兰阶桂苑春长好底用黄金遗满籯
　　题煑诗轩
　　髙人心不负幽期小结华轩要煑诗梦熟池塘春晚后酒醒窓户月来时大羮不和杯中味独茧长缫瓮里丝谁谓防桥吟更苦蹇驴风雪夜归迟
　　闻说名轩意最佳诗成端欲咀英华防吟声绕羊肠陌得趣香分石鼎茶墨沸秋涛濡棐几句融春雪透梅花熟来不费推敲力谁遣松风潄齿牙
　　题洪都写韵轩赠道士傅梅岩
　　瑶馆玲珑结绮星姝曾此遇仙郎红尘失脚烟霞逺青简留心嵗月长墨渍春云池水黒朱凝秋茧露华香金华不逺人间路说与休文恐断肠
　　凉翠轩
　　故人结屋严滩上小小轩自不同风卷雨声来枕簟树移山色傍帘栊秋清未觉鸾箫逺嵗乆应嫌鹤帐空无限好怀归未得懒题安字寄征鸿
　　兰室为隐君子题
　　一别灵均九畹荒髙名千载为谁芳秋花亚佩琼琚冷晓气穿帘雨露香似有闲情依防谷那无清梦到沅湘半年有个同心友与尔同登鲁叟堂
　　闻喜归朝为云南太守杨大本题
　　近分旌斾守藩维强把征袍换緑衣越巂北来天路逺牂牁南下客船稀黄堂酒散灯花落铃阁香销蟢子飞遥想杏花春雨里鹊声争报逺人归
　　听春雨为茅山道士思亲作
