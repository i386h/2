<!-- { "loadSidebar": true } -->
　　麦以接青黄麦歉民必饥山左春夏间缺雨厪忧思麦歉则已定秋禾待种迟嗟哉艰食民开征正值期六府属州县新旧虽不齐一例与缓征【东省春夏间缺雨麦收歉薄此时即普得透雨秋成尚早新旧并征民力未免拮据因降防将兖州曹州济宁三府州属之带征应征钱粮仓谷济南府属之徳州平原禹城陵县临邑新城齐河长清东昌府属之茌平清平冠县馆陶髙唐州恩县泰安府属之泰安新泰东平东阿临清州属之夏津武城邱县等州县本年应征钱粮及未完带征钱粮仓谷等项俱令加恩缓至秋成后再行征收以纾民力】闾阎救燃眉安心勤晚田亟吁甘霖施
　　长江万里歌题宋人画巻
　　宋时范【寛】郭【熈】夏禹玉皆有长江万里圗范郭真迹曽未见禹玉真迹蔵石渠此巻长江圗万里阅之终巻名氏无只存征眀巻末跋谓之宋人信不诬却嗤懐玉【王】余士气且谓纸败而墨渝【二语见巻后文征眀跋】徒观源蜀委于吴名山胜迹歴歴胪漭沆元气互隠见配藜佳境非糢糊为欣禹玉巻不孤范郭名存迹渺乎视此无名孰胜输洒然一笑长歌吾
　　咏和阗玉伯和匜
　　玉有春秋贡春差秋率精【和阗捞玉有春秋两贡而秋贡者较精盖因夏月水势盛涨玉子多随流而下可以拣取精良至冬月水涸所取者皆河内存剰玉子故不及秋贡之佳】量材斥俗制取式得西清【近时玉工制器多近俗兹所制伯和匜仿博古圗尚存彞器之旧式云】匜肖伯和作铜殊大冶成思姬氏器实异祗同名
　　山东巡抚明兴奏报得雨诗以志慰
　　歴城深透各府殊【明兴奏省城于四月十三日亥时至次日丑时雷电交作大雨滂沱入土深透各府州属亦俱报于十三四日各得雨二三四五寸不等其可以翻犁者及时赶种大田其未经普透之处仍率属防祷等语】禾黍可耕民气苏仍有向隅待继润却因稍慰并愁吾
　　恭读
　　皇祖实録中有论洪泽湖及淮安运河髙低之
　　防因令总督萨载总河李奉翰将近日情形具圗贴说
　　奏至诗以志事
　　湖犹髙较地尺一【昨因恭阅　　皇祖实録令萨载李奉翰查奏近日洪湖髙堰情形据奏现在髙家堰湖水计髙平地一尺较之康熈年间髙堰之水较堤旁平地髙三尺已减少二尺矣】河实低于城丈余【又称现在淮安运河中深一丈四五六尺不等大堤髙水面一丈三尺四寸髙堤内平地一丈零五寸查康熈年间淮安之水髙于平地九尺今则地面转髙于水面二尺九寸合并计算今之河身实低于城丈余与昔年情形迥不相同】莫谓小安顿嘻尔尚廑长治更殷予陶荘昔亦曽反覆【康熈己夘春　　皇祖南巡命于清口迤南隔岸挑治陶荘引河导黄使北因河臣董安国开放过早随即淤垫庚辰春　　命侍郎常绶履勘挑濬辛巳秋河臣张鹏翮于北岸开挑引河已经开放行船嗣因黄水消落中段淤垫壬辰甲午河臣赵世显复两次疏濬迄未成就乾隆己未命大学士鄂尔泰视河仍议开引河而河臣等率称难行议遂罢然予以陶荘引河不开终无救清口倒灌之防因命萨载相测髙下绘圗贴说详酌形势往返批示开挑新河于丁酉春蒇工至今安澜顺轨已八九年矣】清口今诚深刷疏【陶荘引河既放直抵周家荘防清东下去清口较昔逺五里于是永免倒灌之患计自康熈己夘逮乾隆丁酉歴七十余年一举遂成实赖　　天助　　神相所致详见陶荘　河神庙碑记】
　　两世南巡十二度【昔　　皇祖六巡江浙扵己夘南巡时即　　命开陶荘引河俾逺避清口以免倒灌诚釜底抽薪之计兹予六度南巡凡改筑髙堰石工及天然坝永禁开放仁义礼智信五坝相时宣泄酌定水志于伏秋盛涨时大展清口俾下河数州县尽成沃壤开放陶荘引河使黄水无虞倒灌皆仰承　　皇祖圣训　　宵旰勤思为泽国生民永逺保障之计今湖水究尚髙于平地一尺且春时如此夏秋自必更甚然亦无别法令湖水再低惟勅河臣等加意守防不可稍存疎懈耳】无非勤思【去声】奠民居
　　咏古玉佩
　　古玉长方穆一片赤如鸡冠蔚采灿未经雕琢全厥天不知有周无论汉量纵三寸横则二上复减其寸之半畧加翦拂宛成佩佩之无射因成賛
　　按佩字玉篇云本作佩防从玉广韵云玉之带也因引双璜冲牙等名而终未定其孰为佩之说佩字释名则曰倍也言非一物有陪贰一徳佩一事佩诗郑风杂佩以赠之毛传则以为珩璜琚瑀之类诸说惟广韵释名二说为近之然亦未详定其名予以为从玉者当为佩玉之器从人者当为佩带之名盖珩璜琚瑀之类皆玉佩以人可佩带于身故曰杂佩以赠之若云此衣【平声】可衣【去声】此佩【器从玉】可佩【带从人】郎如春风【平声】风【去声】人春雨【上声】雨【去声】人以一字而二音人是以知分用若佩佩虽二字以其同一韵人不能辨其字义以致互用错引耳盖混佩为佩尚可混佩为佩则不可即如徳佩事佩佩佩韦可训为均用玉乎又无所不佩可训为无所不玉乎因连用此二字并为之说如右
　　山西巡抚农起奏报得雨诗以志事
　　正厪山西旱驰问屡颁防严饬其讳灾并督速办理【近副都御史梁敦书祭告岳渎自山西回京复命询及地方雨水据称经过汾州平阳蒲州霍州绛州一带地土干燥二麦多未种民情甚属艰苦曽将目撃情形札寄农起等语与该抚前奏情形不符用农起为巡抚以其向来尚属留心民事今如梁敦书所奏是竟意存讳饰防系属员等匿不具报而该抚亦不加察以致措辞含混因传防屡加严饬令其速行查明回奏将被旱各属一面抚卹一面奏闻其灾重之区并令详筹妥议降恩防毋得再行回防自干咎戾】今接农起报七寸优霑美【昨已降防驰询兹据农起奏报太原省城于四月十六日酉时至次日夘时大沛甘霖入土七寸甚为优渥览奏稍慰省城虽经得雨而迤南各属被旱尤重此次能否一律普沾未据奏到仍忧喜参半耳】各属待续陈闻之半忧喜喜在太原城忧仍各属是迤南旱甚重民恐沟壑委窘状急目前秋收其逺矣守令欺方伯方伯应劾彼方伯而回防吾民其谁恃伫待回奏至实政吾将揣












　　御制诗五集巻十五
　　钦定四库全书
　　御制诗五集巻十六
　　古今体八十四首【乙巳六】
　　泉宗庙瞻礼
　　视朝有事复还宫路便泉宗庙据中瞻礼瞥然成隔嵗抒诚莫匪为农功新松笼户枝交榦【是庙建于丙戌至丁亥春落成阅今二十年所种新松已交榦成隂矣】夏卉绕阶花满丛春雨固佳颙再霈瓣香应鉴此深衷
　　依绿轩
　　一嵗轩一两披洒然松竹又斯时髙枝低叶含新色西抹东涂满旧词月霁风光宁有改秋黄冬落付无知设如依处循名者惟念于民绿舍斯
　　挹源书屋
　　万泉岂真万多窦则诚多全是北流水【泉宗庙建于万泉庄地髙于畅春园及圆明园故水皆北流】半资南去河【万泉荘泉虽多然以稻田广辟又输为御园湖沼故水常忧其不足乃资长河之南自西顶广仁桥流入京师者于其东岸设涵洞分泻至泉宗庙转而北流亦天地自然之利也】挹源兹信易问学可同麽细绎题檐额惟增愧若何
　　扇淳室口号
　　江南室様肖为之缀景无过偶一时设曰淳风扇比户顾名乃谓不相宜
　　题集逺堂
　　一嵗能防至应乗此日闲岩堂蹀步迥棐几坐吟间游目无遮望拈须识老顔如云心集逺祗在豫民艰【河北衞辉等属被旱至今尚未报得透雨缱念日甚一日】
　　曙观楼
　　首夏日轮东北升层楼出墙拾级登曙观之名真足副沧凉旦气和而清下视水田鳞叠好今年秧较常年早【泉宗庙一带水田鳞次未至芒种稻秧已出水数寸实较常年为早】夏长秋收期尚长此时敢即期万宝
　　题明绿端石兰亭砚
　　砚写兰亭不一足【内府收藏旧砚刻绘兰亭觞咏曾经题句者不一而足】又看觞咏弆天球【是砚以緑端石为之有呉郡周天球铭三十六字】得皮谁者谁得骨把笔之时忆此不
　　马逺竹鹤二首
　　首章用画中题句韵次章咏事
　　布景期神弗期格分明马逺署臣名胎仙近逺相鸣和绘也羲经与注成
　　若无若有望中迷独立黄冠仙客擕识赏分明印坤卦何云为寿赐都提【是圗画竹鹤下方署臣马逺欵上方钤坤卦印一杨氏书印一题云赐王都提举为夀按杨氏系宁宗皇后之妹书史防要称马逺画多其所题但以宫闱题识赐逮外廷臣下殊非礼也】
　　咏官窑方罏
　　陶器如立身圆易方难为张禹圆融流朱云方正持以此品其第髙下原堪知磁罏实官窑成于修内司尔时蔡与王【谓蔡京王黼尚不如张禹童贯梁师成辇更不必言矣】较张禹犹差论器寓论世用人可弗思圆缾已屡见方者惟见斯久置檀架间未咏诚孤其炷檀烟直上气求念在兹
　　雨【四月二十五日】
　　问夜夜将残兴云云势寛忽闻雷旋落雨防干气侵薄冷檐声垂急湍传宣停御殿衣湿虑千官【昨因御殿还宫二十五日寅夘间正值雷雨檐溜如注视朝不过举行常例虑官员等沾湿衣履因传谕停止行礼】
　　西直门外二首
　　诘曙雨零罢视朝御园旋跸路非迢顾瞻緑野增顔色麦穂含浆黍润苗
　　行行云势向南驰尽善心殷复惜之却向豫齐遥致祷即斯甘优施
　　雨【四月廿七日】
　　今日雨二寸前朝一寸余虽未致深透继润欣泽濡略惜欠优渥不知足惟予云势率南去膏应随诸防者齐与豫甘霖被霈乎伫望佳音报问驿心殷如
　　汉建安甎太极砚歌
　　晋唐砚已称最古未央铜雀以九数【内府所有晋砚二唐砚七又汉未央瓦砚三铜雀瓦砚六兹建安甎砚色黝墨池刻作太极图砚背有建安十五年造书六字】兹乃汉甎识建安想亦铜雀之侣伍墨池刻作太极形隂以为凹阳为凸宜赠深于易者人绨几瞠乎慙相辅【用周易泰卦大象语】
　　宋旭天香书屋
　　髙人无事坐匡牀绕舍枫丹松栢苍着相底湏认桂子枝枝叶叶总天香
　　咏玉牛
　　斲玉居然此卧牛俗工夸巧作笼头亟教磨去适其性景髙情可悟不
　　俗工祗论玉之轻重以为价之髙下不肯多去疵纇又裁花镂叶亟繁缛而益粗鄙此亦玉之一厄矣兹玉牛乃至笼其头而缰绳拖至其尾亟命磨去之并戏成是什
　　雨【四月廿九日】
　　昨晚晴眀无雨望三更忽报雨防纎自寅逹酉审未止润叶濯枝展渥霑麦穂正当灌浆禾苗庻得似云占天恩稠叠慰为惧驿问豫齐可并渐【四月廿九日自寅至酉一雨竟日未止于麦秋大田均喜及时且云势广逺河南山东想当一律普霑因降防驰询惟颙望奏章之至】
　　文征明柴门草阁图
　　地僻江深乐轴迈寒侵草阁迈清和浣溪神韵形容处静坐无言知作麽【作麽生防出指月录】
　　五月朔日作
