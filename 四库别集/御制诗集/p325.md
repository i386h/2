<!-- { "loadSidebar": true } -->
　　货郎担【平声】货人休笑深宅曲院无不到借问此法创由谁乃自宣和苏待诏待诏尤复善婴孩森森玉笋戏庭阶忽然轩渠舞且咭羣喜街头货郎来货郎担【去声】上无不有文具武偹箱笥甊傀儡格五及乐器币帛襍组筐箩帚都无实用象形为推车拽以褦襶儿转东邻更过西舍佁儗左右常相随纷呼争贳或力夺货郎欲行行不脱本以鞭贾他人系徽反致他嘈聒待诏此画非夸竒极閙塲中合静思金刚六如犹费説斯以一图而转之
　　咏周螭钮钟
　　铜始荣猿铸歌传咸黒章尚文允周代作乐继前王舞铣形完好篆枚制审详虞镛不可得于此缅中郎
　　新正重华宫侍
　　皇太后宴
　　东郊昨日始迎春北阙今朝迓
　　凤轮宝榼珠盘酬节令红芽翠荚总鲜新
　　宫中尧舜鸿禧甲
　　膝下阳和燕语申讵为
　　慈游事华衍天经欲示万方人
　　汉玉蟠螭谷璧
　　汉代风犹见春官典可论中规成肉好襍器胜瑶琨似有真人气曾无刚刻痕每因兆多糓珍重未忘言
　　重脩
　　都城隍庙成因诣瞻礼
　　福民育物受禋长岂在追封侯与王八蜡水庸垂义古六爻消息溯名详
　　崇祠歳久加丹雘清跸辰良致瓣香功着保甿同社稷讹传得氏或于杨允维万姓安耕贾惟冀三时协雨旸
　　盛徳承
　　天施厚贶大清奕叶巩金汤
　　石芝
　　説文瑚生于海本草又称生海中磐石上白如菌一嵗变黄二歳变赤此石芝似之岂火树所未变成者耶盖钱陈羣所进而非苏东坡折食之物也率尔题句并驿令和之
　　还乡未下海中罗【陈羣故里嘉兴有还乡河假借用之】石菌居然致则那蒸出叹非如子厚梦游幻亦异东坡芳甘漫拟鸡苏味斐郁宛同凤尾娑何必贱珉镇珎玉他山原待琢兮磨
　　名画荟珎
　　儒服黄冠对奕盘缁流袖手坐旁观链师自擅还丹术开士贲来覆釡餐【二句櫽括摩诘诗意】平路崄巇此了了幻途名象任般般艺林牛耳谁当执早有人登诗画坛
　　右王维围棋图
　　抑为长信抑昭阳黙坐谁能识寸肠聊得性莲栏外伴忍教恨扇箧中藏无心去理惊鸿舞有发羞为堕马妆便与世间留面目犹胜赂画误王嫱
　　右周昉宫人纨扇图
　　谁云花事有穷时孤注请防设女夷黄白谩论入谱朶髙低总是傲霜枝冷香宜自风前度瘦影偏于月下披画院宣和此津逮试从勾渲认丰姿
　　右黄筌丛菊图
　　倜傥千秋自不磨偶然游艺兴婆娑四株桧有髙低境一例岩无分别科全是防龙图夭矫那须退鹢恨蹉跎此翁磊磈多竒想知复胸中意寓何
　　右苏试岩桧图
　　曲栏干侧老松阴知已相于惬静寻倚石不妨竒似貌剥蕉毕竟覔无心忘形何必轻簮组阅世依然论古今却笑阮嵇邻放荡一时沉醉竹林深
　　右李公麟文防图
　　风吹雪满千山纵有交逰絶徃还消得此时亲翰简爱他古道照容顔开坐处浑忘冷入夜映来好是闲欲笑引光凿壁者个中三昧未容攀
　　右李唐雪读书图
　　万玉萧森翠影韬间【去声】间【平声】鬬局见方袍六波罗蜜无争义八不还中有死鏖此胜彼输齐放下怡情适性且相遨依稀莲社为清防背立之人定姓陶
　　右马逺竹林僧奕图
　　两两鸳鸯戢翼栖秋塘风定月华西已欣对立波爲镜何必低飞浪作梯笼槛有时仍聚首釡鬵不入免调醯鸥波亭上拈毫际意寓南华与物齐
　　右赵孟頫沙渚双鸳图
　　争利分明传范蠡扁舟长徃又从斯吴颠越踬胥梦幻月白风清无改移断岸春波刺蒲际归云逺浦落帆时羶芗个里人多矣知复持竿钓者谁
　　右赵雍五湖风月图
　　买舟将欲赴吴淞甫里勾留谩寄踪【见瓒自识语】几曲逺山行且止一时南渚兴偏浓主爲菊径陶元亮客是竹林阮仲容稍事经营易简淡只縁属念在髙峰
　　右倪瓒南渚泊舟图
　　霜染秋林深浅红书堂疑在绛云中依然不改惟独树似者爲谁立两翁商酌吟情元与白检参画格浩兮全平头奴子须频扫软火煎茶胜防桐
　　右盛懋红叶书堂图
　　一笠孤亭对渺茫几株髙树倍寻常依稀清閟出尘格伯仲香光选佛塲【董其昌名画大观同藏内府自题爲选佛塲云】且喜聨珎同阅古更饶成珏两存唐【董册惟一王维雪溪此册首列王维围棋图次即周昉宫人纨扇图较董犹多一唐迹云】不胫罗致诚犹易蒿目贤才愧莫当
　　右曹知白乔树草亭图
　　降防缓征直去嵗勘不成灾州县应征赋税诗以志事
　　畿辅昨洊饥赈贷屡熟筹赈则既与民贷应逢稔酬皇天慈万民去嵗幸有秋即厪偿无力缓许登来牟而何秋出蝗亟命勤捕搜虽称不爲灾蹂躙宁免不新正当布恩此正所宜赒一十三州县皆曾螟螣投旧贷及新供概令迟呼求庶几事春耕闾阎余力留一以愧幕调一以懐井收
　　赤玉韘
　　大榦衍崇昆玉河产瑞璠贡庭裒灿匣成器称【去声】开弴小雅曾吟决诸书亦纪璊本来五色备血浸只虚言【説文玉有五色今和阗贡玉诚五色皆偹所谓蒸栗鸡冠土华璘防者不一而足问之则称河中嵗久受天地精华之气而然乃知入土出土土浸血浸之语未必尽实也】
　　新正重华宫
　　纪嵗维阏逢建月欣奏达行时夏正佳言治虞书括重华予青宫旧学时省察望道犹未见克已宁尽脱防胜亦银楣仙木亦绣闼崇俭以身先概屏【上声】难戛戛所愿兆农祥敬奉璇玑斡
　　刘松年东山丝竹图
　　邱壑陶情岂浪逰何妨浮议任悠悠新亭流汗沾衣后始信平生有劣优
　　觞咏东山丝竹随四郊多垒讽羲之若非肥水以竒胜镇物风流亦底为
　　千秋赌墅作名谈安石宁徒声色耽北埭已闻方召伯西州还复恸羊昙
　　雍和宫瞻礼
　　龙池庆邸鹿王筵
　　福佑三千与大千新嵗自天霏玉叶延禧特地礼金田无迁便是法云住每至常瞻
　　圣日悬防胜华镫依旧缀黯然为【去声】忆卌年前
　　如意室述懐
　　此室防居曽偶来感弗胜无端朝夕里不觉嵗年增墙见真徒语
　　庭趋那再能踟蹰缅如
　　意可未负丕承
　　显佑宫三首
　　百年琳观胜朝遗丹雘重新焕柍楣有举何妨遵不废瓣香庆落迓春祺
　　崇构枚枚豁且庨迎门古月在梅梢【墀中砌石上有文象梅梢古月旧物也】清霄香雪云间泛入借依稀林与茅
　　武当送岂效前明壬癸龟蛇语或诚但使佑民即宜敬禋宗奚必致深评
　　新春悦心殿
　　谒庙有余暇陟山亦偶然春阴又觉好细雪已徐翩底借椒花颂待吟琼叶篇悦心端在此可以荅韶年
　　漪澜堂
　　书堂琼岛阴北临太液池氷光尚未融漪澜聊待之以其肖浮玉壁写南廵诗一以騐今昔一以増忸怩忸怩所为何侯度吾谁欺
　　碧照楼
　　一例氷光呈碧照所饶风度靖波澜恰如月镜悬清朗何必微云防缀看
　　画舫斋口号
　　画固镜花溪月舫寓水流风行合坐普门大士静演不灭不生
　　小玲珑室
　　剥蕉心境玉壶中宛转回廊水面通外扶疎种幽竹因风亦戛佩玲珑
　　雪【正月初五日】
　　立春越二日六出布祥花鵞毳宵仍落鸳楼瓦遍遮润资莩甲始泽接宿年賖望外叨
　　天贶欣余敬倍加
　　题王绂诗画巻
　　佳处可游亦可居拟将踪迹混樵渔溪光不让琉璃也色翻看圗画如洋泌乐饥诚切彼小山招隐雅殷予陪逰驸马更何事欲起九龙一问诸【图后绂自书入蜀还京逰覧诸作称驸马公奉使入蜀因命侍行舟中云云姓名事迹既不可得而详然可知绂亦非真遯世者矣】
　　咏古玉斧佩
　　制以廉贞寓珍惟温润资性真禅者性肌是道人肌抚处不留手对之有永思若论年近逺劈正共殷时
　　斋居夕景
　　雪后酿轻寒望前吐新月帘旌下毺盆卉喷馡馞华檠兰焰辉绣戸绮钱掲席懐汉帝问政凛周王忽谁曰此几闲最难穷理窟
　　题马麟花卉小帧
　　蛱蝶寻芳【木香锦葵】
　　别开生面马蹄香玉蘤琼葩各鬭芳防染椒涂供睿赏【帧中题坤宁睿笔盖彼时后宫中物也】那更五国忆凄凉
　　上苑韶光【紫丁香】
　　半臂江山犹可撑韶光上苑正怡情了知衣紫胜衣白不见山人觌面迎
　　御园嘉卉【玉芙蓉】
　　非春艳【牡丹一名玉芙蓉】复非秋朶【拒霜一名木芙蓉】掌上仙人金殿旁别有钟陵寄遐思【平泉草木记钟陵有同心芙蓉】可须画史恨王嫱
　　清和池沼【莲】
　　新莲出水鸟相呼御沼清和俨入图泛索如将纵遥目定须小驾出西湖
　　瑞露凝香【象牙红鹿防】
　　瀛海瑚堪作筯昆仑琼琇乍为杯九天沆瀣擎来满汉武金盘底借哉
　　琼葩玉暎【鵞毛玉凤花】
　　鼔翼翩俨欲飞九苞未覩徳为辉凤兮奚被鵞毛号难解丹青寓意微
　　秋塘晓艳【芙蓉】
　　祗候【麟】能传待诏【逺】风徒观防渲极精工碧江未见舒霞脚幻出霜前一带红
　　桂林霜气【桂】
　　爽入金月有光碧琼枝上粟霏黄皋涂自是临安美使我遐心忆鹫香【鹫香庭为西湖行宫八景之一庭中古桂森蔚南廵诗有何当秋宇下满意领天香之句】
　　诣斋宫作
　　玉叶栖鸳瓦金根出凤闱
　　祈年瞻宝殿糓日喜晴晖退憩斋宫肃坐消香篆馡敢云逢豫泰惟是慎几防
　　祈糓礼成述事
　　年纪甲申昭木徳日临辛酉吁金穰惟钦稼穑民爲本敢懈躬亲嵗以常一意屏营苍璧荐六英叶律紫烟翔璘防积素辉田烛
　　干泽承余敬益蘉
　　赵雍临李公麟人马图
　　性是龙媒形凤姿于思左立控鞿羁贡呈哈萨寻常事乃信王孙非炫竒
　　新正奉
　　皇太后幸圆明园即景成什
　　訚訚景报园林美穆穆欢承
　　福履康初嵗行时将庆莭开韶有喜祝
　　无疆日长莲漏三阶正春到梅盆合殿香更向西山防积雪
　　天教镫夕萃千祥
　　盎春书屋有防
　　何处贞元见徃还情欣理趣静开顔盎看物物含韶际春在人人方寸间小阁又悬金作胜逺山聊借玉为鬟镫宵屈指迟三日得展芸编好是闲
　　竹宻山斋
　　千林踈际竹依然诘屈山坡得迳穿髙下偏宜皴积雪白珩响应緑琼悬
　　琴趣轩口号
　　无弦亦不壁间悬琴趣居然在目前小矣髙山流水志企之解愠阜财篇
　　开鉴堂
　　书堂临沧池因以名开鉴鉴意常有言防心兹别騐元氷尚尔凝緑波曾未泛平铺雪迷离扫拭资长镵忽然光愈皛有似旃摩防寄语彼镜澜一着应斯欠
　　题和阗玉榕隂髙士图
　　人与侍中同披襟榕荔风平生磊落志骋望付长空
　　题金廷标仿苏汉臣货郎担图
　　儿童防买笑还嗔维谷徒夸百货新不向图生分别见悟殊此者更何人
　　扫雪
　　腊前及春后屡霑六出瑞滋麦兼去螣原田有頼积庭除乃作泥不无扫荡事弃之良可惜因縁得佳计俾壅树之本润比膏雨渍新植根深舒旧林枝长遂集役不徒然视劳赏次第既以资栽培复不孤
　　天赐颁惠洽众欢一举三善偹
　　新正万夀山
　　镫宵未到日犹寛万夀山光隔嵗防嫩緑才抽向阳地冻银逺结识冬寒且迟瀛海浮青雀何必云和叶紫鸾片刻肩舆归御苑由来佳处戒盘桓
　　乐夀堂
　　背山面水有书堂责实循名趣毎长知者乐兼仁者夀月真庆值雪真祥无妨蓄眼芳菲待耐可娱情翰墨香节事未临几务简冲融佳处小徜徉
　　云松巢
