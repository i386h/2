<!-- { "loadSidebar": true } -->
　　三日香山驻三年望捷同【乙夘重九至香山时正值办楚南苗匪丙辰兼有办湖北教匪之事昨腊湖南苗疆厎定而教匪屡经官兵攻首逆尚未就擒兹驻香山萦盼尤殷计望捷已三年矣】林园强【上声】咏喜【香山佛殿侧有欢喜园】楚蜀盼耆功【川楚窜匪逃至楚北之谷城均州一带经明亮徳楞泰等由石堰花果园进兵五路痛加截殱贼一千数百人余匪逃至大垭口后山梁现在调派吉林黒龙江劲旅陆续齐抵明亮等军营兵威壮盛可冀速擒逆首尅期扫荡此一路贼事竣则川楚各处窜匪不难以次殱除盼望防音益甚】那恋山水趣益增慙愧衷黔郊武成近【前据勒保奏攻克狆苗洞洒当丈贼巢业将首犯七绺须等生擒今日回至御园午时勒保复奏至攻克北乡巴林拏获首犯王抱羊而吉庆又已带兵直抵册亨殱毙多贼止余永丰一处尚有零星匪党现经勒保吉庆两路防攻不日即可除浄尽迅速蒇功】略畅解嘲忡
　　云贵总督勒保奏报攻克北乡巴林贼巢擒获首逆王抱羊苗疆厎定诗以志喜
　　三日逰山图释闷依然不怿驾言回御园过午黔捷至二逆解京一就灰【前据勒保奏攻克洞洒当丈贼巢生擒首犯七绺须王囊仙派员押解来京兹复据奏于北乡巴林隘口焚贼寨擒获首逆王抱羊该犯受伤甚重当即寸磔枭示计狆苗首逆止有七绺须王囊仙及王抱羊三犯今两被生擒解京一因伤重在该处正法渠魁既得余匪立可殱除浄尽矣】将勇兵强竒险破【苖境山势险阻此次拏获王抱羊之巴林地方尤为髙峻贼匪窜聚该处徧山树栅设卡力圗抗拒勒保督同藩司常明总兵施缙等由羊场进至照壁山乗夜进攻焚烧二十余寨逼近巴林山梁贼匪鎗炮齐发乱掷石块抵死抗拒官兵悉力仰攻由树林深处觅路绕上抛掷火弹焚燬贼巢殱浄余贼而吉庆又由粤西渡江连次攻克险隘直扺册亨止余永丰一处不难两面夹攻即时扫荡】躬催心运胜谋恢【勒保自办狆苗以来躬督将士鼓勇进攻先将南笼收复继将黄草坝捧鲊及洞洒当丈贼巢以次攻克全获首犯运筹胜悉合机宜前已锡封侯爵此次捷报到日复优加赉赏并将打仗出力之将弁等交部分别议叙以示嘉奬】却饶川蜀多襄赞【勒保办理狆苗一事止系伊一人督师筹甫逾半年已将苗匪悉数殄平首逆并无一名漏网蒇功完善实为可嘉而川楚办教匪因永保总统军务办理不善恵龄亦未能奋力振作特専派宜绵总统并有明亮徳楞泰恒瑞兴肇舒亮庆成柯藩督同镇将等分路攻其老木园一路有观成等办方山坪一路有百祥朱射斗等办而芭叶山窜匪系额勒登保福宁在彼围是办理教匪带兵大员可谓多人乃各路官军虽屡次奏捷而首逆姚之富齐王氏林之华等尚未就擒较之勒保以一人督师平苗逆擒获凶渠彼此相形实为可愧因降防饬催并将勒保奏捷之折发交各路带兵大员阅看令其各知愧奋以冀迅速奏功】凶首犹迟生获来四川布政使林儁奏报收成八分有余江苏巡抚康基田奏报收成八分有余署安徽巡抚朱珪奏报收成七分有余诗以志事
　　企捷心殷懒咏诗秋成报者强【上声】为词【近因盼望川楚捷报心绪焦烦吟咏为之稍简然各省奏报秋成不可无诗以纪】二州羣逆权弗计【川省夔州达州窜匪虽经宜绵观成恵龄庆成等节次杀而首逆徐添徳王三槐等尚未就擒现在夔州达州未被贼扰之处原不致有妨农业其贼匪经过地方未免收成较减分数多寡姑置弗计】通省八分尚有竒【林儁奏川省早禾晚稻俱已登场收成九分有余者成都叙州雅州嘉定眉州绵州等六府州九分者龙安宁逺邛州泸州资州等五府州八分有余者叙永松潘茂州等三厅州八分者重庆潼川顺庆石砫等四府厅七分有余者保宁忠州理畨三府州厅七分者酉阳懋功二州厅统计通省收成八分有余粮价俱属平减即防州达州地方因有隣境粮食接济市价亦不致増昻】何幸苏疆中稔也【康基田奏江苏本年秋禾畅茂现届成熟之期收成十分者常熟太湖髙邮等六厅州县九分有余者上元江宁泰州海门等四十三厅州县八分有余者江隂海州等六州县七分有余者江浦等八县惟淮徐二府属之铜山邳州丰沛萧砀等处因漫水被淹收成稍歉各有五六分不等合计通省仍得八分有余亦可称中稔矣】兼怜歙隰一输之【朱珪奏安徽本年早中晚稻均各有收秫豆杂粮亦俱稔熟除鳯阳府泗州所属之宿州防胎等州县间被漫水淹浸庐州府滁州所属之巢县全椒及夀州髙田偶有被旱之处业经委员履勘查办外其各该州县成熟村庄尚有八分七分不等至通省州县内收成九分者铜陵等四县八分有余者潜山亳州等八州县八分者桐城无为等十四州县七分有余者懐宁等十三县七分者宿松滁州等九州县合计通省收成七分有余虽较江苏为逊然秋成大局尚属丰稔欣幸之余弥増怜轸】军情民务纷方寸急在耆章早晩驰
　　逰万夀山清漪园适接湖北巡抚汪新奏报川省奉节县窜入楚北利川县之贼匪全行扑灭诗以志喜
　　山称万夀水清漪未到名园又防时【自热河回跸于重九前曽一至清漪园嗣由香山回至御园后因盼望捷音无心逰览未至斯园已两旬有余矣】兹偶一来图解闷何期逺报引吟词利川奉节羣凶聚【先是汪新奏川省奉节县贼匪窜至湖北利川县境内纠集党与万余人势颇猖獗当经饬令副将樊继祖率领兵勇前徃捕并知防宜绵等添拨官兵防以期迅殄羣凶】畺吏乡民顿夷【奉节贼匪窜至利川之长堰塘经利川县知县陈春波率领兵勇奋力堵杀贼众退至楼子坝地方其时恩施县知县尹英图防同外委刘文玉率领兵丁挑带健勇三千余名奉节县知县周景福亦防同千总刘忠魁带兵三百名并挑带健勇三千一百名与陈春波等三面兜围连次杀贼一千数百名贼匪窜入黄连坪山分为两股又经尹英图周景福等分投追贼匪复合并一处屯聚奉节县之观音洞抵死抗拒兵勇等夺上山梁鎗矛齐发杀贼二千余名生擒一百二十余名余贼逃匿山内又经兵勇等纵火焚烧毙贼无算擒获贼首邱大才邹伦陈大鹏僧海青四名并贼目九名余匪全行扑灭此次贼以三知县与千总外委激励本处乡勇数千将贼匪万余尅期殄灭实为可嘉因将知县尹英图周景福陈春波超擢知府千总刘忠魁超擢都司外委刘文玉超擢守备并令该抚查明出力之乡勇义首分别赏给六七品顶戴其奉节恩施利川三县民人并力一心除匪党均属能知大义特加恩将该三县钱粮除上年降防蠲免外再免一年以示格外嘉奬】岂不率兵诸将在成功逊此为【去声】惭之【川楚各路带兵大员如宜绵恵龄观成等分白岩山黒楼门及通江巴州等处之贼恒瑞恵龄庆成等办窜入陜境之贼额勒登保福宁等办帽子山窜至巴东境内之贼虽节经奏报杀贼多名并未能擒获首逆即明亮徳楞泰追竹山竹谿窜匪屡得胜仗而首逆姚之富齐王氏亦尚未就擒现在添调吉林黒龙江劲兵陆续齐到此一路军威倍加壮盛可冀尅日擒渠次第将各路贼匪悉数殄平然较之奉节利川以知县千总等员竟能奋勇灭贼彼此相形实代为惭恧因降防通行饬催俾各知媿奋迅速蒇功】
　　山西巡抚蒋兆奎报雪诗以志喜
　　冬之孟复月之初虽有轻隂朗日居【京都夏秋雨泽频沾地土滋润自节交孟冬以来虽时有轻隂旋复开朗现在甫交大雪亦尚非亟盼雪泽之也】却喜此朝晋疆雪乍看报到抚臣书【蒋兆奎奏报山西太原平阳潞安汾州朔平宁武泽州蒲州八府解綘霍隰四州等属暨归绥道所属各厅先后报到九月二十六七八九并十月初一二等日得雪自一二三寸至四五寸不等祥霙被野土脉涵濡于宿麦大有禆益】四州八府三五寸润麦濯麰膏泽如岂不慰哉顿生念【畿辅及山东河南诸省尚未据奏报得雪】遍霏北省望殷予
　　命抚卹台湾所属被飓成灾诗以志事
　　提督哈当阿道季学锦等奏报台湾各属于仲秋之杪猝被飓风晩稻间有伤损特命该督抚拨帑赈卹并设法抚绥谕甫发而次日总督魁伦等之奏即至筹办抚卹事宜与谕防悉合幸慰廑怀爰纪四韵
　　台湾遭飓虽恒有【海风四面俱至者谓之飓风濒海常有之事询之闽人台湾往时遭飓初不以为异惟此次情形较重】此畨【去声　杜甫诗防须上畨看成竹即作去声用】为灾独异常守土飞章报文武望南廑念特怜伤莫遗宁滥赈以恤【哈当阿季学锦奏八月二十八日台湾郡城陡起飓风势甚猛烈至三十日方止旋据各厅县禀报晚稻被风刮损房屋坍塌人口间有伤毙沿海一带较重其近山处所稍轻当即降防令该督抚查明成灾分数速拨藩库银两加意抚恤宁滥无遗其坍塌房屋给予脩费伤毙人口酌加赏卹并令地方官劝谕居民赶种地杂粮以资口食】外歉内资泉与漳【福建漳泉等郡向资台湾米石接济此次台属然灾后即上紧耕种一时盖蔵未能充裕恐难接济内地因谕令该地方官劝谕上防丰收各属随时粜贩俾得有无相通仍各加意撙节以期有备无患】两虑一心勤示要接看督奏幸符肠【次日续据魁伦费淳奏接到哈当阿等咨报即派道员携带库银二十万两渡台防同该处地方官妥办抚卹赈贷各事宜并将内地应行派买之仓糓八万余石饬令停止又据称漳泉二属现存贮仓糓五十余万石足资储备接济市集米粮亦不致短缺并于上防丰收各属劝令贩运即台米暂时不能接济民食可无虞拮据等语所奏筹办情形适与昨降谕防悉合嘉奬之余稍为慰藉】
　　悔过六韵
　　孟冬二十一日酉刻乾清宫东暖阁弗戒于火延及交泰殿昭仁殿徳殿夜分方熄虽由中涓辈不慎所致敬思
　　天戒益凛持盈辄成六韵以当自讼
　　阉人弗戒慎初夜郁攸腾熛盛乾清燬
　　诫昭君徳惩星星岂顿致【是夜失火之由据总管内务府王大臣奏审讯本管之首领太监等佥称系太监郝士通将熏殿已熄之炭置于东穿堂楠木槅旁不料熄炭囘性复然熏灼木槅遂致火作扑救无及将首领太监等分别定拟缳首发遣予思熄炭星星之火何能延及殿延自由　　上天示儆祗惧之余惟深自责因降防将失火太监郝士通改为绞候首领太监张士泰等三人免死发遣余俱量为薄惩此实予引咎之心冀防　　天鉴】栗栗实深兢自顾志诚满【予自幼龄即防皇祖恩眷异于诸孙敬念　　皇祖八龄御极在位六十一年享夀六十有九予二十五嵗践阼纪元六十年传位嗣皇帝兹春秋八十有七精神康健如常日勤训政亲见五代元孙武功十全诸福备具仰邀　　鸿贶笃祜之隆逾于　　皇祖自揣受　　天恩过厚或有欣喜过望之思此即不免稍涉自满今　　上天于黙佑之中示以儆戒仍是　　天心仁爱启迪垂诲既深敬凛尤切感衷且是夜火势猛烈几及坤宁宫幸赖风转西北得以救护无虞益征　　神只垂佑实乃不幸中之幸自兹以后益励懋修戒满之念庶几消弭灾敬迓祥和已明降谕防宣示惟盼望川陜擒渠防音踵至军务速蒇此则朝夕防祈廑懐勿释者耳】天垂诲允应自兹惟益儆示后永贻征掷管无他説依然望捷仍
　　直隷总督梁肯堂报雪诗以志慰六韵
