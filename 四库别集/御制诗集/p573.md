<!-- { "loadSidebar": true } -->
　　脱却戎衣换吉衣龙章示奬特恩稀【郊劳时将军等俱甲胄觐谒随行奏凯而还俾众观仰军容之盛入朝后始解甲易吉服将军阿桂实为此事首功特赐四团龙补以示优异】同心戮力还抡便解天闲赐六飞【将军阿桂及副将军丰升额参賛海兰察并赐御用鞍马乗以扈行】
　　兵洗金川永不波潢池防扈竟如何良乡近逺多黎庶欢喜都来聴凯歌
　　凯歌亦岂易为闻五嵗辛勤劳众军我实未曾安五夜几多忧虑与平分
　　还宫诣
　　慈宁宫恭问
　　皇太后安喜而成什
　　三千余里往还路
　　八十五龄康健躬巷舞衢歌申众悃陆舆水舫慎予衷安祥蒇事诚堪庆今古
　　膺厘孰与同适自东廵防祝愿
　　髙年定并岱宗崇
　　咏汤泉荷花
　　水暖温泉兼早【汤泉以水暖荷花开早他处今年气较早四月末巳见花开】清和菡萏已敷荣大官法驾崇朝返中使新瓶秘殿呈品自出尘无碍污度堪引兴却难评微嫌称是花君子何必斐然欲速成
　　题钱选林檎双雀
　　半熟林檎雅入图文禽欲啄待斯须即看笔意传神处颇与王家帖不殊
　　咏和阗玉防匜
　　铸铜多古器琢玉作今匜流鋬遵周制敦牟伴祭仪铭词殊义母锡贝胜文姬【义母文姬皆周匜名】笑彼呈新様华嚣徒尔为
　　夜雨【四月廿七日】
　　五风十雨吉徴常五雨尤称夏令祥【自廿二日至今甫五日】前此虽霑乆晴渇今兹大霈渥膏洋爱聴檐瓦纷鸣瀑不寐防纱峭透凉明晓受俘午门御披衾又复愿宜晹
　　金川平定御午门受俘即事成什
　　畏威赦罪昔己巳偝徳致俘今丙申真首函呈非或首生人组系是孚人【馘字从或从首盖或者疑辞函首以献其真伪原在疑似之间至俘字从孚从人孚者信也执人以来其生获实为可信六书防意具有深义顾昔人无论及者兹当俘馘并陈适得是联天然切对因并诠释之】陈仪凯献声灵赫偃武欢腾礼乐彬四沐
　　天恩际时泰【乙亥六月征勦准噶尔先获青海数酋罗卜蔵丹津及新投顺复叛去防凌孟克之子巴朗孟克忒木尔等来献是年十月因平定准噶尔复获逹瓦齐等槛解京师并御午门行受俘礼庚辰正月平定回部圅霍集占之首以献复御午门受之皆赋诗以纪并有从今更愿无斯事之句兹以两金川负恩反噬不得已而用兵幸赖　　天祐集勲奏凯且逆酋党羽全就俘获实为尽善尽美通计前后凡四举是典从此益愿洗兵长不用矣】盈虚黙念倍惶寅
　　春耦斋小憩
　　鳯楼适受俘鸾阁将开宴于斯待告备视事兼传膳二月东廵狩春耦过未辨弄田已播种林丞职敢慢菁葱苖蔚幸霑透雨徧愁旱歴柬省逢膏逮京县吉礼以次行转愁为慰幻虽然敢即怡无逸书在案
　　植秀轩
　　植秀何所植其名不一足髙低湖石间随宜种花竹是皆可谓秀而无过悦目每忆棫朴诗爽然自惭恧
　　虚白室
　　白黒同为色白佳而黒否所以墨曾悲更传杨遗守生白乃在虚精义蒙庄剖其义问云何虚无实则有常使方寸间致虚斯福受释氏称白业于意亦足取
　　题纯一斋
　　穹壤胥得一清宁因以见作君得一贞九有享安宴一者纯之谓纯则无他变于意为弗襍于学为无间宁惟尚朴素那更言华绚
　　奎章示训深服膺励不倦
　　四月廿八日紫光阁凯宴成功诸将士【有序】绩宣西僰洗兵波靖金川凯叶南薫锡宴筵开紫阁旋跸举劳还之典昨朝才解征衣御楼受俘获之仪诘旦全陈系组念徼外栈穿氷雪瘁以五年指壁间米聚山川成于百战功宜懋赏允兹晋爵加章实称循名遂尔图形系賛繄此日同堂之恺乐酬诸臣歴嵗之荩诚酌酒亲颁一釂霑殊非易承筐共拜千缗赉亦奚多抚陈迹以増懐难防视昔幸后来之继踵益勉从今六章讵曰侈文亿载愿言偃武
　　己巳班师原赦罪【己巳之奏凯非受降乃赦罪彼乃所属土司逆命则讨之服罪而赦之安得与外夷相提并论谓之受降哉】丙申宴凯信成功樊崇甫以十年叛【郎卡自赦罪之后未及十年即侵扰邻境念畨俗搆争乃其常事遂置不问】莽布奚当六战雄蚕食狼贪终弗改鸡连鲵取孰矜穷五年宵旰劳西顾幸覩酬勲礼乐融
　　郊劳昨还晓受俘礼应凯宴荅功肤修仪偃伯斯宜矣夜雨朝晴有是乎【廿七夜半后快渥霑未晓而霁夜雨朝晴最为难得于盛典尤觉相宜】紫阁貌图俾绩显金巵手赐按名呼【宴间召将军阿桂丰升额参賛海兰察额森特领队大臣奎林和隆武福康安普尔普并择其余劳绩茂着之人及军机大臣舒赫徳于敏中福隆安等至座前亲赐巵酒以示优眷】鋋瘢着处恫闗切念此何敢耀武吾
　　美诺重征得重易勒围多战信多劳【初攻防拉虽经嵗始平及收复美诺诸境则未旬日而蒇事至促浸则层层险阻赖阿桂不惮艰瘁将士奋勇宣劳毎因难以奏绩前后不啻百战】讵予陇蜀无已望念彼蘖芽有借薅资哩卡了消雪窟木思西里化氷嶆而今都是光眀境屯戍相将事防橰上将归来是近臣【阿桂丰升额俱军机大臣兼领侍卫内大臣其余亦在御前乾清门行走者多】国朝
　　家法万年循解兵笑彼一杯酒示泽欣兹满座春夷乐宁须辟僸佅俘歌合此奏侲【阿佳等所俘畨童有习锅庄及斯甲鲁者即畨中傩戏也亦命陈之宴次】鸿勲集矣雨晹若只恐骄生志倍寅紫光阁峙液池边为写战图廊展前【紫光阁壁间旧列西师战图已满昨嵗展柘前楹以备绘金川战绩命将军等具稿以进择其事最大战最伟者绘之】幸矣竟如操左劵嘉哉所赖掌中权扬威险重无借槖剑弓合有然五载劬劳信不易一为欢喜一为怜
　　伊犁囘部早成勲又勒画图新旧分讵我佳兵不知戢奈其伏莽敢忘勤【索诺木济其父恶蚕食邻封与僧格桑狼狈为奸背恩反噬不得不声罪致讨今幸成功而追忆艰险不啻痛定之思矣】频思旧绩翻因戚多出翘材以欣【平定伊犁回部时所绘一百功臣今存者不过什之一二橅念慨然今所绘功臣中世家子弟及新进之人颇不乏翘材则又为之欣幸云】湛露采薇重赋罢益钦保泰敢云云
　　题金廷标琵琶行图
　　船隠芦洲不见人四弦风送到江滨主賔僮仆齐倾耳写出寻声暗问神
　　内府弆唐寅画琵琶行于江边扁舟直写一女抱琵琶廷标此图不画琵琶女而画居易等属耳之情便觉髙出其上此与宋人画踏花归去马蹄香以数蝶随骑意同向未题句兹偶见之因拈其妙然画院中能作如此解者实少也
　　咏宣徳雕漆八仙罐
　　厰园漆器细雕镌蔗段明标宣徳年聚八仙人相笑傲阅三百嵗尚完全已轻元凯声名炫逺异顾厨禁锢蠲尘世酒浆那宜贮尧时宝露合盛旃
　　山东巡抚杨景素报得透雨及麦收分数诗以志慰
　　齐东久暵虑如焚便得优霑敢即欣【山东三月朔日之两本不及直之大其后乆未得雨巡跸所经轸念农功盼望甚切迨四月十五及二十廿一等日虽亦屡经报雨不过三四寸而止未为优渥兹杨景素奏省城廿三日戌时至廿四日辰时大雨滂沛沟浍皆盈入土极为深透即可耩种秋田通计合省麦收约八分有余农民欣庆览奏始慰廑怀然东省麦田初极丰茂可望十分满收惜霈泽稍迟不免略减分数矣】夜雨继朝廿三四早田逮晩起耕耘一时喜动诸百姓二麦收牵足八分却是我心仍觖望初原满拟十分云
　　蒙
　　圣母赐膳于宁夀宫喜而成什一韵二首
　　西筰蒇勲绩
　　东朝豫
　　懿怀膳颁八珍列乐奏六英谐调鼎盐梅共采薇将士偕　　【皇太后幸宁夀宫既　　赐余膳并于阶下赐将军阿桂丰升额暨成功将领之功绩最著者抡二十三人及军机大臣六人饭食　　赉物有差】古来多凯宴几见
　　赐思斋
　　母子情牵处忧劳略释怀砌花都色喜檐鸟亦音谐旸雨幸时若孙曽绕
　　膝偕还期就闲此仍复侍
　　萱斋
　　题养性殿
　　养心养性义各殊向已言之兹不赘
　　圣母赐食适于斯所为武成矜劳勚劳勚我分何足云况厪慈念眷弗置幸此定功纾
　　懿怀稍觉吾心释惭愧心欲有为性无欲【此句櫽括向诗意】无逸一篇今正励惟待他年息肩时诚哉养性谢万事
　　頥和轩
　　庭树緑隂多夏来春早过青郊兴耒耜金徼息干戈泰否心常凛盈虚理不讹此时勉勤政未可曰頥和
　　符望阁口号
　　五载军机日夜图果诚偃武奏功肤廿年髙阁来娯老此望未知符也无
　　咏汉玉斧佩
　　玉徳具温润斧形寓戕佩兼古西董用恊此柔刚中蕴脂羊白外彰蒸栗黄周欤将汉也世代卒难详
　　咏天鹿玉砚
　　范铜肖天鹿琢玉作陶只以静为用宁称制特精楚庭无借献文苑共腾英设赠刘子政青藜欲让明
　　题周昉麻姑仙坛书画帧
　　书效平原法画传右相神故当称合璧岂祗曰希珎爬背宁容得蜕形讵是真丹青留妙迹千古见斯人
　　平定金川恭上
　　皇太后徽号礼成志庆
　　五年筹笔合予躬
　　廑念
　　慈恩日夜同幸值鸿功靖筰徼宜崇
　　燕喜悦
　　萱宫欣擎
　　册晋和阗玉【平定回部以来和阗嵗贡大玉恭遇加上徽号　　册宝即择贡玉中之佳者琢为之于　庆典倍昭尊贵】　那数柱题交阯铜
　　位禄夀名得因
　　徳真堪古史迈其彤
　　恭上
　　皇太后徽号礼成御殿受贺成什识怀
　　夜隂将谓雨侵晨
　　册晋慈宁旭景新式礼太和遂受贺叩恩诸将那忘辛聨班更进百千众【恭上　　圣母册宝庆贺礼成御太和殿将军及成功将士列班谢恩毕次王公百官宣表行庆贺礼遂颁诏】同志亦惟一二人耆定幸逢诸务蒇自铭戒满倍防寅
　　西直门外
　　仲春过此兹仲夏倐矣光隂一指弹为验农功景何若轻舆徐度细心看
　　秧禾苗齐争緑秋麦春麰已作黄都道今年胜去嵗【周元理奏麦收分数大兴宛平皆九分他处并有收十分及九分有余者以直通省计之约有九分】九分颗粒喜登场
　　蔀屋茒檐厯厯过菜畦架致婆娑中途阵雨忽飘洒于泽由来不谢多
　　恭奉
　　皇太后观龙舟即景成什
　　诸礼毕行返御园三千里
　　适凊和温斋临午日钦
　　宏祀【今年五月初六日夏至　　方泽大祀初三致斋始端午适当齐期因移于初一日即陈节事奉皇太后至御园观龙舟】节近朔朝悦
　　懿尊幸值武成祝嵗稔得申孝
　　养总
　　天恩龙舟按队原无竞宴赏中仍教意存
　　题多稼轩
　　园中辟弄田引水学种稻轩名额多稼
　　奎章悬圣藻无非
　　垂教心当识谷为宝要惟雨旸时逢年殷祝好春夏例多暵布种艰致早兹来见芃芃鳞塍緑云渺则因二三月霑膏秧插了秋成期尚遥满望奚敢保切切尽小心穰穰希
　　大造
　　静香书屋口号
　　棐几由来列缥缃琳池风过亦生凉一年偶至至而去书屋恒兹守静香
　　钓鱼矶
　　园中无不有矶有钓鱼名铗笑食无尔竿嫌水至清便因取意适未觉罢心营我独思贤防戒哉徒羡情
　　韶景轩
　　京畿齐甸厯巡辕望雨毎为心郁烦雨足人归春过了轩中韶景意恒存
　　湛然室
　　书室额湛然无非取即景我意弗在斯毎因以自警湛者澄之谓私欲首当屏湛者寂之谓好恶犹应省内以养心田外以持政柄【叶】无为而有为讵云躭闲静
　　披襟楼
