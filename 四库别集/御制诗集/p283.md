<!-- { "loadSidebar": true } -->
　　实所胜斯名所屯暂以屈亦乆以尊此翁此石有如是逢时辨底明与昏重来燕南赵北界了识明月清风村韩园修葺复旧观【后人移石置园中有亭覆之】两行垂栁青遮门松轩潇落可信宿墙外祠妥双贤魂驻防诸务则且置便抚亭下青云根岿然古貎故好在雪浪有号原无痕逮兹盖已六赓韵【丙寅冬西廵过此曽再叠东坡韵继命张若霭董邦逹各绘为图又两叠韵题之庚午秋驻此复叠其韵至今凢六叠矣】前席如共髯仙论孰谓中郎不可得宁非对者石与盆七百余年一瞬耳奚称前咏碑间存
　　叠苏轼刻盆石诗韵
　　形而下者皆子孙何不归一返厥原以水承石沃水翻坡翁游戯至理存后人乃谓雪在盆孰得其肤孰得根我来阅古偶复言所喜时雨歌元元
　　题雪浪斋
　　韩苏迹本不同处移彼就兹由后人我复题斋曰雪浪率因抚石企先民当春郊景望无尽过雨花光觉有神今日偶来明便去一巻聊识去来因
　　京师奏报得雨
　　间日阁章至京畿雨被咸如斯沐
　　天泽益切顾民碞即景欣既渥沿途课载芟实钦恵我厚敢谓感
　　神諴
　　方顺桥
　　一条古路两旁溪万树轻杨十里齐方顺桥头回望防秪疑行过武林西
　　至保定临漪亭行宫驻跸
　　临漪就古迹憩辇搆新堂书阁鸣霜接【府志鸣霜楼在城内】花宫灵雨旁【在灵雨寺侧】宁惟容膝务敬念治民方今嵗春耕好因之慰入疆
　　灵雨寺
　　下马先瞻礼今春雨实灵浄标莲业白嘉祐麦苗青古树当庭直天花满座馨行斋依緑水信宿合教停
　　舫室
　　舫室如浮座俯河意欣共不尽烟波米家津逮称书画画格书程两逊他
　　幸莲池书院叠旧作韵
　　莲池古名迹志乗艳扶舆葺新在后人难言此不须缀景既无尽拓地颇有余因迥得髙楼防下为明湖所志在菁莪宁云狎鸥鳬五台祝
　　厘返取道保阳俱郡城斯莅止聊以憩车徒方伯请我临兴贤其宜乎结搆较前丽藻井倒植蕖贾辅与郝经曽此贻前模池莲则尚未渌水立闲锄浴沂风舞雩意趣了弗殊所愿经学昌蔚蒸济世儒
　　赋得濂溪乐防【得鲜字八韵试莲池书院士子题】
　　养士期真士在莲惟说莲埴埏由茂叔光霁溯伊川是地辟书院明时育国贤盛名难副耳乐防可思焉必有中通质宁夸貎饰妍亭亭常浄植濯濯自澄鲜澡浴芳型近含咀雅化宣水华时尚早寄意赋斯篇
　　题莲池书院十二景
　　春午坡
　　菁莪雅化辟莲池秀障当门春午披澷爱牡丹花富贵濂溪爱防正宜思
　　万巻楼
　　郝经贾辅迹犹着九等五车事匪竒咨尔于中枕葄者尊闻要在勉行知
　　花南研北草堂
　　别有平台宛转廊绯桃丝栁艳韶光若云不羡清幽好何必顔堂曰草堂
　　髙芬阁
　　延楼连属贮
　　羲文相暎罘罳瑞色氲那更名言借司马早应此阁号髙芬
　　宛虹亭
　　垂虹宛宛跨隄濆一笠横空与半分却是清波无我见亭桥入影总沄沄
　　鹤柴
　　秪宜古柏堪为柴也许潜鱼可结邻不必禽经征故事九皋深意缅风人
　　蕊幢精舎
　　此莲池匪彼莲池缀景聊观精舎竒若论顾名思正义蔵经应效郝经为
　　藻泳楼
　　波漾风行镜里披青蒲白芷画中猗朱防小凭知鱼乐正是濠梁春水时
　　绎堂
　　绎堂小坐绎然思六艺原应兼执之设使工夫艰并及不妨力守一经为
　　寒緑轩
　　无碍嵗寒曰有筠春来緑色又从新池中埭上皆君子舎此应为何等人
　　篇留洞
　　牝谷含虚迳转幽云浆疑是乳钟流笑予诗句非坡也一例镌崖七字留
　　含沧亭
　　曲峡盈科就下行泠泠落落若琴鸣朂哉负笈来游者宜味沧浪之水清
　　启跸保定之作
　　保阳晨已传清跸赵北明当试水搜自是民情镇依恋要须胜防戒淹留槱薪雅作鸿逵化【莲池书院増葺学舍督臣奏请临幸因赋濂溪乐处五言八韵并课多士】保障重经雉堞修【府城向就废堕因发帑重修今来周视大改观矣】径歴城闉即郊甸露光麦气霭迎眸
　　驻跸端村
　　延
　　厘台麓归取便省南畿
　　仁祖恩今在
　　慈宁夀古稀烟宫宜
　　豫养八政慎防微猎舫沙汀集聊将试水围
　　澹对轩作
　　朴宇淀池上烟波对渺弥野船间出没水墅逺参差触目有如此澄心乃不期前题一再咏讶隔许多时【癸酉至今辛巳已八年矣】
　　题安福舻
　　水搜乃偶试画舫却先来岸侧系杨明当破晓开四年懐散置一晌适清陪恒此南廵御安然福九垓
　　恱心亭二首
　　澹对轩前四柱亭周遭春水护芳汀苍茫万顷碧无尽村树防分如荠青
　　烟意波容雅相【入声】宜那殊甓社与菱丝防心不逺居然逺剪防装春又底为【地方吏围亭植树缀花反失天然佳趣矣】
　　平阳淀水围
　　围期较畧过头鵞【水围率以正月杪二月初为度兹畧过期】尚聚鳬鹥此淀多【命向道视围塲别淀无一禽栖止惟此淀聚有数千咸以为竒】澷颂川灵兹有效由来
　　祖制奉无讹应声乱落如飘雪拾堕旋收仍蔽波小试可哉传罢猎当春生意戒伤和
　　赵北口行斋对月【三月十三日】
　　氷镜挂空髙将圆欠防毫星光蔵碧宇烛影卷银涛自是斯斋素偏欣此际遭春江花月夜丽句缅兵曺
　　新城行宫作
　　四围临碧水防树发红花驻早因程近寻春引兴賖轩亭喜淳朴瓯研总清嘉一宿明当去翻嫌此似奢
　　涿鹿行三叠前韵
　　诘旦发新城涿野按辔行瀼瀼露气重麦颖珠光明农家已期饼饵饱我戒满言敢言好行馆壁题忆向来成功蒇事诚神巧失之甚皆得之尤【见开惑论】旋转总沐天恩稠筠冲扈跸抡材留麟褭琅玕厥贡牧更复伊犂农事修
　　永济桥【有序】
　　范阳郡古梯航并辏燕都督亢陂遥襟带斜聨涿水葺胜朝之废轨咨疆吏以传鼛昨者镌珉纪事具见大端兹焉行仗成诗重赓七字
　　蜿蜒长桥跨涿河重修工竣此经过多疏涵洞防秋涨已防洪川吸众波万国共球兹防极九瀛壶峤始盈科舆梁亦可通为政君子名言忆勇轲
　　郊台【有序】
　　行春还赤县才余一舎之程卓午驻青旗载跂
　　三成之墠官栁依依夹路年前想解战袍女墙叠叠縁阶日下疑闻防鼓上将今来裘带雍容扈跸同登丰碑昔着雅歌肃穆
　　升香特拜凡此竚鸢旌而属句弥懐
　　帝祚延洪不忘临虎穴以宣猷益切予心保泰
　　郊台曽此劳军回列纛防酬
　　天佑恢一嵗循环真迅矣万年景铄实贻哉于今秖凛持盈念絶域宁夸拓土材耆定新疆筹善后共勤耕牧辟污莱
　　恭奉
　　皇太后西廵回銮驻
　　畅春园之作
　　安舆防奉祝
　　厘回今嵗春廵实庆哉已喜田芃麦针宻又防云送雨丝来【是日复微雨】仙园韶景薫馨鬯
　　夀域鸿禧詄荡开
　　天意昭庥深感幸勑防益慎凛栽培
　　御园暮春三首
　　春风鸾辂省耕归喜防沿途麦色肥上己清明都过了御园花事尚芳菲
　　细雨轻风一漾舟栁稊将褪絮飞浮山村北逺偏宜渉緑水溶溶浸稻畴
　　韶光粲晏暮春时趂景言游意更迟逾月岂无踈畧防亟临勤政切畴咨
　　题绘雨精舎
　　森森银竹矗烟空绘事东皇有独工乱织素丝非后素即防红杏是新红峯峦入咏油云外蓑笠催耕润野中记得栖霞驻春跸山房佳致宛相同【栖霞山春雨山房曽有咏】
　　纳翠轩口号
　　假山植真树当春亦向荣何必分賔主都来强与名
　　含清阁
　　湛华饶水木挹韵在琴书径曲致因静檐虚趣转舒春秋足风月飞跃有鸢鱼纵异伯夷道偶凭亦起予
　　横云堂
　　向日横云出想像今朝真个是横云宁云恋岫髙陵表防觉衣襟合莫分时露曦光旋靉叇微飘雨防更氤氲无厌又冀优霑霈观过吾縁望嵗慇
　　御园雨泛三首【三月十九日】
　　傍晚云容方霮防霏空雨脚乍打船薄冷诚何碍北地三春得鲜逢
　　栁緑花红春已都一经濯沐趣尤殊拈毫真是潄芳润兴在江南莺脰湖
　　漭沆沧池好汜船一天云意满溪烟鱼山梵唱知何防转过芳隄见眼前
　　管道升水墨杏花
　　不着胭脂意自红谁能致讶与梅同虽无香气饶神韵津逮依然林下风
　　赋得贤不家食【得同字八韵防试题】
　　尚贤天所祐济世业方崇无取玉蔵椟有如虎啸风辟明仰虞帝吐握式周公相得惟神契弗殚倾耳聪养期食家不交必出门同吉也拔其彚亨哉畜以通士恒资显徳君亦待功易理谁诠释子渊颂语中
　　微雨【三月廿二日】
　　迩日雨时来亦时被风遣昨晚云色黄踊愁作霾巻入夜报浓隂四更雨霏宛疾徐问达旦眠枕谁能穏清晨视阶除水积土香满度润刚及寸禺中风作转踯躅生余惜徘徊频仰眄
　　干泽今嵗美继霈斯尽善无厌人皆然恃
　　爱吾未免
　　赋得野含时雨润【得浓字八韵试翰林题】
　　北地常含润三春实鲜逢去年已徼幸今嵗更稠秾彻夜云容防侵晨雨势为烟依栁暗非雪入花茸有喜皆知我无他总为【去声】农气清香饼饵兆吉饫飱饔民计庶纾豫
　　天恩信渥浓沐兹何以答勤政朂严恭
　　于阗采玉
　　于阗采玉人淘玉出玉河秋时河水涸捞得璆琳多曲躬逐逐求宁虑渉寒波玉不自言人尽知那曽隔璞待识之卞和三献刖两足审然天下应无玉
　　文征明松隂听瀑图
　　为爱泉声涤垢思不簮不履坐厜防山庄曽学斯人听却愧中涓供奉随
　　直总督方观承奏报保定得雨
　　回銮三度雨才得寸余滋所幸仲春霑既优足待时惟是稍稍风预恐期且迟孜孜为民心
　　皇天其鉴之前朝雨此微谁知泽南施保阳亦吾民览奏为解顺麦色适所见渥此应更蕤勤农百政首祈年一念寅
　　戯题紫白丁香
　　同是春园百结芳紫丁香逊白丁香【白者香紫者不香故戯及之】山人衣好僧衣俗郑谷清词趣独长
　　暮春万夀山乐夀堂作
　　问
　　安余暇一来游逾月韶光尔许稠花色爱承仙露湛栁丝偏罥恵风柔生怜锦埭蜂衙簇讶觉氷疏驹影遒书圃礼园芳润潄雅宜小试寸田耰
　　延清楼
　　座对西山一横防无尘防有余清髙楼澷笑怱怱去输尔兼收实与名
　　石舫
　　烟舫欲登由石舫若为止者若为行金刚四句分明注一切无非强与名
　　景明楼
　　一隄杨栁两湖烟中界髙楼翼翥然入画来疑到蓬阆引舟去不限神仙云霞流丽东西暎天水空明上下鲜津逮原从仲淹记与归吾亦缅前贤
　　题藻鉴堂
　　曲抱歩廊披湖围中面池虚明内外体上下水云思此可通为政物来惟顺施设如事察察照却有遗时
　　春风啜茗台
　　山巅屋亦可称台小坐偷闲试茗杯拂面春风和且畅言思管仲济时材
　　治镜阁八韵
　　湖楼名治镜本自镜中治四面望无际三层迥出竒到须舟楫借登便画图披上下鸢鱼趣春秋风月思滕王绛州记范相岳阳词文则彼佳矣义斯我绎之求贤惟矻矻勤政要孜孜无易由言鉴君难勉力为
　　昆明湖泛舟至玉泉山
　　春水今年好泛舟乗闲耐可溯源头予心所乐不存此乐在千畦溉早周
　　育蚕种稻学江南率欲因之民务探耕织图邉看活画四明楼璹较应慙
　　界湖楼畔舣兰桡明浄溪山胜赏邀逾月虽然此孤负还饶蓄眼物华撩
　　暮春玉泉山揽景
