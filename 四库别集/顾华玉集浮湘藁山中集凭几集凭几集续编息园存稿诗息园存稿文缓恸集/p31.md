<!-- { "loadSidebar": true } -->
　　干枢尊坤极静人之灵感斯应于皇德歆帝心愍下土施霖霖之絶土膏歇物以残民益慑霖之来天回物既苏民乃怀霖之沛汪且濊海灵翔潢泽溃霖之足灵爽伏沃八埏蕃百谷人已悦神益和精禋举戬福多昉天邑流海宇国祚隆永无圮
　　其一凡三十二句句三字
　　赫赫皇邑戢戢王基亢阳肆烈下民其咨天子有德百僚师师奏假且严受于神祗霖雨既降百物咸熈鞠哉之咏嫓美周诗
　　其二凡十二句句四字
　　帝里骄阳三月外神车灵雨万家中为懽解泽周穷壤共喜皇情逹上穹
　　其三凡四句句七字
　　东隅气举屏翳乗风奔龙腾鲸掉横飞厉天门泽滂沱飞湍激昆仑如防如麻下注广且繁
　　其四凡八句四句句四字四句句五字
　　玉宇垂液瑶图纪上祥尧云方荟蔚舜海转汪洋气合晨楼暗声兼夕漏长桑林奚用祷明德迈前王
　　其五凡八句句五字
　　帝载恊天应王仁同化游冬原偃赤魃春亩茁来麰泛舟川可济濡绠井堪汲元功布黔黎休征顺皇极
　　其六凡八句句五字
　　招灵师兮海之浒来无从兮去无所溥神功兮被下土四民阜兮永安堵
　　其七凡四句句七字
　　武皇南巡旧京歌
　　紫盖黄旗拥六军金陵王气日氤氲龙君渉海移三岛鳯女排空结五云
　　北固江涛控海门南都山势叠昆仑金宫暂啓双龙见玉帐遥临万马屯
　　狂鲸吹雾暗江潭圣主仁恩似海涵聊唱大风过泗上即飞霖雨洗淮南
　　緑水朱楼佳丽城君王行处彩云生烟花一望三千里遥送春风入镐京
　　赵国新裁短后服汉王遥嗔侧注冠且挥神劒清方岳莫着褒衣聚将坛
　　千年宝厯自南开八叶神孙暂北来日月更临龙虎阜云霞重抱鳯凰台
　　朝闪龙旂入建康暮收飞檄定吴疆防稽勒石羞秦帝沧海歌云笑穆王
　　青龙山北接飞猱白鹭洲东射海鳌不为芳春浪行幸寝园聊待荐含桃
　　金陵千古帝王州髙庙衣冠月出游传语三邉貔虎士莫须喧近鳯凰楼
　　旧都何让古新丰父老称觞拜舞同金马词臣休直独宣京兆问民风
　　射虎南山黒雾摧斩鲸东海白波回吾皇一出清天下岂为扬州花月来
　　白髪棃园老乐师锦胷花防对弹丝行宫只奏中和调解厌南朝玊树词
　　石壁斜临武湖中开天府贮民图文鱼在藻承皇泽来傍龙舟夜吐珠
　　幕府山根江接天昭明楼下月横烟六韬自可销长夏不荡兰舟唱采莲
　　朱雀桥连翠柳衢银鞍丝鞚锦糢糊君王行乐千人出遥认飞龙天马驹
　　六代繁华何足夸而今四海共为家暂防吴苑环城水终忆燕台夹路花
　　燕京地图天下吭干枢髙运整羣方南巡净扫风烟色北上长悬日月光
　　张侍御平海凯歌
　　将军受脉庙谟同御史临戎使节雄早向海滨销白刃却归天上拜彤弓
　　绣服南行草树荣楼船南下海波平儒生旧负勤王略天子新闻破虏名
　　阊门晴日射金戈马上常麾白羽过貔虎晓屯云作阵鲸鲵夜斩血成波
　　南郡氷霜肃宪威东吴山水拱皇畿青春冉冉江花发白日迟迟海燕飞
　　宫中词
　　太液红云重昭阳素月斜龙香浮蕙草鳯辇过桃花翠扇揺歌席银屏隐卧车双双紫鸾羽飞上玉皇家复道通海周垣隐洞天云随珠佩女霞覆羽衣僊秀艳踈丹粉濳悲咽管弦春光闲永巷愁坐惜流年诏省长杨猎虞人夜啓关霜鹰腾紫籞天马跃朱闲宝劒秋莲色雕弓朔月弯非熊谁协兆防载后车还绮阁延朱夏花隂昼漏长研砂养蜥蜴刺绣学鸳鸯细字中官扇竒熏外国香午窻兰玉梦惊起谢君王
　　拟宫怨
　　水殿夫容隐暗霜夜临新月自焚香窻间画扇含秋思帐里华灯隔御光四壁椒涂花霭散六宫莲漏水声长君恩未必縁歌舞无那昭阳掌上狂
　　紫殿繁华梦已沉掖庭苔色晩隂隂浮云变态随君意朗月流辉鉴妾心屈戍横门金鏁冷辘轳牵井玊瓶深空将锦瑟传哀怨寂寞谁听空外音
　　翠靥金蝉入帝家拟将新宠属铅华君王自信图中貎静女虚迎梦里车帐殿秋隂生角枕屧廊空响应琵琶含情独倚朱防暮满院防风动落花
　　汉皇宫殿月明时曽侍宸游百子池舞马登牀春进酒盘龙啣烛夜观碁御前却辇言无忌众里当熊死不辞旧恨飘零同落叶春风空绕万年枝
　　咫尺长门万里遥耻将裠绶曵纎腰盈盈璧月沉鸾镜渺渺银河断鹊桥上苑旌旗回夜猎建章钟鼓散晨朝此身不及双栖鳯处处随君听九韶
　　流苏帐冷璅窻虚云月差差度玉除百岁精灵悲故劒九重恩宠附前鱼莲花有恨凝芳履竹叶无光引属车人意已踈言更浅莫将词赋倚相如
　　不见彤墀日月旂庭隅草木掩清辉金舆到处无新故玉貎从来有是非暮雨楼台双燕入春寒池馆百花稀监宫一去无人语独自含颦咏緑衣
　　拟夏日宫中行乐词
　　紫霄不与下方同秋爽常回六月中风羽对揺云母榻氷池全浸水晶宫
　　玊面朱唇映月明影娥池畔绕花行夫容不耐凋残色只恐新凉一夜生
　　雾縠云绡细欲无倚风临水弱须扶玊鱼疗渇辞盘露纨扇伤秋对井梧
　　天子宫中调五弦南薫新曲万方传向离一一遵尧典解愠人人颂舜年
　　九成台殿碧山陲云雾寒交玊树枝金舆归晩宵钟彻和就岐王避暑诗
　　唧唧曲慰友丧女
　　唧唧复唧唧问君何所忆生女长不成门楣待谁立容色比桃花持将结贵家东风不作恶作底委泥沙拜月甫离怀咏雪可怜才鹓雏堕逝水一去难重回阿爷仰天号阿母蹋地哭不忍舁黄土脉脉盖汝骨
　　采樵歌效竹枝体
　　万岭千山春日晴女郎逐伴采樵行歌中暗恨无人识惟听云边嫋娜声
　　利斧樵山得大枝良媒结好有佳期十八女儿空谷里玉面花顔谁得知
　　侬家兄弟舌翻澜百丈清潭一泻干深山黒夜独归去肯信侬心铁石般
　　阿母朝饥待早糜还家常怪得薪迟快刀留惜不将用空手攀枝那得施
　　松栢留栽作栋梁安排桃李引春光荒榛乱棘唯须剪刺手钩衣不易量
　　腰镰空出负薪还上岭身轻下岭艰东方黒云将雨至培塿险过太行山
　　近林萧条无可薪逺山猛虎啮生人寄言城市游盘子何地生涯不苦辛


　　息园存稿诗巻二
　　钦定四库全书
　　息园存稿诗巻三
　　明　顾璘　撰
　　五言古诗
　　拟古十一首
　　四方多岐路出门难与期逰子适万里三嵗间音徽不惜离别苦但恐中心乖人情非山岳感物易迁移释我金跳脱缄书寄君侧愿视故人心勿视新人色
　　髙楼临大路中有倾城姝夭夭若桃李的的如明珠欵欵理机杼洋洋诵诗书荡子久从征嵗嵗空牀居借问女何名云是古罗敷
　　日月经天流四时相代序青青园中草奄忽殒霜露冨贵始为娱死者恒不具阳春扇万物仓庚振其羽翩翩春罗裳冶逰经鄠杜郊圻多防亲速我诸舅父华樽芬狄香烹鱼割肥缱绻歌王风灵钟间鼍鼓为乐贵及时多忧徒自苦
　　良时置髙防四座罗嘉宾佩玉雍雍至天子解威神羽爵交上下犠尊络绎陈主垂彤弓恵宾沐湛露仁工歌賛令徳何忌谗谀人感激千载防爽然倾一身岂无父母恩王国如至亲
　　髙楼在何所乃在骊山隈复道通天行华旗揭轩堦赵女理长瑟朱弦一何哀流响入青云飞鸟尽低回顾瞻邯郸道白露霑蒿莱昔日繁华处但闻狼与豺安得周周羽衔尔栖丛台
　　涉江采芳桂日暮且徒还岂无葳蕤色所往固迷端人生多忧患白露凋朱顔盛年失道路皓首空长叹烈风吹西园繁霜中夜落彼美三春花顔色尽销铄蟪蛄潜空野潦水息大壑鹰隼厉羽飞商气日以廓古人重交欢大义良不薄临命沉黄垆永不负然诺野鸟多采章檀园亦生箨贵盛非云美贫贱讵云恶瓶罂各有量贵子善斟酌
　　河洲双鸳鸯比翼乗春飞嘉禽非好合天道有雄雌贱妾充君室婉防希光仪十载絶音耗六礼靡时施容华岂不惜礼义焉可亏噭噭鸣鴈翔悠悠感我思
　　青青山上松下有千载苓采之遗君子愿以延遐龄人贱物亦鄙陋质难为呈弃捐勿复道叹息此防诚昊天何皎皎列宿舒荣光经纬备万象乃是太阳英精爽一相失殒落随尘扬文豹泽以雾神龙俟云翔物理资化迁谁能越其方机茍不防百尔慎所将
　　桃李生东园开花倐垂实狂风动地起荣落间欣戚人生苦多故通塞防所值百年复防时髪忽已白嘉防茍参差吕望老渔泽时乗风云防木石生羽翮所贵崇令名髙爵非所恤
　　朂志二首贻沐君
　　贫贱忧不足富贵思有余刀锥竞蝇睫愤郁谅何舒彼美函闗叟冉冉驱牛车贤哉顔氏子箪瓢恒晏如沐侯本雄达防绮夙所居战胜愿为勇道积生膏腴迈心絶浮艳逰目阅防虚俟彼天光发永以谢昏衢
　　大易重居豫如石乃称良五子忧国乱兴歌戒淫荒冨盛难为居徳薄固生殃桓桓簪缨裔秉麾镇南疆朱门逈且深列鼎坐华堂况乃寳玉窟四海矜兹乡愿言砥清操为国扬休光先民四知训懐哉安可忘
　　赠别刘元瑞因懐都下诸君子六首
　　矫矫双飞龙蟠彼洪川扬歘乗风云防羽翼周天翔与子生南国丱角两颙昻弱冠改初服谒帝升金堂聨翩就下列茝佩曳兰禳皎洁中懐曲持以比珪璋
　　帝城何巍巍九门十二衢飞观凌云表王侯夹巷居它人盛驰逐白日恣驩娱流尘泛髙盖轻风振华裾索居寡俦侣旷志眇相疎低心弄柔翰散帙览贤书永谐金石交此乐良已纾
　　楛矢恋急大义难久安飘飘逰宧子岐路多离叹双鹄逰河沚飞鸣乐且闲风波一乖别怅望伤心顔顔伤有时怿心伤何亡寛迢迢滞西北黙黙限东南无舟济江海防面诚独难
　　严风切肌骨大壑层氷坚百草悴中野繁霜下青天念子涉长道过家以绵孝义隆所愿匪以亲交然清晨策驽马擕手此河壖上问王国事下以叙乡园信宿不能寐宛转展离言
　　置酒东城曲广防罗众宾玉樽湛清醑鲙鲤办防珍献酬一以渎见子各谐亲既来不旬日又不履城闉道逺别日促百念未及伸哀歌激齐瑟慷慨伤心神
　　民生信多故天道广且慈白日烛下土回光彻幽防秉节厯皇甸四牡騑以驰孟春阳气应万物发华滋周行布嘉防缓狱宪天施先民有遗轨慎刑释其疑鄙哉夸毗子察察于渊鱼
　　送程通参归黔阳展墓
　　楚水不可极东南烟浪深孤舟日千里渺渺浮乡心清世逢孝理赐归展邱林风木九原泪苹蘩二南音黔阳八月交霜露增萧森乌哺就衰草獭祭临寒浔时物各生态周览伤中襟义范式闾井薄俗归所钦嗤彼季子归独谓多黄金
　　梧竹亭雅集【得树字】
　　朱明启初节朝日丽芳圃清风起苹末髙林零露嘉梧既繁蔚修竹亦交互浩浩清淮流交交鸟音度真赏方在兹岂谓春物暮达士守闲寂尘鞅寡所务髙堂良宴防斗酒集亲故炰羔间蒸猳脍鲤灸防脯酬酢展光仪情亲见童孺既醉无庸归染翰极懽趣兰亭緑　竹金谷盛文赋匪矜千秋名聊以慰良晤顾慙蒹葭姿何能倚璚树
　　送储司徒入京三首
　　紫防耀中天列宿驰清辉巍巍四门辟羣贤歘来仪明公秉淳懿皎皎金玉姿北起既凤翥南迁亦鹏飞止水鉴羣类凝霜肃台威抗志秋汉逈振藻春林菲于今乃独秀视古允同徽
　　煌煌整严驾肃肃赴明召矫迹登中台于兹辅邦教九赋正王度六礼率先道防淫广同风训物释异好小人思恵泽君子仰华照愿言王国桢永为神所劳
