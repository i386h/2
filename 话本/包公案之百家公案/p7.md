<!-- { "loadSidebar": true } -->
　　汝等但知饮芳泉而不知其源，食饭黍而不知其由，一旦时易事殊，失其故态，意欲为学艺之时，吾知士焉而学之不及，农焉而劳之不堪，工焉而巧之不素，商焉而资之不给，虽欲学做好人，此时不可得也。吾今唤汝训诲，汝能遵依吾言，当思祖德之勤劳，怀念父功之刻苦，孜孜汲汲以成其事，兢兢业业以立其志，勿守株待兔以恋娇妻，当收赀本往外经营，则可以盈其赀财，于身不弃，于人无愧，可以长守其富矣。不然，非我所知也。吾今欲令次儿柴祖守家，令汝出外经商，俾使得获微利，以添用度，不知汝意如何？”柴胜曰：“儿承大人亲诲，当铭刻于心，不敢违背。只不知大人要儿往何处经商，愿赐一言，儿当领命而行也。”父曰：“吾闻东京开封府极好卖布，汝可将些本，往本府杭州贩买几挑，前到开封府，不消一年半载，自可还家矣。岂不胜如坐守食用乎？”柴胜遵了父言，遂将银两径至杭州贩布三担，辞别父母妻子。兄弟柴祖与其饯行，时仲春三月十五日也。柴胜因见春光明媚，莺穿绿柳，燕寻旧主，遂乃吟诗二律。先吟莺诗曰：
　　掷柳迁乔大有情，交交时作弄机声。
　　飞来庭院风光好，唤起纱窗午梦清。
　　信口啼时音韵巧，黄金刷出羽毛轻。
　　春江两岸垂杨柳，好向高枝次第鸣。
　　又吟燕诗曰：
　　羽族知机社日来，翻身寻主入楼台。
　　拶云掠雨高还下，度柳穿飞去又来。
　　两翅拂残花露水，一毛不染地风埃。
　　乌衣国里风光好，养子成时便带回。
　　柴胜吟毕，在路夜住晓行，不则一日，来到开封府，寻在东门城外吴子琛店里安下发卖。
　　未及二日之间，柴胜思中自觉不乐，即令家童沽酒散闷。
　　贪饮几杯，俱各沉醉。不防吴子琛近邻有夏日酷者，蓦见柴胜带布入店，即于是夜三更时候，将布三担尽盗去讫。
　　次日天明，柴胜酒醒起来，方知布被盗去，惊得面如土色，罔知所措，就叫店主吴子琛近前，告诉曰：“吾今初到东京，投汝店内安下，汝是有眼主人，吾是无眼孤客，在家靠父，出外靠主，何得昨夜见吾醉饮几杯，行此不良之意，串盗来偷吾布三担？吾意汝为典守之人，决亦难辞其责。今不跟究来还吾，必与汝兴讼，那时悔无及矣。”吴子琛辩说曰：“吾为店主，以客来为衣食之本，安有串盗偷货之理？”柴胜并不肯听，一直扭到包公台前首告，包公即将吴子琛当厅勘问。子琛仍辩说如前。包公思判不得，即唤左右，将柴胜、子琛收监。次日吩咐左右，径往城隍庙行香，意欲求神灵验，判断其事。不意一连行香三日，并无分文报应。包公亦无奈何，只得取出柴、吴二人跪下，包公问曰：“汝布又不知何人盗去，至今三日不见踪影，如何断得明白？”遂即将二人每人责打十板，发放回家去毕。
　　原来夏日酷当夜盗得布疋之时，已藏在村僻支处，即将其布首尾记号尽行涂抹，更以自己印记印上，使人难辨。摆布停当，然后零散拖往城中去卖，多落在徽州客商汪成铺内。夏贼得银入手，并无一人知觉。后来包公因将柴胜责打，发回吴店之后，次日包公忽忖一计，将衙前一个石牌，令张龙、赵虎出衙传说，将石牌抬入一门之下，要问石牌取布还客。其时，府前人众皆来聚观。包公见人来看，乃高声喝问：“这石牌如此可恶！”喝令左右打了二十下。包公喝打已毕，又将别状来问。
　　移时，又喝道：“打！”如此三次，且把石牌扛到阶下。包公见人聚看者多，即喝令左右将府门闭上，把内中为首者四人捉下，观者皆不知其故。包公作怒言曰：“吾在此判事，不许诸人混杂，汝等何故不遵礼法，无故擅入公厅，实难饶其罪责。
　　今着汝四人，将内中看者报其姓名，内有粜米者，即罚他米，卖肉者罚肉，卖布者罚布。俱各随其所卖者行罚。限定时下，汝四人即要拘齐来秤。”当下四人领命，移时之间，各样皆有，四人进府交纳。
　　包公看时，内有布一担，就唤四人吩咐曰：“这布权留在此，待等明日发还，其余米肉各样，汝等俱领出去退还原主，不许克落违误。”四人领诺而出不题。包公复令左右拘唤柴胜、吴子琛到府。包公恐柴胜妄认其布，即将自己夫人所织家机二疋试之。故意问曰：“汝认此布是你的否？”柴胜看了，告曰：“此布不是，小客不敢妄认。”包公见其诚实，复以内布一担，抽出二疋，令其复认。柴胜看了，叩首告曰：“此实小人的布，不知相公何处得之。”包公曰：“此布首尾印记不同，你这客人缘何认得？”柴胜曰：“其布首尾印记虽被贼换过，小人中间还有尺寸暗记可验，相公不信，可将丈尺量过，如若不同，小人甘当认罪。”包公如其言，果然毫末不差。随令左右唤前四人到府，看认此布是何人所出。四人即出究问，知是徽州汪成铺内得之。包公即便拘汪成追问。汪成指是夏日酷所卖。包公又唤左右拘夏贼审勘。包公喝令左右，将夏贼打得皮开肉绽，体无完肤。夏贼一一招认：“不合盗客布三担，只卖去一担。
　　更有二担寄在僻静乡村之内。”拯令公牌张强、薛霸跟去追完。
　　柴胜、吴子琛二人感谢而去。包公又见地方供出夏贼平昔害民，即时依拟问发边远充军。于是开封府内，盗贼屏息矣
　　第十二 回辨树叶判还银两
　　断云： 
　　尚静祈神失却财，叶孔奸谋拾得来。
　　因吹树叶分明断，顿令二家顷刻开。
　　话说河南开封府新郑县，有一人姓高名尚静者，家有田园数顷，男女耕织为业。年近四旬，好学不倦，然为人不为修饰，言行从心，举止异常。衣虽垢弊而不涤，食虽粗粝而不择。于人不欺，于物不取。不戚戚形无益之愁，不扬扬动四心之喜。
　　或时以诗书骋怀，或时以琴樽取乐。赏四时之佳景，见江山之秀丽，留连花月，玩弄风光。或时以诗酒为乐，冬夏述作，春秋游赏。尚静闲时，吟咏尚多，未及尽述，姑录春夏秋冬四景于左。
　　其春景诗曰：
　　斗柄移寅画渐长，东风生暖草浮光。
　　烟笼弱柳平桥晚，雪点寒梅小院香。
　　蝶拍莺梭搬好戏，蚓箫蛙鼓闹斜阳。
　　青皇恩泽无穷限，处处风光似洛阳。
　　夏景诗曰：
　　海棠枝上老莺声，赤帝趋炎位始更。
　　一统乾坤新号令，两间人物旧权衡。
　　离南大透红榴嫩，震外杨城绿树明。
　　谁向薰风弹一曲，临财解愠即虞廷。
　　秋景诗曰：
　　金风肃杀楚天凉，人世光阴属白藏。
　　田舍饭炊云子白，山园霜熟木奴香。
　　雁传归信天边远，蛩结离愁夜正长。
　　况是江山摇落候，闲居潘鬓渐苍浪。
　　冬景诗曰：
　　坎兑相交以利贞，中星北斗四时更。
　　园林淅滴商音静，天地流行水气清。
　　草木归根潜有孕，昆虫闭户冷无声。
　　六阳将极从今始，阳气迟迟乃复生。
　　是时，尚静吟咏巳毕，乃谓其妻曰：“人生世间，如白驹过隙，一去难再，若不及时为乐，吾愁白发易生，老景将至矣。”言罢，即令其妻取酒食之物，随时消遣。
　　正饮之间，忽有新郑县官差人至家催秤粮差之事。尚静乃收拾家中白银，到市铺内煎销得银四两，藏于手袖之内。自思往年粮差俱系里长收纳完官，今次包公行牌，各要亲手赴秤，今观包公为官清政，宛若神明。尚静心怀肃畏之心，遂带前银，另买牲酒香仪之类，径赴城隍庙中许下良愿，候在秤完之日，即来赛还。
　　尚静祈祷已毕，将牲酒之类于庙中散福，不觉贪饮数杯，再拜复祷出庙。是时，前银已落在庙中。不防街坊有一人姓叶名孔者，先在铺中见尚静煎销得银在身，往庙许愿，即起不良之意，跟尾在尚静之后，悄悄入庙，躲在城隍宝座之下。见尚静拜辞神出，即拾其银回讫。
　　尚静回家，方觉失了前银，直往庙来寻之时，已不见其踪影矣。尚静无可奈何，只得具状，径诣包公前告理，言曰：“小人姓高名尚静，本许州管下新郑人氏，为粮差事，带银往铺煎销得银四两，欲纳完官，因往城隍庙焚香失去，不知下落，乞大人作主跟究前银，则尚静举家感恩不浅也。”包公看了状词，乃对尚静曰：“汝这银两虽在庙中失去，又不知是何人拾得，其事难以判问。”遂不准其状词，将尚静发落出外。尚静叫屈连天，两服垂泪而去。
　　包公因这件事自思：“某为民牧，自当与民分忧。民若有忧，为人上者不能为民理直其事，亦守令之过也。”心中自觉不安，乃即具疏文一道，敬诣城隍庙行香，将疏文宣读，焚于炉内祷祝。出庙回衙，令左右点起灯烛，将几案焚香，放在东边，包公向东端坐，祷祝：“愿天神鉴察，显灵报应，与百姓分忧。”祝罢，坐而待旦，如此者三夜。是夜三更，忽然狂风大起，移时之间，风吹一物，直到阶下而止。包公令左右拾起观看，乃是一叶，叶中被虫蛀了一孔。包公看了，巳知其意，方才吩咐左右各去歇息。
　　次日，包公唤张龙、赵虎吩咐曰：“吾焚香坐了三日，已知拾银者乃是叶孔也。汝可即去府县前后，叫唤其名，若有人应者，即唤他来见我，自有主意判断。”张赵二人领命出衙，遍往街市叫唤。半日之间，东街有一人应声而出，曰：“吾乃叶孔是也，不知尊兄有何见谕？”张赵二人以包公有唤，遂拘其人入衙跪下。包公言曰：“数日前，有新郑县高尚静，在城隍庙里失落白银四两，其银大小有三片。他到我这里来告，我叫他去城隍庙里拜讨。他在庙中怨天恨地，祷祝跟寻。吾已知道分明是你拾得，又不是你偷他的，缘何不去还他？”叶孔见包公判断神通，见其说得真实了，只得拜伏招认曰：“小人近日在庙里焚香，因此拾得此银，目今尚未使用。既蒙相公神见，小人不敢隐讳。”包公审了口词，即令左右押叶孔回家取其银。
　　复令再唤高尚静到台，将银与其看认，果然丝毫不差。包公乃与高尚静言曰：“汝落其银，系是叶孔拾得。我今代你追还。
　　汝可把三两五钱秤粮完官；更有五钱可分与叶孔，以作酬劳之资。自后相见，不许记恨前仇，互相陷害。若告发到此，吾决不轻纵汝也。”二人拜谢出府。高尚静乃将些碎银，备买牲物，径往城隍庙，赛还良愿已毕，回家与妻子仍复耕织之乐。感慕包公之德，未尝顷刻而忘矣。
　　第十三 回为众伸冤刺狐狸
　　断云： 
　　妖怪修来变作人，妖媚染惑害人身。
　　包公一断妖魔事，白水村中得太平。
