<!-- { "loadSidebar": true } -->
　　寄题烟霞洞【即烟霞岭】
　　常向董家【邦逹】画里防【董邦逹尝画西湖四十景图册烟霞洞即其一向曽题什而其地从未登陟也】欲登仍罢以丛攅兼之修治虑众勚莫若吟哦寄独欢兴废凡荆胥幻境烟霞朝暮付常观应真设示梦为聚【洞内旧有石刻罗汉六吴越王钱氏梦僧告云吾有兄弟十八人今方有六王可聚之梦觉访知烟霞洞有六罗汉遂别刻十二以符所梦见咸淳临安志】未识金刚四句檀
　　直总督刘峩奏报得雨诗以志事
　　春暮中旬细雨蒙寸霑各属致非同【刘峩奏报三月十四日保定省城得雨寸许嗣据保定府属之满城等县顺天府属之良乡涿州等州县及河间正定永平顺徳宣化等府属及易州遵化深州赵州定州等属共四十州县陆续申报于三月十一二暨十四五等日先后得雨一二寸至四五寸不等二麦可冀长发农功深有裨益等语然究未普霑不足慰也】永平独幸得深透五谷可期长【上声】茂芃辽沈自当恩遍及【又据奏称永平府属得雨霑透大田均可播种因思辽沈一帯地方与永平接壤雨膏自当遍及也】京畿未审泽其防此间渥时逢霈一慰一悬转念中
　　题灵隠寺
　　今曰云林昔灵隠云林越邃隠滋灵相资故
　　圣留额本合相知佛有经苦行【去声】僧常修业白清吟客祗悦山青却怜文物斯邦乆何少刘家陋室铭
　　五和
　　皇祖灵隠寺诗韵
　　皇祖题灵隠
　　奎文山并峩【康熙二十八年己巳　　皇祖南巡幸灵隠寺　　御制五言律诗一章】云林实后易嵗月亦云多【己巳　　南巡　　皇祖御制诗尚题为灵隠寺后防　　赐额改名云林至三十八年　　南巡　　御制诗题即改为云林寺盖己巳年　　南巡时　　题诗在前　　赐额在后计今凡九十五年矣】暎砌长【上声】禅草拂宻慧萝观韶如季札不拟重【去声】相过
　　再叠李绅杭州天竺灵隠二寺诗韵
　　天竺居南灵隠北一冈为隔路原连湖西自古两巨寺【灵隠寺在北髙峯下晋咸和初建康熙年间重修赐名云林寺天竺寺有三一在飞来峰南曰下天竺一在稽留峯北曰中天竺均隋时建一在北髙峰麓曰上天竺有大士像吴越时建】迳侧恒通几道泉之问五言窘观日【宋之问逰灵隠寺作诗云鹫岭郁岧嶤龙宫锁寂寥下聨思窘未续有老僧问告以故僧曰何不云楼观沧海日门对浙江潮之问惊讶或云老僧为骆賔王云】公垂合相【去声】咏侵烟至今僧海依然伙几个能防指月禅二寺唐时各殷富【见李绅诗注】顿殊此日嵗年深【今灵隠贫而天竺富】旬宣虽是示公道【今时灵隠僧多田少天竺则香资所入嵗有盈余徐恕为浙江藩司时曽以入告因传谕抚臣为之调剂】镇抚未尝无别心【时王亶望为浙江巡抚谕令酌盈剂虚俾天竺僧嵗给灵隠五百金以供斋饭然以王亶望之营私黩货又安保不借端滋事乎】仍防撑船收盏饭【灵隠僧每早撑船至钱塘门入城乞盏饭归施僧众日以为常】几曽解槖赠檀金【灵隠僧众以百计常缺斋粮天竺虽云酌剂然觧槖赠金尚恐有名无实也】祗宜聴耳无关政咏罢归舆度谷林
　　陕西巡抚毕沅奏报得雨诗以志慰
　　秦中春雪虽曽获晴乆已嫌土脉干太白神祠精致祷灵湫甘霈恩寛【毕沅奏称西安同州鳯翔等属得有春雪后以晴霁日乆农民望泽因防祷太白神祠并遣员赴灵湫取水三月十四日甘霖大霈霑洒一画夜十五日雨雪相间不疾不徐入土约五六寸附近南山一帯更为优渥其近省各属亦同日得雨三四五寸不等现在浓云四布两势甚为广逺豆麦畅发丰稔可期农民欣悦逾常等语】不徐不疾连昼夜曰豆曰麰润簇攅齐豫保阳犹待泽一愁一慰措思难
　　西泠桥曡辛未旧作韵
　　船入西村闲却湖【用弁阳老人词意】石桥影罥緑杨株堤傍三尺堆黄土闻道其人亦姓苏
　　题岳武穆墓
　　六畨经古墓无不着吟频武更文双济忠兼孝两真洞犹金鼓作【西湖志载栖霞岭北有金鼓洞昔人伐石其间闻金鼓作乃止庚子有句云武穆孤坟近其下至今金鼓气犹雄】世早宋金湮新得五经萃欣他有后人【武穆之孙岳珂曽刻五经其镂板工致用意精审即宋板最佳者亦不多见天禄琳琅中向有岳氏所刻春秋昨嵗癸卯复得岳氏刻易书诗礼记四经数百年后分而复合实艺林胜事因合弆于昭仁殿后楹名之曰五经萃室并命武英殿仿刻颁发以夀世而公来者】
　　金鼓洞口号
　　孤坟武穆近堪寻风作常闻金鼓音木石无知犹若是宋家君相独何心
　　葛岭
　　庚子临葛岭弗悦恶侈为【庚子初至葛岭见其梯山架壑装防过甚深为弗悦曽有诗云殊吾观海省方意弗为嘉斯实惭斯】实因亶望作资商营已私【葛岭添设防缀虽浙省众商输悃然实王亶望信任王燧借端滋扰以营私壑尔时已心恶其所为矣】后防知其奸甘省弊并治【王亶望在浙借公营私即意其必有贪黩不法之事及辛丑嵗甘省苏四十三事发因四五月间多雨究出厯年报旱縁由始得尽悉王亶望等上下勾通折收监粮冒灾冒销之抵法治罪】抵法示乾纲太阿肯下移又谓形家言山脉戒断斯【葛岭在西湖北后闻形家言以为省城地脉所关不宜开凿其实王亶望黩货营私即不开葛岭岂能逭罪乎】其然岂其然政惟秉理施
　　寄题初阳台
　　葛岭已称髙初阳台髙最庚子虽一登心实不为快【初阳台据葛岭之巅地形最髙辛未丁丑壬午乙酉四次巡幸俱未登临庚子南巡疆吏以途便为请因暂登揽胜然防缀过当实为之不快兹来不复登揽聊寄咏以示意云】因命任其然不必事修再兹来径已蔓寄吟聊咏槩一念慎毫厘吾于是知戒夀星院四景再曡苏东坡韵【在葛岭智果寺傍】
　　钱塘太守叩禅扉幸未金山输带围有松有竹即契友底学墨者着衲衣惠勤惠思【二人皆杭僧与东坡倡和】或可语无须持戒觞还飞逸兴摛藻不拘律淋漓题壁休嫌肥
　　右寒碧轩
　　泉有名杯杯实无有无名实幻如夫东坡留得流风在到此何妨试茗盂
　　右杯泉
　　有目观难止如观目自宁【如来者如彼之来也】孰为賔及主不出户和庭圣水常拖白髙峰不改青恒兹青白里骋望悦清泠
　　右观台
　　莫谓朝中少识人【用东坡意】吴僧颇足张【去声】吾军【用昌黎语】至今传有夀星院个个曽朋玉局君
　　右此君轩
　　紫云洞
　　妙智庵傍紫云洞冬恒温暖夏恒凉不常中可其常见齐物篇曽着有庄
　　黄龙洞咏古
　　吴兴黄龙山慧开聚禅侣后卓锡斯洞因得名同举其事在淳祐武林正偏处燕堂守江介象教侈佛宇理宗诚何心徒传讲学语设问应循名实忘金之府【徽钦被覊乃在金之黄龙府也】
　　防寥泉再用宋韩淲韵
　　玉局熟蒙庄数典秋水清防寥名此泉疑始寄遥情始既已成疑色何妨谓声笑我每品泉锱铢较重轻【向尝制银斗较量各处名泉就其轻重以别等差详见向所作玉泉山天下第一泉记】去道益逺矣对斯生愧眀然而请进之无非天一生
　　清涟寺观鱼五曡旧作韵
　　西湖十景足斯乃续増余【西湖志续増十八景有玉泉鱼跃即此也玉泉发源西山伏流数十里至此始见色清味甘甃石为池方广三丈许清澈见底游鱼鳞鬛可数内府旧蔵有王渊画鱼对此恍如展巻也】漫拟新胜【平声】旧由他僧妬鱼【寺僧以逰人观鱼者毎擕□以飤叹已不如鱼云】方塘纷展画一镜静含裾曡翠于牣矣出蓝突闯如【是寺鱼皆青翠色】潜知心不竞跃似手腾书弗拟重拈句古稀今老欤
　　留京王大臣奏报得雨
　　保阳得雨刚一寸京县雨称寸倍之【刘峩奏保定得雨一寸兹大宛两县得雨二寸视畿南分寸较倍云】虽惜天膏微欠渥幸因土脉宿含滋【京师得雨二寸虽微欠优渥幸冬雪春膏土脉滋润得此甘泽已发生之麦敷荣畅茂未种之地亦可耕犂播种于农务大有裨益】已防麰麦长【上声】如助更喜黍禾耕弗迟奏牍披宁不生慰慰中仍引续霑思
　　题放鹤亭
　　湖心一屿真蓬瀛栖屿四柱贻孤亭借问孤亭以何建放鹤逸士留斯名胎仙为子诚肖子放去归来一任彼等较梅妻更絶尘千年丁令益俗矣云龙山复称其张我亦肖之以山庄【避暑山荘内亦有亭名放鹤向曽有诗纪之】一之为甚可再三【去声】俯仰间祗増慙惶
　　吟香别业
　　孤山东北脚别业故臣居【吟香别业在孤山东北为故督臣范承谟别业】易以吟香久屡经揽景予至今忆松桂【谓承谟尽莭】非夏那芙蕖【是处沼中引湖水植荷花吟香所以得名也】设曰勾留处【别业本名勾留处盖取乐天诗意后疆吏重葺易今名】兹来意颇如
　　来鳯亭【即寳石鳯亭附近钱塘门】
　　阿阁巢者实真鳯此亭来者鳯乃假即今真者存画圗而斯假者恒见也真固弗恒假者恒个中转语谁能写曰山曰亭及其鳯三不知契三般若
　　山东巡抚眀兴奏报得雨诗以志事
　　亦是月之望得雨二寸暨【明兴奏报省城于三月十五日得雨二寸正此间大霈时也】地较京畿干益觉无实济奚称土滋润麦苖长发利各属虽并霑【据奏济南府属州县及东昌兖州临清济寜均报于十五日得两分寸相同独莱州青州府属报得雨三寸至五寸不等】大率同一致究非普深透批阅増忧意杭复沐渥泽浓云铺广被【杭郡于二十二至二十四连宵逹旦渥深透西北云气浓铺北直齐豫或亦霑被惟幸望驰奏之至】此雨或旁及续奏心焉企
　　山西巡抚农起报得雨雪诗以志事
　　山右春膏异山左【山西先经奏报于正月初九初十十一日及十九二十等日得雷各数寸不等兹复据农起奏报省城于二月二十一日宻雨连绵自申至亥透地二寸有余其山径髙寒之处仍积雪一二寸旋据各府州申报同日得雪自二三寸至六七寸不等比之东省土脉干燥不可同日语也】雨霑二寸可称滋【晋省正月连得春雪又得新膏接续土脉可称滋润较山东为幸矣】地寒省北多积雪祗以差人奏到迟【农起此奏系三月初遣人赍折是以奏报较迟】
　　题赵孟頫画雨竹
　　几个新篁烟雨中若无若有与神融是人防破中峰偈写出当前色即空
　　玉帯桥
　　新尹原称赵旧隄遥暎苏【辛未题句云本是印公留下物而今还复属苏公乃假借用之今考西湖志宋咸淳间京尹赵与□筑隄以达灵竺路名小新隄中有桥夹植桃栁以比苏隄本朝雍正年间复接作隄搆石梁以通里湖舟楫因桥洞如帯环遂以玉帯名之实未详谁所筑也】石梁横亘路月户下通湖帯玉何曽带孤山定不孤霈酣一夜雨农务实欣吾




　　御制诗五集巻六
　　钦定四库全书
　　御制诗五集巻七
　　古今体一百十七首【甲辰七】
　　游龙井作曡庚子诗韵
　　急一宵防阵过辨公迹一问禅和墨名儒行由他去【谓东坡辨才等】舜僢尧嶤叹若何笑彼定谁能画者到斯那可吟麽水亭小坐命舆返泉韵如闻留客歌
　　龙井八咏
　　过溪亭
　　亭自亭而溪自溪言传三笑信无稽虽然乆假不归者千古人过尚重【去声】提
　　涤心沼
　　六祖当年传法音可知神秀悟非深涤之何乃重名沼吾谓辨才尚有心
　　一片云
　　峦罅生云云防峦自成一片习而安仰知
