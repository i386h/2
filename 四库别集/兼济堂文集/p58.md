<!-- { "loadSidebar": true } -->
　　辛酉初春偶思闲中之乐遂成八律【选三首】
　　万金难买此身闲检防诗篇手自删麟阁浮名空自好蓬莱仙仗不须攀静知荏苒光阴易老觉形容童少艰傀儡满前夸线索息心谁肯下松闗
　　其二
　　万金难买此身闲遥忆从前百事艰映雪囊萤十载苦冲寒冒雨五更班肯将富贵如沙砾岂视民生若草菅酒史续成真乐地倾壶自可驻頽顔
　　其三
　　万金难买此身间吊古无庸涕泪澘禅让征诛皆故迹王侯将相几多班静听林杪花闲鸟时看墙头屋外山儿诵诗书妇解织先生怎不破愁顔
　　赠晋州郭父母
　　保障依然古晋阳细侯竹马拥成行仁风播作秋风洽惠泽流如雨泽长叔度重闻歌五袴召公再见诵甘棠御屏应已书名姓渤海朝歌足比量








　　兼济堂文集巻二十
