<!-- { "loadSidebar": true } -->
　　收粮剔弊在畺吏转漕戒迟系运员【福崧奏上年应徴漕粮严令司道等实心督办明示劝惩小民踊跃输将于十二月初旬即已征完积弊虽已剔除恐督运员弁不能依限催儧辗转稽迟正在督饬】冬兊冬开兹已副早来早返自无愆【又据奏称派委将偹丞倅等官前往查催并饬粮道督同各府县及领运员弁上交兊已据禀报于十二月二十四至二十七日先后全数兊竣开行是冬兊冬开已渐复定制矣政贵有恒予惟不敢少懈以时戒饬庶不致废前功耳】虽分各职要同济可谓今佳忘昔延一念怠勤闗理乱孜孜刻敢懈仔肩
　　题唐人雪景
　　勾勒无皴纯古法山青雪白景殊胜底须唐李寻名氏恰有石渠证右丞【是帧虽无作者名欵证之石渠寳笈所藏王维溪山雪渡图绢素设色相肖定为唐迹无疑】
　　辛亥仲春
　　社稷坛礼成述事
　　中祀昨年蒇【前嵗予以夀届八旬精力尚健拟归政以前于　中祀皆亲祭一周以申诚敬至上年已经次第蒇礼】
　　春祈今嵗仍　　【大祀仍勉躬亲执礼】辛穰欣叠值【二月值辛夘】土徳幸重徴【是日五行为土】所勉心无逸惟希稼有登耄龄兴拜缓欿若益兢兢
　　题吴彬山水长幅
　　山隂道图向曽题【内府旧有吴彬山隂道上图长巻所绘千岩万壑刻露清峭洞心骇目较之山隂真面殆有过之曽题长歌】其巻计长盖数丈巻可为长幅不可竖难横易理不爽而此幅将逮丈长出竒豪迈匪夷想笋峰峻挺各矗矗琳宇悬居见往往山环水抱路欲穷桥接舟通心忽敞是何境也非人间杜老青鞵布韈傥措思弗易乃入神运以妥贴非勉强拟之英雄善欺人例乎丹青斯见枉
　　春仲经筵
　　讲学依然八十翁经书理晰不同同如闻一贯斯知十允执两端用厥中【是日讲论语回也闻一以知十赐也闻一以知二大禹谟允执厥中】实践期惟慎宵旰虚辞岂尚艶云风外王内圣宁殊道望未见诚惭愧躬
　　烹雨前茶有作
　　新茗浙西贡筠鑪烹试尝那因论火候足以识春光芽防雨前度【按雨前茶祗闻为谷雨不闻为雨水也是以许次纾茶疏云清明谷雨摘茶之也清明太早立夏太迟谷雨前后其时适中即前人题咏如蘓轼诗浮石已干霜后水焦坑间试雨前茶又胡悌诗玉髓新烹谷雨茶盖无不以谷雨前为早者又按学林新编云茶之佳者造在社前其次火前亦不言早至雨氷前也乃近日贡雨前茶于二月初已到计其摘制时当在雨水之前矣因忆聂夷中二月卖新丝五月卖新谷之句为之心恻】梅依雪后香可怜聂诗外増一视民伤
　　司河诸臣各报南北漕运事宜诗以志慰
　　迩年转漕饬诸司次第封章满志披淮泗首帮黄穏渡【前据江南河道总督兰第锡奏重运漕粮大河卫前帮船二十二只于去年十二月十九日行抵恵济闸守冻兹准淮扬道谷廷珍河标副将郑永泰禀报所有大河卫帮船于正月十三日申时渡河酉时收进杨家荘地方与日前李奉翰和琳所奏无异乂称后跟泗州前帮船二十二只及扬州卫二三两帮船六十二只亦俱次第前进水势浮送有余】豫齐新运徳开宜【山东巡抚恵龄奏豫东二省漕船均于上年十月二十八日先后防赴徳州一带守冻入春后天气晴融冰凌渐化即饬文武各员及该道等催令及早开行以副例限现在己报于正月二十八日挨次开行】并资汶水得相济【又据李奉翰和琳奏称去冬今春雨雪频霑各处泉源旺盛汶河水势充盈如南旺蜀山马踏等湖业已收逾定制足资济运现在南旺启除汶坝宣放汶水分铺南北上下河道可期一律深通俾新漕得以迅速前进】且入天津行弗迟【天津镇总兵蘓宁阿奏山东徳州卫正帮自正月二十八日开行于二十九日即入直安陵首境又据恵龄奏豫东各帮粮船连前共十七帮六百一十一只俱于二月初二日已时全数催出山东柘园境北上连年经理漕运诸务不遗余力而其效亦即立见上年漕艘于七月初旬全数抵通为期更早兹据司河诸臣奏报水势情形及南北各帮开行日期将来新漕早到早回可与去嵗相同惟兾春霖续沛挽运益当遄速耳】慰志可期符去嵗春霖继否尚厪之
　　赋得眼镜【得他字五言八韵大考翰林题】
　　借明偷日照泛逺出洋波满剌加称始元防古乃多【唐宋以上不闻有此物】竒名曰靉叇【见庶物异名疏】老景助婆娑非镜偏能鉴【玻璃镜后以水银拓之乃能照物】弗铜那借磨器嫌玻璃燥品贵水晶和【眼镜多以玻璃为之近更以水晶者为贵以玻璃出于冶錬不若水晶无火气不致损目也】终属资人巧应防致目讹云通岂免蔽在已可由他虽八旬屏【上声】用【予从来不用此】聊因示理哦
　　大考翰苑黜陟事毕因而有作
　　考绩明廷选木天劝惩要以防羣贤绿牌觌面详详审硃笔按名一一填考行【去声】兼之求古茂取文亦弗尚新妍例如
　　中祀吾事毕【大考翰林每隔数年一次以明黜陟计归政以前可无大考之事矣例之近年于中祀皆亲祭一周亦予尽君职之一端也】归政欣于近四年
　　湖南巡抚冯光熊奏报漕船全数出境诗以志事
　　事固因人亦赖时
　　天时人事实相资【近年筹办漕务经画多方竟符冬兑冬开旧制可知事在人为但中途亦必须风利水足方得遄行无阻天时人事未始不相资也】漕船归早来自早政鉴慰兹惕在兹【据冯光熊奏湖南漕船于上年十二月十七日扫帮开行】合以阻风弗冒险待其息浪亦非迟【又据奏途中遇风时不敢冒险前进风息即昼夜催儧已于十二月二十六日全帮出境计时尚在嵗内亦不为迟】西江尚未闻驰报便命邮筒速问之【前据姚棻奏江西省漕船已于嵗内开行而出境日期尚未奏到因即降防驰询】
　　江蘓巡抚长麟奏报得雨诗以志慰
　　查赈莅淮徐雨霑五寸余【长麟奏称于正月二十八日查赈至徐州府属之睢宁等处隂云四合细雨连绵至二十九日止据报得雨五寸有余并据附近之砀山萧县铜山沛县丰县邳州宿迁淮安府属之桃源清河山阳安东盐城阜宁海州属之沐阳赣榆等州县报称同日得雨自五六寸至深透不等不惟已种春麦借以资培即甫种春花亦得早为出土等语】蘓松报以向邳宿霈斯初【前据该抚奏江宁蘓州松江常州镇江扬州太仓等七府州属于正月十四五等日先经得有春雨惟邳州宿迁一带为去嵗被灾之处亟望甘霖兹亦得有透雨实堪慰幸】正值京畿雪【正月二十八正值京畿续得雪泽虽南北寒暖各殊春膏可称普被】因推齐豫墟佳音却未递【齐豫两省居南北之中自当一律均霑乃尚未据奏到殊深盼切】悬望意为躇
　　仲春游玉泉山静明园
　　仲月几闲命清跸静明佳处试徘徊滔风动后催新萼积雪消余出冻荄春冷虽云羣卉勒泉灵却见一株开【北方虽际春分而天气尚寒惟玉泉之水经冬不冻是以今日来此其旁山桃竟有开放者】谓他遮莫夸先进即看韶华衮衮来
　　华滋馆
　　带水复屏山春和书馆闲传餐常取便勅政亦斯间无逸一心切有怀万姓艰奏章今日少惕若弗怡顔
　　翠云堂得句
　　昨嵗憇于斯栝卉分明辩【华滋馆后为翠云堂有金时双栝峙于堂隂】前后久暂间【谓栝久卉暂】哓哓纷未免古栝及时卉岂具伯仲拣则兹五字吟辞多躁非善掷笔笑而去一时兴偶遣
　　竹罏山房
　　第一泉清试新茗【淅中雨前茶适贡至】自然澄虑复兴思岂非日日饮食用【每日茶膳房俱用玉泉山水偶来就近烹啜尤觉甘冽异常】喜近吾犹未免斯
　　古泉那借春新旧【诗人率谓春水初生然灵泉万古岂有新旧哉】万载皇都利众生【玉泉灵源濬发畿甸众流皆从此潆注恵济羣生永资利赖】一举杯间厪永念随时可以悟持盈
　　题圣因综绘
　　圣因综绘以何名志在西湖述在京【西湖圣因寺昔为皇祖行宫辛未南巡防图至京肖其景位置于比为静明园十六景之一】昔日
　　尧游曽悦揽当年
　　舜建永摅诚【雍正五年定寺名额为　　皇考御书】南巡六度所必至浙望一时无少更绿水青山那系念未能忘者是民情
　　冠峯亭口号
　　一亭峻挺冠嶤峯湖态山光入眼重设曰肖其南北两春云作雨不妨浓
　　山东巡抚恵龄报得春雨诗以志慰
　　江南昨报雨即缱豫和齐东省兹腾疏春霖率润犂【昨以江蘓巡抚长麟奏报得雨即意齐豫两省或即一律均霑兹据恵龄奏东省于正月二十七八及二月初五六等日济南泰安武定兖州沂州东昌青州莱州登州等府属之五十四州县各报得雨二三四寸不等该省去冬及上元后连次得有雪泽今复普霑春雨二麦菜蔬益加长茂转瞬大田亦易翻犂农畴共乐春耕民情甚为懽悦】于农利实溥查属奏因稽【恵龄以行查各属得雨情形待其报齐是以奏至反迟于江南】且幸霑同日【东省得雨正与京师江南霑泽日期相同春膏普渥益感　　天恩】天恩叩渥兮
　　咏淳化轩庭梅
　　春寒今嵗勒花荣淳化庭梅却发英讶看舒风迎玉砌悟因防暖罩氊棚笑嬴盆树枯和菀【屋中盆梅却烂漫矣】幻结山桃弟与兄【近日山桃始开】芳谱何须分次第傥来七字偶摅情陜西巡抚秦承恩奏得春雨诗以志慰
　　春雨总称甘于膏岂厌贪欣闻奏陜右【秦承恩奏陜省正月内西安延安鳯翔汉中同州兴安商州邠州干州等九府州属先后具报于初九初十十九二十六等日得雪二三四寸不等省城一带于二月初一二等日得雨二三寸不等土膏霑洽实为夏收丰稔之徴】仍盼报河南【昨据江南山东奏报得雨日期俱与京畿相同兹陜省亦获春膏河南居其中自可一律均霑惟盼早晚奏至以慰缱念】麰麦收将卜黍禾种亦堪西瞻为民庆先甲穰符三
　　题宋人布画山水图帧
　　宋丝【刻】唐绢咏之屡于布为图得未哦气象万千出手迹频繁装潢惜名磨【是轴以布幅为图而笔意苍老楼台界画更为精彩较之细绢苔牋不啻过之惜无作者名欵当縁嵗久频经装潢以致残阙耳】细纑玉版堪方比白叠苔牋竟胜过续辑石渠欣剏体【内府旧藏绢素名绘最多从未见有布幅者近命内廷翰林续辑石渠寳笈得此可称别体】慎乎好【去声】耳抱慙多
　　山东巡抚恵龄奏报南粮首帮出临清闸及仓场侍郎奏报北粮抵通州诗以志慰
