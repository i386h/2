<!-- { "loadSidebar": true } -->
　　志奉林园抚嵗行时返禁垣【冬令应进宫办理诸务颇多　　皇太后则以园居为乐不敢违也故每于冬至前方奉以还宫而往来问　　安亦不过经旬数年以来率为例事矣】却已周旬踈
　　定省遂教清晓命舆轩适防冬令景逾洁且喜
　　仙壶气尚温退即苑宫成小驻明牕书史静堪论
　　微雪【十一月初八日】
　　明识三冬逺早希三白佳祈年虽切意望蜀实先懐夜半生云报晨侵落雪皆旋晴甫及寸惜念若为排
　　诣斋宫
　　玉帛太和视城衢大驾行到
　　坛先展
　　拜宿室益屏营安静微阳养熈怡诸虑清隂晴间【去声】终日望雪独萦情
　　冬至
　　南郊礼成述事
　　羲爻庆值复来旋敬诣
　　南郊大祀
　　天寒暑推迁发初律
　　祖宗陟降侑
　　皇干嵗终隂饯丙戌昨日吉阳生丁亥年【是日丁亥与新嵗干支适相符合】绥屡谢诚叨
　　厚惠更祈膏雪被农田
　　金廷标长至添线圗
　　香阁权抛绣帧忙徘徊曲院不妨凉别开生面观曦影也觉量増一线长
　　除夕
　　嵗月又周覃隙驹那驻骖灯花腾吉耀香穂引祥馣殿咏宁辞百屡绥幸遇三遥知农舍畔复值照田蚕







　　御制诗三集巻六十
　　钦定四库全书
　　御制诗三集巻六十一
　　古今体一百二十四首【丁亥一】
　　丁亥元旦
　　玉衡七政复周旋万物根棋元气连绛县老人书亥字唐宗贞观纪丁年十思一疏谁应尔斗米三钱未易然政要揽披筹政要与吾共此頼英贤
　　元旦试笔
　　寅月寅朝时正寅条风东北吉占春
　　慈寜贺节千官率元防临朝万国轃奉以三无畏夙夜敛时五福钖臣民漕糈普逭思藏富分省始从今嵗轮玉胜珠旛扶绮檐罘罳晓日煜光暹三阳律始资条逹万姓心殷引养恬嵗美人和滋栗栗地容山止牧谦谦例应有句倡诸作江砚宣毫即景拈
　　题檀玉如意
　　檀写渭川竹玉成阿阁凰居然胜犀镂那更借金相不变质藏璞恒留节负霜吉人祝如意周雅咏髙冈
　　边文进双喜图
　　梅舒寒蕊竹笼科喜鹊双栖乐意多寓兴若云征吉语所希嵗美与人和
　　放生
　　荥阳逭沛公遂有放鸠制巴陵则放鸦用以卜新嵗因之传放生隂隲盛后世鸟兽虫鱼鼈其类初不计甲者谢曽公东斋曽备记其事始儒家讵出缁黄议羣生非自投仍由人捕致捕十活五六遇放复遭系害生縁放生匪爱害实暨小道虽可观致逺则恐泥
　　玉盘謡
　　玉盘昔为厄鲁用定功献阙早曽颂那无遗弃沈沙间概弗捜求劳驿送回城伯克觐轮年以此表诚充土贡贡亦弗却赏从厚仍愧不胫天府羾徒观制朴泯雕镂鼂彩辉辉盈尺洞昆仑重器昔成謡深足圆唇此其仲乳香久谢贮穹庐幸尔文筵伴清供幸兮谢兮盘两忘我则汤铭思折中
　　鲁治百花巻即用卷中题句韵
　　蜡梅
　　清冷香无烟火气萧踈态却粉脂妍重帘暖阁烧银蜡相对金英饯小年
　　兰
　　成图可识神来笔纫佩定知香满衣青玉堂恐未称雅宜九畹傍柴扉
　　牡丹
　　欲滴瀼瀼露未干金钤那借防朱栏屈闾陶宅无湏此只合东山伴谢安
　　白桃花
　　月明与李难分色春到于桃别有花忽讶境逢大庾岭欲从姑射覔仙家
　　长春花
　　梢头月月看花放四季难分花谱门临水一枝宜照影有人疑是苎萝村【此题首句用新字以其非近体格故易仄韵】
　　绣毬花
　　几度江南见花朶【江北无此花盆植者亦不见】只疑枝上雪攒毬玲珑簇就烟霞体防缀真宜山水州
　　红桃
　　色如中【去声】酒微含晕笑即无言亦可怜一树蓦然遇篱外鬬输却讶咒刘仙
　　蝴蝶花
　　化生植长【上声】亦何竒立字安名偶一时栩栩试看虫与卉谁賔谁主定谁知
　　栀子
　　闻説西方金色香谁教换取玉为妆设如天女空中散不着维摩自有牀
　　荷
　　鲤鱼风动柄相摇破叶踈花势若飘却是色香真净处水天了了照清寥
　　刺縻
　　多刺休嫌艰晓妆防遮偏合种围墙谩言寥寂无人采小蝶飞寻翅茧黄
　　百合
　　花白雅宜间【去声】药栏根甘还可佐厨盘设逢红紫争顔色应笑空成适越冠
　　紫薇
　　常开夏里轻盈色亦散风前淡荡香却笑无心花木种那知世有令和郎
　　秋葵
　　自有叶隂能卫足却无花馥解薫衣图成似顾真葵笑免逐秋风片片飞【巻中此题首句用凄字亦以非韵易之】
　　菊
　　东篱正虑酒空觞送喜王新醖香便可相陪牡丹紫底湏重忆郁金黄
　　桂
　　看无木本向庭栽讶有天香扑鼻来谛视方知尔为者间【去声】他紫菊几枝开
　　木芙蓉
　　木末芙蓉见一枝楚辞深致雅堪思清江碕岸斜临处照影无知若有知
　　茶花
　　枪旗春月已舒叶氷雪秋时乃吐花羞煞东风莫相问人间祗解品芽茶
　　秋海棠
　　小字唐宫真恰当谁传当日内家言大如委地花钿际廽望延秋空有门
　　水仙
　　髙似孙言具神解【宋人为水仙花赋者】湘夫人耳亦湘君【櫽括似孙语】试看照影清波里尚觉夷犹防楚云
　　山
　　火色宁妨腊月寒猩红髙下压回栏滇中品有七十二一一谁能取次看
　　梅
　　嫣红姹紫诚何限不到寒梅未是花足见山人意所托氷姿写殿一枝斜
　　陜西邠州民赵资八世同居赐诗旌表
　　同居数世史稀见九嵗之间三见之【干州民甯尔强同居八世泾阳县贡生张璘同居七世前经陜西抚臣于己夘乙酉等年具防题达曽制诗赐扁额以旌和睦】讵让魏书诩杨【播百人共爨】李【几七世同居】果然周化在邠岐一门八代不分箸六十五人常共炊屡与摛词示旌表端因为治重纲维
　　题古玉斧佩
　　覩玉之质弗覩英英华敛尽惟老成虽无其人存典型睾然望古遥集情佩佩韦义各行无故不去训独精或琢为佩斧其形所取能断喻廉贞干刚着象予聪听
　　新正重华宫
　　新正简万几丽日蓲三阳青宫迓青祉月宇忆月将坐言起而行何有致富康九重绮嵗佳茅屋那可忘惟是勤庶政随时批奏章
　　加赈山东去嵗被水州县诗以志事
　　十行寛大诏非虚贵实济宣尼亦有言急周不富继念彼青齐境田潦遭去嵗蠲赈虽已行未可按常例灾重十七属【申命抚臣于去冬确查惠民阳信等十七州县被灾较重】其次廿九暨【次重者齐河济阳二十九州县衞所】均与一月加稍救闾阎匮仍勅方伯臣以及大小吏董率善推行俾民受真恵
　　祈糓斋居
　　上嵗虽占三日晴【吴谚以正旦三日连晴为三朝红占年大有】吾方盼雪意殷萦情知春月长才数【上声】眼望冬朝过已惊泽欲早霑自我始恩宜下逮騐民生簴原彻乐楣悬炬紫禁清宵未解怦
　　陆治花卉巻用彭年题句韵
　　嫋嫋仙妆宜照水棱棱玉骨迥凌尘底縁似听长吟调笔底从知别有神
　　右水仙
　　虽红那借胭脂色不白仍饶清浄芬千载孤山山后麓墓门雪夜防逋君
　　右红梅
　　纵鲜幽香颇饶韵雅供清咏复宜图名茶谩诮无茶用红玉辉辉饤夏瑚
　　右山茶
　　彭年题水仙首句用轻字后二韵则用十一真轻在庚韵与青蒸或尚可通用而于真文元寒删先之通韵各不相渉然亦惟古体用之近体则不宜假借也吴人读真文庚青每不能辨字音之轻重徃徃有误用者今和其韵则不当复沿其讹因改首句不用韵以正之其题红梅诗芳与君同用则芳乃芬之笔误并厘订而辨识如右
　　咏汉玉糓璧
　　自是周家器偏称汉代遗何时出地府早不赞朝仪土绣露如裛华风宛披情欣兆多糓绥屡岂其辞
　　咏温兰
　　盈缶有孚气至呈与梅同臭不争荣楚辞设以春兰例知尔应为欲速成
　　题金廷标掣笔图
　　总角习书饶腕力掣从背后得难求倚窓法防独闲坐应是驰情托逺游【用王珣伯逺帖中语】
　　降旨加赈江南去嵗被水州县诗以志事
　　清口虽诚利下河【自定视五坝水志开清口以泄洪湖之涨下河连嵗丰收】黄堤那保永恬波恠哉秋仲致灾覩【去嵗八月中黄河上游骤涨忽于徐州之韩家堂漫堤而出濒河间被偏灾虽刻期修筑隄口民皆安堵而下江之铜山萧县上江之宿州灵璧等九州县被灾较重因普命加赈一月】幸矣冬初蒇事歌纵未蔓延遭者苦即云振救廑犹多新春施惠宜加赈祗有忧民志不磨
　　诣斋宫作
　　预宿斋宫縁祭
　　辛銮舆晓出凤城闉街头物价羣言贱郊外民生独廑贫
　　已是三冬空望雪况逢首嵗举
　　祈年眀当防惧邀
　　鸿贶无寐心因问夜悬
　　祈糓礼成述事
　　垣门侵晓进櫺星
　　宝殿祈年迓始青一嵗首钦惟
　　大祀三农普贶赖
　　圆灵配之
　　祖考遵羲象荐以豆登式雅经希雪冬过逮春入屏营吁曷
　　惠其寜
　　丁亥春帖子
　　南郊祈糓日东陆立春时
　　西母増遐算北辰迓介禧
　　有数诗三百无邪蔽一言青屏咏春帖丹扆体乾元棣通一气转洪钧日吉欣逢叶悉新荡荡九瀛知令节熙熙万物望昌辰
　　立春日重华宫茶宴廷臣及内廷翰林等并成二律
　　出震羣欣规主东勾芒一气遍寰中雅宜聨句宣内翰不在呈祥奏上公枝暖万年曦蓲妪门开百子候盅融升平慢诩明良防若谷吾方益守冲
　　绮嵗青春迓初祉肆筵授几防重华敢言濬哲惟増愧谁献弼谟欲拜嘉瓯是三清承潏露杯非中圣泛流霞摛词底事艰佳兴都为心殷望六花
　　立春日得辛
　　祈糓礼成于重华宫小宴大学士内廷翰林等即事聫
　　句【有序】
　　亥书绛老积筭为二万六千闰法尧年定时得三百九十纪嵗阳之大盛
　　夀叶弧南騐日吉于悉新春生斗北方气转青郊之候
　　值糓祈
　　苍宇之辰条风应而樵蒸始升田烛晃而农祥时正迎厘有恪新韶适吁绥丰旋轸如临广陌式觇熙皞喜太和之呈象盎若登台举嘉防以洽情蔼然宣席乃张曲宴啓重华征令节以聨吟召侍臣而授简拈十一真而为韵欣兹春与辛俱合四七纬以成篇譬彼星随舍转惟是情殷省嵗膺
　　福爵而庆普逢年因之乐在同民抚春弦而仪成卜昼和宜视唱予一人犹凛旦眀颂勿忘箴尔诸臣漫矜月露
　　【御制】强圉初开渊献春节朝更喜恰逢辛
　　祈年宝殿祈韶祉
　　协律旋宫协令辰嘉种诞贻昭
　　景贶烝黎率育戴
　　髙旻夙排
　　法驾临
　　斋寝【臣傅恒】早布
　　温纶徧隰畇润覛土膏占嵗稔暖蒸莩甲騐时醇南弧
　　含誉符南极【臣尹继善】北斗延禧卫
　　北宸椒柏赞馨闿首序陶匏表质肃眀禋绣裳陪位千
　　官集【臣刘统勲】
　　绂冕当楹九拜彬夜色霏微瞻束炬朝曦靉叇接燔薪
　　少阳司运玑衡合【臣阿里衮】
　　【御制】泰紫函龢肸蠁申璧荐苍灵规执玉乐调太蔟物生寅天街韶令凭舆阅
　　人海欢喁夹道轃露拂蜺旌传
　　御跸云依
