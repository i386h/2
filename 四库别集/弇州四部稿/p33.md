<!-- { "loadSidebar": true } -->
　　忆昔弹冠事明主奕奕轩车走环堵雄白那能守一身雌黄直是论千古当时意气逈堪怜家难飘零燕市边乞食监河无羡粟槖饘深室不论钱骠骑沉沉似九阍低头抢地欲销魂生男未免仓公辱失势方知狱吏尊吞声余息还如死削迹何人是知已挂劔空余落日心援琴几废髙山指生平国士定谁如消息经年恨有余千回杜曲杯前梦一字衡阳鴈外书野夫昨夜惊耳热闻有金明雨中辙青镜婵娟欲奋飞掩泪沉吟更愁絶吴明卿以再调至京值余方事家难不数数见也于其行聊以拟古歌二章赠之南冠楚音相对歔欷无复易水慷慨之致繇才气都尽耳
　　薫风如饴昼履霜之子何役向河梁哀鸿摧离披翔有似游子不获宁往遘千绪结中膓欲言未言以彷徨浮云踟蹰鉴我伤谁言无情不见明连城如山拉然崩穿墉啸莾伏豺狼鬼车旦鸣獝猖狂嗟嗟独留殢髙堂黄河浊流限清湘子今胡为厌故疆
　　其二
　　浮云淡淡日就沦请室漫漫何时晨我欲偕子无因羙人如花玉为顔妙舞黄鹄体僊僊何以当笑黄金千众女謡诼令亲踈失身为君君不愉空房迢迢清夜徂东邻弃娃仲卿妻生少不谐常独栖兰摧璧陨委涂泥兰摧璧陨宁再全君恩虽逝犹当还为君抵节歌盘桓栈马当刍意流连仰看北斗正防干迹往虞来伤肺肝










　　弇州四部稿巻十八
　　钦定四库全书
　　弇州四部稿巻十九
　　明　王世贞　撰
　　诗部
　　七言古体五十四首
　　罢官杂言则鲍明逺体十章
　　肃肃南山松本不畏雪霜东家牛羊西家斧剥琢憔悴令人伤丈夫四十彊乃仕我今三十四还乡非因倦防恋丘壑直是家难谢冠裳邻里老翁恠我红顔未凋歇前劝葡萄美酒玻璃觞再拜谢老翁我今有酒不敢尝胸中珠玑十二斛斛斛十黄金欲吐复摧藏留照男儿一寸心丰城宝劒如得出改作鎌刈向长林
　　其二
　　梁王太傅三十三日夜掩泣向重原我今幸加一日长罢官归去复何言南山谷头一种兰获免剪刈愁霜寒折置懐袖中虽云枯槁香未残千秋意气尽今日别有长技出人端请看樊郦绛灌竟谁在曲肱蔬食不足叹
　　其三
　　东家请急归骊驹玉勒多光辉西家乞骸还秋风尽买南山田我今遘家难仓皇荷恩休囊中俸钱支取尽明年要典鹔鹴裘男儿有身饥亦可恨不饱杀安昌侯
　　其四
　　昔时骑羊总角儿三三两两诵书诗顔衰鬂秃不称意犹挟残编乞有司人生欲官不可得问我得官胡弃之六月绣襦绮袷黄金胄行人拍手好威仪与君谈苦君未信请君自衣还自知
　　其五
　　今我对酒哽咽不能饮诸君且为尽一觞南山耿雉入兎网北山甜李代桃僵直弦曲钩那足问齐竽赵瑟不相当少年读书数万字一字不入五侯七贵塲孔家熙先悔作贼三十左右尚书郎
　　其六
　　昨日罢官归今日度闗梁闗吏喧呼前致诘胡不倾倒书生囊磬折聴讥征一一为奉偿僮仆面如土怨我鱼服不自量我今舍此欲何服金带错莫无精光诸君但怨莫相就飬鸡牧豕正仓忙
　　其七
　　东船少年破衣不掩胫秋风肃肃皮肉冷昨者蒲博胜十钱从朝懽呼迫至暝西船老翁紫衣何赫奕七十悬车二千石少儿恩请未授官日日抚髀长太息人生悲喜宁有穷老翁冉冉向下舂但令少年作老翁
　　其八
　　饮用葡萄九醖清泠之美酒焚用都梁百和旖旎之妙香骑用金鋄流铃蹑怳之宛马坐用垂苏浑银平脱之胡牀愽塲姬馆使意气东郊南陌争辉光顾谓竪儒子安用终日仰面看屋梁胸中贮书千万巻两人担将瘗北邙
　　其九
　　爰居海上来飞至鲁东门鸣钟击鼓奏牺尊低头结膆不能饮哀鸣踯躅欲有言温沂寒泗有息壤区区饮啄自生存女家司冦接淅就长道何不留置明堂享清庙于嗟三卿太草草可以人而不如鸟
　　其十
　　君不见汉班姬増成避宠时团扇掩泣秋萤低银牀象簟一半冷绮戸寂歴流蛛丝此时飞燕在昭阳君王一身尚不足赤鳯飞来燕侍郎十五吹箫庆安世寻常掣履冯无方长安道上黄金偏但至西坊甲第不复前竖儒杖头挑一钱亦足买醉春风颠我今无言君且眠
　　明佐防梁无资作歌见援聊此奉复
　　北风吹汉银涛颠客星夜簸不得悬自从幞被青州出陶令囊空无一钱陨涕仓皇诀妻子行乞佯狂燕市里落日谁怜故貌非青云乆信雄心死吾家弱弟惭小陆洛下东西两间屋披肝未拟阊阖回洒泪如添海波续门前春雨新緑苔长安车辙无时来杜鹃吞声鸰哭空庭寂寂荆花开王郎昔卧平津馆裘马春生上林晩不合汚它丞相裀何人更进王孙饭月比侏儒少一嚢谁怜贫病有东方昨夜细君应见让不如枚叔去防梁慷慨相逢并羁旅狐白何当御君暑亦知羊角卧空山亲在微躯未堪许
　　短歌答张幼于茂才
　　白龙宛转逢泥淖渔人色喜路人笑空衔一寸明月珠眼底无恩可相报张生赠余瑶华篇狂歌陨泪秋风前何时共鼓沧波去海击三山吞紫烟
　　徳甫数辱解衣之惠而负约不来乃成此赠
　　邂逅逢君蓟门市一语绨袍解相衣课儿日日扫衡门五马朝天不时诣乍可成都典鹔鹴谁从北海怜精卫青门祖道自衣冠搔首何人泪暗弹读罢残编游侠传五陵霜色至今寒
　　长短句奉赠沂阳王子
　　君不见沂阳子胸中磊块无不有鸿都十上垂白首七尺犹沈阛阓间片言虚落公卿口归来买田无负郭抱膝哀吟动寥廓琥珀春浮大白明芙蓉日抱双丸跃沂阳子卓荦一丈夫何不南扫百粤北幽都虎可咀龙可屠六翮欲奋青云徂沂阳子咄咄勒成五千言胡为乎长风东南来吹上赪鲤鱼两角外衔垂流苏中有三尺素启之灿烂霞文舒奕者刘生致区区道尔问讯余何如又不见野人自防几两屐日日吴山弄秋色沂阳子仰面看屋梁万嵗千秋更愁寂
　　徐子与自郡谪归诸名士同泛石湖分韵得纸字
　　石湖天开镜中水烟涛东浸吴王垒峰头古刹接上方松阴半落澄波里日月浮沈总跳丸云霞舒巻时成绮问谁游者徐使君归来沾沾殊自喜髙第不拜颍川金新诗空贵洛阳纸以兹五马倦买臣欲泛扁舟随范蠡野夫兄弟操酒船重以吴下诸名士据石雄披万里襟枕流清洗千秋耳醉狂颠倒为子歌立波摧空大风起榜人色夺催欲罢回首中原暮山紫骊龙有珠郁未吐夜色苍茫暗归舣但住十日了不妨君不见五湖已属王元美
　　林公励志薫修七日不食走笔问之
　　东林公东林公禅房寂寂苍苔空七日不受人天供出门双颊桃花红我不愿白牛乳回汝黄金色亦不愿一麻复一米令汝肌肤削如腊藜羮豆饭香且圆树影忽过牕西偏即呼杂食吾亦可饱啜松风任意眠
　　徐炼师道塲致双鹤作歌赠之
　　何来双白鹤口衔双玉案翩翾辞委羽嘹唳度银汉青城道士徐佐卿自言师事浮丘生芙蓉星冠铁如意独呼此鹤朝天京野夫亦有烟霄癖名姓犹然挂仙籍欲向缑山月下游因君倘假青田翼
　　答李伯华文选
　　王子昔把青州麾牙旗甲帐争光辉与君快饮垂一月女郎山头云不飞仓皇家难挂冠去依旧江南一布衣世情反覆东流水选部门前亦如此车马新年罗鸟雀荆榛旧日皆桃李惟有邺侯三万编青藜荧荧夜欲燃主人倦读命所狎弹碁陆愽讙相先小舞安花砑光帽长吟就草菖蒲笺报君此时头欲白男儿读书饮酒差足适中山罏头千日眠不然老作君家记室死亦得
　　醉题曹子念壁
　　君家一椽如牛屋门外轮蹄宛相续老侬自好歌鹧鸪上客时能舞鸲鹆牀头莫问明日米盘中且办今夜肉我笑曹丘非长者君言王湛真痴叔丈夫有钱不解使老向儿曹作驹犊
　　周昌自金华丞入计迁太守赋此赠别
　　宣州醁醽琥珀斚玉龙桥头为君冩试问百城山海间何如半刺风尘下仙人再见石作羊童子重迎竹为马唯有东阳旧日腰总是工诗不堪把
　　赠张伯起应试南都
　　见君叔夜眼已青及见元方心转倾孤帆挂雨动秋兴为君且赋秣陵行秣陵浮云壮北阙丛桂含香待谁发醉艇时凌朱雀烟吟鞭缓踏长干月江头小女字阿敷十年工瑟还工竽一朝身在黄金屋始信红顔与众殊
　　送张幼于应试南都
　　楚乌垂天翼荆璞连城珍三刖终见赏一鸣始惊人釂君大白为君醉黄金渐轻士渐贵丹杨解唤孝亷船御史难胜文学议江东才彦何纷纷自言徤笔俱凌云由来士简能工速莫作词塲第二勲
　　寄许左史兼讯西亭王孙
　　词客不寂寞故人多辉光许侯自厌五马去十年相齐复相梁大梁夷门已非故大梁游侠犹倾慕共道青云公子交还夸白雪相如赋病夫偃息东山庐自言于世无所如倘遇汉朝刘子政为求鸿宝枕中书
　　和徐荆州覆水歌
　　黄姑步头天如赭帝遣丰隆策风马使君莲叶轻且柔长年醉颠不自由须防俯身谒河伯为言时平莫轻掷头毛曲局衣作结使君莞尔防人摄忆初三月下荆州峩岢巨艑横江流青山百叠过一瞬飞帆逐天天欲尽门前小港拟黄河人生咫尺饶风波安危去矣勿复道读君新诗为倾倒真珠错落瞑光破老鲛无声泪潜堕不为生犀照夜央宝藏空寒警深卧
　　题餐英巻赠金陵赵生
　　蓝田老翁解种璧南海太守仍煮石争似侬家篱落边长贫不乏黄金钱侬今亦号天随子手摘此花和露饵湘江乍可荐灵均甘谷何烦遗伯始为侬朗诵餐英辞清波溢齿天风吹胸中秋色三万斛底事商山寻紫芝
　　马节妇吟
　　芙蓉作花栢作叶秋霜栖机月栖襭银缸单照影底身玉筯双垂眼中血夜台低回见君面别时蛾眉尽成雪还君寸心如寸珠炯炯寒光犹不灭
　　孤鸳篇
　　水石斋中小池鸳鸯忽去其雌曹生子念命余作孤鸳篇敬美当和之
　　摩诃池上两鸳鸯和鸣交颈共翺翔一朝雌去不相待却使雄栖欲防肠不学秦家萧史妃翻成汉代买臣妻去似妖娼归北里留如戍客滞辽西生计凄凉枉痴待主人恩重心难改顾影犹疑怨耦从闻呼自愧空名在碧荇芳萍梦已虚红顔绣羽渐凋踈枝头恨杀连理树水底生憎比目鱼吴天独鴈声相亚臆中清泪如波冩已令明月不成机复遣寒霜摧半瓦总为情深有别离他生未是此生非孤魂倘傍韩冯墓依旧双双一处飞
　　为王复索赠所知因赋鱼字韵嘲之
　　玳瑁为簮翡翠裾红顔的皪胜芙蕖莫言天壤王郎恶犹是风流晋代余囊中马肝时自拭门外羊车恣所如侬今道汝乌亦好安用刺促悲前鱼
　　歌赠李生还四明【茂才以俞仲蔚书至】
　　四明少年慕狂客相逢便据侯嬴席手持俞生尺一书顾盼自许文章伯公车再上不得收钱唐水冷芙蓉愁为言生世无所愿但愿一识王青州青州濩落已如此金鱼顿掷归田里万事唯存物外身空名枉挂人间齿与君轰饮一月余醉看东海云霞舒髙歌未折儿党项谑浪翻遭时辈踈囊中有书须好恋功名飜覆如惊电归路毋轻白日驹何人预晓青云面君不见苎罗女红顔坐夺吴宫花伊昔吴王未相顾日日江头自浣纱
　　长歌答汪中丞伯玉
　　黒风吹海海怒号长鲸血牙恣所饕闽吏百城摧欲逃中丞气夺霜空髙一檄立扫三千艘捷书叠飞天喜劳防蹄雪压麒麟袍雕戈澁緑弓卧櫜辕门月寒静不嚣中丞雅志薄声酒邺侯万巻时入手青藜吐烟墨花走西京驱前建安后因之故人忽挂口使者双鱼破林薮越丝玉寒为余夀野夫自脱朱兠鍪太湖烟波天所酬酒船不檝任拍浮卧看日月双浮沤公方清庙悬天球顾我结束期扁舟公毋调笑我不愁男儿七尺俱千秋
