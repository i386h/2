<!-- { "loadSidebar": true } -->
　　北至应斋居日长蕴炎暑优霖已过旬【是月初三日雨】晴曦炽轩宇广厦尚郁蒸小民怨如覩曰豫騐咎徴踟蹰不遑处大田亦需泽又复望甘雨
　　夜雨【五月十四日】
　　傍晚云气作聚散势未定西山殷其雷弗雨心益怲强寐不成眠忽闻檐溜迸时徐时复疾遂以达曙竟既霑既足哉慰余勗敬胜
　　揽镜口号
　　不曾揽镜已多时白髪盈颠讶对谁叹我未尝言老者即今言老亦其宜
　　题史可法像
　　纪文已识一篇笃予諡仍留两字芳【丁亥秋因阅宗室王公功迹表传见睿亲王致书史可法事遂命于内阁检得其复书读而三叹乃制文书其事并附録可法复书于后乙未冬命大学士九卿等查胜国殉节诸臣核其事实定议予諡可法得諡忠正】凡此无非励臣节监兹可不慎君纲像斯覩矣牍斯抚月与霁而风与光并命复书书巻内千秋忠迹表维扬【侍郎彭元瑞以所得史可法画像并其家书装巻呈进乞书御制文因成此诗题巻首而向所制书事一篇及可法复书则命大学士于敏中书于卷中即以此巻邮发两淮盐政置梅花岭可法祠中并聼镌石以垂久逺】
　　夏至日
　　北郊礼成述事
　　执礼诣
　　方泽秉诚禋
　　厚坤配
　　天益光大载物永安敦二始函钟奏八成韶乐论前朝优泽霈叨
　　贶更祈
　　恩
　　北郊礼毕还御园因成五絶句
　　厯嵗躬禋沐
　　厚恩敢因暑节避歊烦若云
　　昭事如事
　　母触绪惟增不忍言
　　前朝甘雨尺余霑厯览郊原庆慰兼麦半收塲半栖亩黍禾助长露湑尖
　　西山漨浡雾浓生润逼轻舆课穑行设以目前收麦论却迟雨可却宜晴
　　觉生偶一尝香积【由　　坛还御园途经觉生寺毎于彼传餐寺僧以素饍进畧一尝之非全用伊蒲馔也】未悟无生那觉生回忆往年今【日】况惟余忍泪恨难平【毎嵗　　北郊礼成先诣　畅春园请　　圣母安再还御园兹惟因　　恩慕寺落成便道瞻礼追忆常年景况不可复得曷禁哀感】
　　北郊旋跸例园居况已园居两月余【子昔遭　　皇考大故二十七月后始居御园今嵗　　圣母大事正月二十九日恭移梓宫暂安　　九经三事殿应常诣　　几筵行礼即于御园持服以便谒奠兹既安奉　　山陵还京后升祔及恭进　　玉册寳诸大礼告成适当夏至斋戒宫中居逾半月今始还御园因思御园莅政视事与朝内无异况二月以来已居两月余且余年已望七迩年觉畏暑园居稍得清凉可以精勤庶务亦足仰体圣母在天慈爱揆之礼意尚不为过是以仍循向年　　北郊后园居之例惟不能似从前驻御园之待以三年究不免慙歉耳】只以长【上声】年兼畏暑初心未遂实慙予
　　恩慕寺瞻礼六韵
　　尊养畅春厯冬欲求
　　温凊更何从
　　天惟高矣地惟厚慕述
　　祖兮恩述
　　宗【南苑永慕寺　　皇祖为　　太皇太后祝厘所建畅春园恩佑寺　　皇考为　　圣祖荐福所建今为　　圣母敬啓梵宫即于恩佑寺侧名兼恩慕亦志绍承　　家法之意云】
　　圣徳宁资冥福报永思因启梵筵重阶临忍草韶光寂庭列祥枝
　　慧防浓忾若闻犹僾若见耳中
　　音与目中
　　容
　　大慈本悟无生防渺息长懐罔极恭
　　河南巡抚徐绩奏报得雨诗以志慰
　　中浣京畿复雨时【五月初三日京城得雨深透畿辅所报则西北优霑而东南较少因谕询豫齐情景若何嗣据覆奏皆有雨而未能普渥昨十四夜至十五京城甘沛零六七寸许禾黍皆资其利而是日云气甚浓所被必广兹据徐绩奏河南省城得雨月日分寸与京城相同为之稍慰但未知河北望泽各属能均霑否耳】靀南望大云弥未知各处霑膏否奏到连朝沐泽施麦已收完无碍稔【豫省麦收早于直此时来年久已登塲不虞蒸湿而禾苗正当长发得雨益为芃勃】稼方怒长正宜滋济宁亦报甘霖渥【姚立徳亦奏济宁一带十三十四等日亦得雨八寸早禾皆得滋荣而麦后未耕之地亦可及时翻犂种豆附近各州县得雨亦同惟济南各属未据国泰奏报因驰谕询之】独缱厯阳驿问之
　　题池上居
　　池上三庚度年来例有诗岂能弗居也遂与罢吟之触目多乏趣摛毫艰搆思柱楣如述传慙愧寸心知
　　苏尔相诗
　　差往缅屯因被羁【庚寅春因缅匪恳求觧老官屯围时曽有奉表还人纳贡之説久渝不至命云贵总督彰寳遣人往询而彰寳遽遣都司苏尔相持檄往缅境乃匪目诺尔塔将苏尔相羁于老官屯苏尔相屡欲引决不得留彼八年丁酉春匪目得鲁蕴愿将苏尔相送还禀致边吏总督图思徳据以入告然不免露迁就完事之见为缅匪所窥复尔居竒翻悔而缅目绽拉机又从中掣其肘益致反复迁延幸余预料图思徳之才识拘浅非能任其事者因改令抚黔而调李侍尧代其职并命阿桂往彼相机筹办二人措置得宜缅匪始知畏惧于四月廿七日差人将苏尔相及其随往之弁兵等送还内地阿桂等因讯録他犯供词以奏乃知苏尔相在彼情事为之矜悯】今知悔罪送还为兵传后实非佳也事贵先声信有之【缅地水土恶劣前此官军至彼辄多染病且有死亡者实非可用武之地故决计不复加兵昨嵗平定两金川受俘诛逆令所留缅目秤官猛等数人与观皆惴栗觳觫不敢仰视因纵之归秤官猛等遂于缅地传述中国威武防缅酋懵驳已死其子赘角牙继立颇知悔惧而得鲁蕴等又深虑获罪天朝终难安处因思表贡还人求许开关通市其悔罪之心实由先声所慑也】疠地瘴乡怜久汝氷天雪窖岂殊其设如比儗伊家武无子无妻谓过伊
　　苏武直未降匈奴如卫律李陵耳氷天雪窖囓雪餐氊岂能度十九嵗之久归而为典属国赐之二百万汉之奨忠不为不厚而李陵犹谓之薄盖彼既降虏所谓出妇无好辞耳至于娶妻生子则武故不得谓之全人而亦令其囓雪餐氊以延歳月乎司马迁所云附青云之士者史之美在此而史之病亦即在此矣因用武事故并及之
　　署山东巡抚国泰奏报得雨
　　遥缱济南泽沛迟防番驰谕往询之【前因山左久未得雨屡驰谕询问及本月十五日京畿普渥优膏而东省所奏是日仅得微霑不成分寸恐大田望泽孔殷或成旱象深为厪念复勅询之】幸闻仲月廿之四得渥甘膏雨及时【国泰奏廿四日申时甘淋漓至戌时连绵未止入土深透禾苗足资畅茂且云气浓厚所被必广俟各属报齐再行驰奏】麦早登仓原报稔禾方蔚亩正含滋南瞻不觉手加额普为吾民叩
　　昊慈
　　雨【五月三十日】
　　月半渥雨霑其后间【去声】霏近乃睛将旬歊蒸颇觉剧【卟】农谚五月旱率云利穑务收麦已入廪禾黍苗生怒弗雨实亦可盼以涤炎故南风送族云顷刻弥天布万珠倾栲栳横排复斜注迷离银世界纵望不知处葛衣那可当几席凉生遽胜于挥百扇因识天工钜【叶】
　　山西巡抚巴延三奏报得雨诗以志慰
　　驰驿方频问雨旸翼辰即接报霑章【前阅巴延三报雨折分寸似欠霑足即于折内批询昨因河南山东俱奏得透雨而晋省尚未覆奏复驰驿询之越一日巴延三奏雨之折即至】月中浣及下浣雨四寸连五寸滂【巴延三奏省城于五月望日自丑至未得雨四寸太原平阳等九府忻代等七州所属及归绥道各防均于十四十五得雨三四寸至六七寸不等省南正在翻耕麦地播种谷豆之时省北已种秋苗亦届长发得此甘频霑农田大为有益又于二十四日自卯至午省城复得雨五寸现尚浓云四合霑膏必普云云览之稍为慰懐】收麦翻耕还播谷入仓力穑重【去声】求箱诚云慰矣仍余思辛苦惟农农实良
　　是日陜甘总督勒尔谨复报望雨
　　方欣晋省霑膏渥即悉甘郊望泽迟展转一心何所托大都慰不抵愁思
　　西直门外作
　　视朝正殿对千官勤政于斯亦一端已阅半年难再阕【众官以迁除加级等事谢恩者毎嵗例御殿二次与御门聴政无异非三大节正朝受贺可比虽在二十七月内仍当循例举行且自上年十二月视朝后迄今已阅半载典礼不宜久阙因还宫于初五日御殿】还宫路便穑功观
　　麦收已定更翻犁黍叶禾苗勃长齐况是迩来雨旸若为民庆矣更祈兮
　　倚虹堂据路之中憩以传餐嵗嵗同今日过门而不入痛思庆典竟成空【此堂于辛未嵗因恭祝　　圣母六十万夀而搆辛巳辛卯遇　　七旬　　八旬大庆并加丹雘本拟辛丑嵗复事新葺以祝　　九旬岂意竟成虚愿向年进宫路便每于此传餐今实不忍再入矣】
　　陜西巡抚毕沅奏报得雨诗以志事
　　麦秋获稔复翻犁仲夏雨霑惜未齐【毕沅奏陜省本年二麦稔收塲工已毕即当播种秋禾必得时雨优霑方能翻犁播种而各属虽均于五月中先后得雨但未能一律深透】已觉民情殷待矣遂防
　　天泽沛施兮应时农谚原堪卜【又据奏五月下旬民情望泽甚殷二十五日酉时甘雨如注至廿六日未时方止四郊霑足野外已有扶犂驱犊者恐为时稍晚询之老农佥云闗中有秋收不秋收只看五月二十六之谚此雨甚为及时而西安同州凤翔延安邠干商鄜等府州属亦均报于是日普被甘霖十分优渥】异日丰收庶可徯近逺吾民胥赤子为翘甘省望逾西【近接勒尔谨奏报甘省望雨未识此次陜省之雨甘省能否圴霑西顾更为厪念】
　　雨【六月初六日】
　　昨日雨雭今日雨霶霈九夏届时行连隂审何碍经事多畏事望晴已切内莫非因筹农时若乃无害傍晚丝脚收蝉声髙树快
　　热
　　十日无云腾烈曦炎蒸长昼当之深轩广厦犹难忍蔀屋茅檐每切思虽是黍禾泽已渥究应雷雨作为宜拈毫更有含悲处陡忆常年
　　夏凊时
　　六月廿五日诣
　　黑龙潭祈雨作
　　祈雨多于春夏交时行际实剏逢教廿朝无那炽炎日【自初六日雨后虽微有阵雨总未成分寸】尺泽颙希解热防
　　禾黍看将吐穗齐髙低芃叶緑萋萋旱厪人暍非厪稼恐碍含浆亦迫徯【前次透雨既霑禾稼俱已勃长田功尚不至迫于待泽惟连日炎歊较甚街衢间有病暍者故急盼甘澍以解之然秫黍正当结穗含浆之际若早沃优膏颗粒更可资饱满因亦殷颙望耳】
　　两年幸未凟祈来【甲午四月杪曾祷　灵潭乙未丙申皆未诣此请雨且向年祈泽俱在四五月间从未有于六月至此者】今嵗斯
　　祈更异哉百级石阶仍步陟曰慙曰吁曰诚该　【坛前石磴百尺登陟稍艰余虽春秋望七而为民请命不敢惮劳盖必歩祷始足以申诚悃且当大雨时行之尚待祈甘能无慙歉耶】
　　西北云才吐逺天庶其大霈涤歊煎园门回入谁来慰【常年诣　龙潭祈雨回　　圣母必遣人　　慰谕由今追　　昔伤何如之】
　　往嵗思量倍惘然
　　西直门外作
　　还宫縁致斋清跸趂朝爽禾黍夹路旁吐穗互俯仰【禾穗必俯黍穗必仰】初谓叶蔚隂芃芃可冀穰侵寻日以甚其下亦干壤土润时行际而旱非所想凭观祗益慙无言惟怅快
　　夜雨【六月廿七日】
　　毕日云聚散入宵雨落初方欣声以壮顿惜势将徐问彻五更半霑才三寸余久干知未渥继望益怦如
　　复雨【六月廿八日】
　　终日云容时聚散今宵雨较昨宵赢幸知此泽继彼泽讶聼前声接后声吐穗灌浆心以慰涤炎荡秽气初平明朝孟朔兼甲子既雨佳哉又冀晴
　　孟秋时享
　　太庙礼成述悲
　　嵗月迅如流怱怱届孟秋
