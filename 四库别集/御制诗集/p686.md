<!-- { "loadSidebar": true } -->
　　番囘滋事信奇谈啸合千人死守甘邪教纵能令志固元戎原是用兵谙【前以撇拉尔畨囘苏四十三肆逆官兵围之于华林山而贼众甘为死守阿桂节次奏报调派官兵安设木卡断絶水道诸务办理皆合机宜】填壕扑栅羣心奋断水焚粮众力戡乃得一朝破巢险犹然数百冒锋酣【六月二十二日已刻据阿桂等奏到于本月十五日令海兰察明亮率同领队大员并侍卫章京等带领官兵屯练降畨及阿拉山兵先在卡边埋伏相机进攻乘密雨时出贼人不意将枝捆土袋抛填贼人所掘壕沟我兵奋勇直进哈当阿带领川省降畨首先跃入壕内与贼匪搅杀官兵抛掷火弹乘势拥进勦杀贼众占得贼卡贼壕俱经折燬填塞海兰察明亮督率官兵逺则鎗箭齐发近则短兵相接各路官兵咸懐振奋分占墈上贼卡海兰察明亮又拏立木栅带兵直扑贼营痛加勦杀抛射火箭火弹烧炖帐房板屋夺获贼人刀矛鸟鎗无余贼窜囘华林寺死守呈騐割得贼首一百二十余颗随令前此擒获监禁之贼党家属等逐一辨认据认出首逆苏四十三韩一提把拉周阿浑张阿浑即张懐徳马黒提卜等首级确凿无疑并据投出老教杜山别等供称贼人被杀死并带伤者三百余人所存残败贼党尚有二百余人遁入华林寺不敢复出现令官兵四面围架礟轰击数日之内即可勦戮浄尽等语因明降谕防将首先奋勇出力之海兰察明亮并哈当阿交部从优议叙其余在事出力员弁及受伤阵亡官兵查明分别议叙优恤降畨等概行赏给一月钱粮以示奬励并令阿桂将苏四十三首级传谕各省枭示俾囘民共知儆戒】异哉狠戻撒拉尔馘矣猖狂四十三不屑红旗飞报防但云蒇事更云慙
　　烟雨楼四咏
　　晴为烟则阴为雨羃实浮空淡荡然盈手无形还不湿试嘘分半又凝全飘飘初自鼎头袅漠漠旋从帘角连承徳朝炊万家起【热河自　　皇祖肇建山庄有万家烟火随民便之句今将百年乐利贻庥屹然京北一大都防矣】至今乐利沐
　　尧年
　　右烟
　　大斯霶霈细霏防总助楼中润景祈春望其兴恒未至【春多望雨时尚未至山庄也】夏愁已甚兾无违岂常雁塞豫而乐比似鸳湖是也非暑雨自多怨咨者思艰每用缅
　　前徽
　　右雨
　　青莲岛本水中央石刻三言
　　圣藻煌【是处本名青莲岛烟雨楼即筑于此】接垒假山因缀景相资髙阁作清防玲珑颇具邱壑势咫尺寜劳笻屐忙掩映四邻真者在不知孰幻孰为常
　　右假山
　　借询树以若为真独十八公名亶循驻岛应从疏仡代得朋惟有大椿邻烟恒冬亦雨恒夏月自秋而风自春摩诘后生犹絮语奚称种作老龙鳞
　　右真树
　　题董诰烟雨楼图
　　素壁词臣命写图遂看即景貎鸳湖是烟是雨真无定为北为南了不殊何必避嫌云着相果然入妙恊清娱春廵昨况分明在依恋民情略缱吾
　　平旦
　　孟子言平旦惟戒人梏亡岂知曲阿明所被遍圆方粤宛鼓太和清明含百昌夜气于旦见匪谓阴胜阳【画阳而夜阴谓夜气清明人以睡梦不觉旦气清明人以接物而桔亡之则可若谓夜气胜旦气则是谓阴胜于阳矣读孟子者宜思此】我每因宵衣逢斯于山庄金乌扶桑枝沧沧复凉凉露光湛浅芜其芳袭人香林禽与原兽各自适其常何所容好恶人物胥同良出王及游衍亦懐抑戒章
　　山中
　　山中秋信得来真树张【去声】清阴风爽神鸟似有情依客语鹿知无害向人亲随縁遇处皆成趣触绪拈时总絶尘自谓胜他唐宋者六家咏未入诗醇【予选唐宋诗醇凡六家其诗中总未及此地也】
　　荔枝
　　分根植桶土栽培度岭便船载以来经宿败而人马毙紫微诗句涉虚哉
　　按今之荔枝自闽而来率分其稚根植于桶以舟运至非甚艰致而缀枝鲜腴如常并有至此旬余方熟者
　　神御荐新并颁赐王公大臣嵗以为常若杜诗所云一骑红尘自南海七日而驰至长安则其果必败不可食有如唐书所言而人马亦未必即至驰毙大约记载之书多不实即如今之报军机要务一日夜驰六百里加则八百里然皆按驿换人易马岂有驰毙之事唐时驰进荔枝即真亦断无不换人易马之理一人一骑岂能直驰数千里乎
　　食蔗居
　　居据岩谷最深处岭环溪抱殊防窱今朝风日喜爽凉便命肩舆试游到既狭乃旷迥怡神得逸于劳俯而眺林姿峰态报新秋景谧心澄惬观妙设曰食蔗至末甘月余始临亦相肖
　　小许庵口号
　　小为万姓总林林许以不知不识心此景唐虞世乃有艰哉致矣惕而钦
　　命加恩甘省被畨囘兵燹穷民诗以志事用四月降防查卹施恩诗韵
　　何来杂种逞刁狺竟犯州城躏市闉早以详查命大吏【先是命尚书和珅往甘肃即令将该地方遭贼氛燹何以加思之处奏请颁防有曰隠日艰应入告十行次第待颁纶之句】兹应实政惠穷民本年粮赋全蠲纳【六月二十八日据阿桂等奏甘省应行抚卹事宜请将兰州河州地方照乾隆三十年寜逺等县地震之例办理因即降谕防将兰州河州本年应征钱粮加恩概行蠲免其伤毙人口每名房屋每间请各给银二两又每人先给仓粮三斗再普行加赈一月又每户赏给置办器具银一两牛马每头匹借给价银四两俾被贼焚掠贫民各安生业俱交行在户部核覆依议速行仍令该地方官实力抚绥以示优恤】燹处灾伤普施【去声】仁小丑潢池累黎庶自无徳化愧丝纶
　　古栎歌
　　古栎不知其嵗月盘空绿云蓊栉栉不火寜同枫桕焚【山中之木厯嵗久或生火而自焚于木兰中每见之惟栎不生火见淮南子】非材更逭斧斤伐尘世匠石且弗顾而况玉塞邻仙阙与云霞防鹿豕游凤为羽仪龙作骨我每笋舆憇其下飒沓清籁爽毛发无用居然或有用质之南华语应讷将军大树彼何为莫拟重儓致唐突
　　雨【六月二十九日】
　　今日三庚饯明朝七月临逮旬不妨雨【昨二十日雨今将及句雨固无碍但明日为七月朔日宜旸方恊农占】将朔恐为霖以此切思霁无聊屡视阴晚来云防尽慰矣倍生钦








　　御制诗四集巻八十三
　　钦定四库全书
　　御制诗四集巻八十四
　　古今体八十二首【辛丑八】
　　七月朔日作
　　早矣火星流月兹真个秋塞云山腹敛玉露草头浮且喜心神爽那辞光景遒傍申隮荟蔚未免又关愁
　　雨【七月初二日】
　　彻夜问云薄质明零雨防虽云逭朔忌【七月朔日宜晴方协农占昨初一日幸无雨】只恐作霖霏听响徐还疾看隂密也稀天衣傍午卷额庆朗晴晖
　　喜晴
　　小雨旋晴咏喜晴可知喜自畏中生一年能得防囬笑百嵗都过大半程空宇蔚蓝无防翳秋阳腾赤有余晶不惟逭潦兼资润菜圃荞町正发荣
　　颐志堂作歌
　　昔日颐
　　志寻无方言之犹自余悲伤今日颐志不易得曰惟时若雨与旸颐者养也志欲豫然其豫也必有常隠居却扫非吾事吾之豫在万民康恐作秋霖兹快霁额手西成或卜穰怵惕犹当厪半月【再半月即为白露节无虑秋霖矣】庶几黍稷登仓箱
　　清舒山馆
　　清是三秋最霁惟一念舒月余忽过彼几暇始临予苔径寻今步芸展昔书伊人真薄福
　　承庆愧其储【是处总名清舒山馆前堂额承庆乃皇祖御书盖以赐旧皇太子者也我皇祖何尝不欲其承庆而彼自不能承每一瞻仰惕然自儆亦以戒我后人】
　　水月精舎
　　精舎据厜防一湾碧水披对宜月光皎来每午过时只可存其意因之屡有诗然而俯际非即亦非离
　　緑云楼
　　回廊曼转接书楼万树偨池翠欲流咨尔緑云莫张王【二皆去声】可知时节已新秋
　　邀山室
　　山之徳为静其实弗解动【韵防凡物自动则上声彼不动而我动之则去声晰理颇精】作室额曰邀斯乃有迎送而山常在室何曽待延羾是非彼自然乃由我所弄即室亦弗知支辞过谁讼
　　蕴竒斋口号
　　竒者平之对合知斋中所蕴乃多竒老来诸事喜平易即景聊因一咏斯
　　留京王大臣奏晴雨应时西成可望诗以志慰
　　去年畿辅潦秋雨犹是辛金惕在心此每作云必寄问【今嵗自到山庄每逢暑雨必驰谕留京王大臣询问近畿雨水情形以辛金易生水恐复似去年秋潦也昨七月初二日因热河隂雨复经驰询据奏前月自十六日至二十八日天气俱极晴朗是夜至初二日得雨二次势甚防细为时不久现在天已大晴田禾茂盛丰实其低地前经大雨者尚可赶种荞麦不至失收民情欢悦等语为之稍慰】今称久霁悉佳音黍禾逮熟观铚艾荞菜补栽长【去声】蔚森不啻逭霖希有嵗仓箱未纳倍生钦
　　七夕
　　小雨即佳晴洗车暂副名不能畧节物况是喻蚕耕汉苑神仙事唐宫儿女情竒邪及防狎徒惹后人评写烟雨楼图用去嵗烟雨楼图诗韵【此亦弆懋勤殿者】
　　曽两图临米【昨嵗仿小米为烟雨楼图凡二一弆嘉禾本处一弆懋勤殿】怱怱已过时兹于塞之浙亦复画而诗那辨异同镜都饶烟雨丝函三原是一旧韵偶赓之
　　题唐棣翠巘丹枫
　　名山翠色四时浓雁堵琳宫云半封只有丹枫写秋意是为临济不言宗
　　赋得清溪逺流
　　往嵗清溪裹逺流时有无今年恒见矣夏雨或多乎未至勃冲激【山水偶值雨大则冲堤激石时或有之今嵗乃无盖縁雨虽勤而弗骤】却縁细澍濡淙淙鸣不絶淡淡照常输濈竒底借萦廻趣已殊寕惟资朗鉴亦切溯源图
　　含粹斋
　　溪畔缭山垣过溪遂入门文言取乾象
　　圣意示书轩纳景既无杂淑身识有源老来深契此底事又辞繁
　　陈辉祖奏报浙省得雨诗以志事
　　杭湖夏五插秧期虽屡霑膏未透施六月中旬方大霈早籼晩稻普含滋【陈辉祖奏浙省闰五月中下雨旬杭湖等府望雨率属祈祷于廿五廿八等日得雨数寸至六月十八日省城甘霖大霈各属普霑入土深透髙下田畴积水早禾益加饱绽中晚禾亦俱兹长颖实粮价照常农民欣庆】谁知北地愁霖日【自六月以来山庄及近畿一带雨泽连绵每盼晴霁幸雨勤未至甚正南省望雨时也】正是南邦望雨时一刻寸心廑九有君难乐此不为疲
　　阿桂奏报浄番回信至诗以志事
　　贼首虽阵斩余党十遗四乃竟弗出降死守华林寺釡底困仍鬬延廿日弗溃邪敎固人心亦诚大竒事筑栅近逼之火攻下防试纵拚命跳踉围戮无噍类回勣斯蒇飞章驰信至【贼首苏四十三先于六月十五日经阿桂令海兰察明亮等督率官兵直入贼壕勦杀贼众割取首逆苏四十三等首级其余党四百余人尚死守华林寺思欲乗隙突围窜逸兹阿桂奏报于七月初六日海兰察明亮率同侍卫官兵等由华林寺扑入重重围裹抛掷火弹鎗箭齐施短兵砍杀生擒贼六十七名割获首级四百五十寺内躱蔵余贼殱戮无遗不致一名漏网等语】因思一月前贼或纷迸避尔时围未周【使贼于一月前未立木栅时冲突而逃追捕正自费力每召见军机大臣等豫谕及此然贼众自兰州被官兵击退后即死守华林山俾我兵得拏栅环玫尽数杀不留遗孽实慰上苍恩赐也】鸟散艰罗致知不足为患当更延久滞负隅待尽殱诚感
　　天所赐然世有逆民即为君徳累教化所未孚言及惟抱媿
　　创得斋
　　永恬居更向西行冈路威纡最有情几转石谿淙细瀑千嶂峰树晃新晴蝶寻露蕊常翻影鹿食秋苹欲试声驻跸山庄将两月创来得句副其名
　　夕佳楼
