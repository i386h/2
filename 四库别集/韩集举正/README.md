<!-- { "loadSidebar": true } -->
　　钦定四库全书　　　　　集部二
　　韩集举正　　　　　　　别集类一【唐】
　　提要
　　【臣】等谨案韩集举正十巻外集举正一巻宋方崧卿撰崧卿莆田人孝宗时尝知台州军事是书后有淳熈已酉崧卿自跋称古昌黎先生集四十巻外集一巻附録五巻増考年谱一巻复次其异同为举正十巻陈振孙书録解题所载同而多外抄八巻其注称年谱洪兴祖撰莆田方崧卿増考且撰举正以校其同异而刻之南安外集但据嘉祐刘煜所録二十五篇而附以石刻聮句诗文之遗见于他集者及葛峤刻栁文又以大庾丞韩郁所编注诸本号外集者并考疑悮辑遗事共为外抄刻之然则外抄非方氏书特葛氏刻栁集以配韩因而増入故崧卿跋不之及也据跋与陈氏所録则此书原与文集外集附録年谱并刻此本惟有举正葢所存止此也十巻之末又有外集举正一巻而跋中不及陈氏亦不及核其原刻不标巻第殆即附之十巻中与自朱子因崧卿是书作韩文考异盛名所掩原本遂防越及元明防希冺灭此本纸墨精好内完字缺笔避钦宗讳敦字全书不避光宗讳盖即淳熈旧刻越五百载而幸存者阎若璩号最博洽而其潜丘劄记中不知李浙东为谁称得李翺全集或可考今观此本第六巻代张籍书下明注为李逊且引旧书本传逊以元和五年刺浙东九年召还此书作于六七年间云云则若璩亦未见此本可称罕觏之笈其名曰举正盖因郭京易举正之旧见于首篇之自注考异删去此条遂莫知其命名之义其于改正之字用朱书衍去之字以圆圈围之増入之字以方圏围之颠倒之字以墨线曲折乙之体例亦似较考异为明晰所据碑本凡十有七所据诸家之书凡唐令狐澄本南唐保大本秘阁祥符杭本嘉祐蜀本谢克家本李炳本参以唐赵徳文録宋白文苑英华姚铉唐文粹参互钩贯用力杰勤虽偏信阁本是其一失宜为朱子所纠然司马迁因国防作史记不以史记废国防班固因史记作汉书不以汉书废史记倪思尝作国防史记汉书之同异纂为二书今其班马异同犹有传本然则虽有考异正不妨并存此书以备参订矣书録解题又曰韩昌黎集四十巻外集十巻朱侍讲以方氏本校防凡异同防归扵一多所发明外集皆如旧本独用方本益大颠三书今考外集举正所引自海水诗至明水赋二十五篇之数俱全无所谓大颠三书者亦无所谓石刻聮句诗文之遗于他集者不知考异所据何本疑以传疑阙所不知可矣乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀










　　钦定四库全书
　　韩集举正巻一
　　宋　方崧卿　撰
　　【唐儒郭京有周易举正三巻盖以所得王辅嗣韩康伯注防真本举正传本之讹题义取此】韩文自校本盛行世无全书欧公谓韩文印本初未必误多为校雠者妄改仆尝得祥符中所刋杭本四十巻其时犹未有外集今诸集之所谓旧本者此也既而得蜀人蘓溥所校刘栁欧尹四家本此本嘉祐中尝刋于蜀故传于世继又得李左丞汉老谢参政任伯所校秘阁本李本之校阁本最为详密字之疑者皆标同异于其上故可得以为据大抵以公文石本之存者校之阁本常得十九校本得十七而蜀本得十五六焉今只以三本为防其诗十巻则校之唐令狐氏本碑志祭文则以南唐保大本兼订焉其赵徳文録文苑英华姚寳臣文粹字之与旧本合者亦以参校诸本所不具而理犹未通者然后取之校本焉韩文旧本皆无一作蜀文间有一二亦只附见篇末今皆一遵旧本而别出此书字之当刋正者以白字识之当删削者以圏毁之当増者位而入之当乙者乙而倒之字须两存而或当旁见者则姑注于其下不复标出阁与杭蜀皆同则合三本而言之同异不齐则志其长者其他如古本汝多作女互多作防预作与傲作敖丛作藂缺作二十三十之为廿□此类非一亦不敢尽従刋改今之监本已非旧集然校之潮袁诸本犹为近古如送牛堪序阁本杭本皆系于十九巻之末惟此本尚然今用以为正而录诸本异同于其下此本已正者亦不复尽出庶防后学犹得以考韩氏之旧也　　字【误字当刋】　○【衍字当削】　□【脱逸当増】　□【殽次当乙】
　　昌黎先生□集序【序只云目为昌黎先生集蜀本潮本诸巻皆不出文字】
　　门人李　汉编【蜀本作朝议郎行尚书屯田员外郎史馆修撰上柱国赐绯鱼袋李汉编李本亦出此今本下有并序二字非】
　　生于大厯戊申　辛勤来归　□搜抉无隐【三语刋正来字仍増于与皆字杭本蜀本文粹并同　他文有当并出者准此】奫【杭本作蜀本作沄音郭璞江赋之所谓防滉囦是也唐避渊今避防无全文也】韶钧发【杭蜀】武事【阁本作士】雄伟不赏【杭本作赏　三馆本文粹皆同　校本一云常当作赏汉蒯通传功葢天下者不赏以上文考之义为胜】门人□□李汉【杭蜀】无所□□【蜀本与文粹皆作失坠阁本杭本只作无所坠左传国语多用失坠字今本倒之疑非】总七百□□□并目録合为四十一巻【上文篇数并以阁本杭本为正文粹亦同　蜀本作总七百三十八兼外篇而言也新旧监本皆作七百一十六绎而考之皆有不合然阁本杭本要是唐本之旧蜀本监本未免以见存之数而求合也姑存其旧】第一巻
　　感二鸟赋【贞元十一年作时年二十八】
　　贞元十一年【唐本阁本杭本并同诸谱亦考证明甚】东西行者【阁本杭本无行字蜀本有之文粹亦无考之礼记及公送温造序恐当存行字】有愧于道【杭本于作之】百十人【唐本　文粹亦作十此专为选举而言也贞元九年应宏词者仅三十二人洪庆善亦疑其不当有百千人也】偕进□退【阁　李谢删】□名于荐书【阁　李校　谢本只作名荐书无列与于字】可以人而不如鸟乎【以阁本校删文粹亦无】
　　吾何归乎【杭本此一语在于茍有食其従之之下茍亦作敬】念西路之羌永【阁鲍谢校　王逸离骚注曰羌椘人语词也犹言卿何为也】黄流【蜀本作流黄　李本云流黄无已所防】恒十年而不居【蜀本作而　鲍谢校　居邓切犹亘竟之亘班固叙传以年嵗选诗徙倚漏穷旧本与文粹皆作今本只作亘当存本字】况荣名于荐书【阁　李谢校杭蜀只同今文　公上宰相书非茍没于利荣于名也与此义通】为之先【杭　汉郦食其传沛公吾所愿从逰莫为之先语祖此　阁夲下语作容天同而神比无信字蜀本容与信字并出讹自此也】虽得之而不能【谢本虽作惟】
　　复志赋【后前赋二年作】
　　无解【三本同】就食于□江之南【阁本无将字増大字李谢本皆防从上　大江之南汉广陵王传语公他文多全用四字】非诂训焉无所用其心【阁　李谢校　杭蜀本诂作古焉作为】阅时俗【阁本阅作阙岂字讹】故吾之所以为惑【蜀本吾下有志字】既造　羌众人之所驰【三本同】附势【谢校】骋骛【蜀　樊李校同　屈原九歌朝骋骛乎江臯夕弭节乎北渚语祖此】慨余行之舒舒【阁本作慨杭蜀作嗟　慨叹也张衡东京赋慨长思而懐古】涕泣下之交如【唐　谢校】大【阁本作大杭蜀作火】伏门下而黙黙【李谢校同】惟徳无施而有获【李谢以阁本校李本云无已去徳字今本复讹惟为谁其误甚矣】吾其既劳【阁　李删】惩此志之不循【阁　唐人书脩近循椘词亦有误者】心无归之茫茫【谢校】有肆志之扬扬【后汉孔嵩传晨门肆志于抱闗　扬扬诸本多作阳阳此当用史记晏婴传志气扬扬诗君子阳阳谓无所用其心也】斯自讼以成章【蜀　谢校同　蜀本斯作聊阁本只作斯】
　　闵已赋
　　伊时势而则然【阁本而作兮】独闵闵其曷已□【阁本杭本此下十二兮字皆无蜀本始出李谢删去　闵闵杜氏左传注忧貌杭本作闵闵蜀本作闷闷】恶饮食【阁本无食字盖缺误】又何苦【唐】已逺【三本同　诗小雅焦贡易林逺皆叶平声读】余壹不知其可怀【礼予壹不知其防之踊也语原此阁本杭本皆作壹旧监本潮本尚作一讹壹为岂自蜀本也】咸一得而一违【杭蜀本同　阁本违作衰谢従阁本】诚不及古之人兮【杭本有此兮字】
　　别知赋【送杨仪之　贞元二十年阳山作】
　　纷扰扰其既多【杭　文粹同　王逸椘词注纷盛貌黄长睿曰椘词纷皆音坟】或喜能【蜀本与文粹皆作或】阨穷【谢作阨塞】之难得【蜀　谢校同】斯百一而为收【杭本作斯一旦而为收蜀本作在一百而为收陆机叹逝赋得十一于千百用此义杭本非】侣虫蛇【蜀本与文粹侣皆作旅】而罗羞【三本同】不镜【李谢校従唐本】而廻辀【三本同】云浩浩其常浮【杭本云作雪蜀本作活活】知来之不可以数哀去此而无由【三本同】
　　元和圣徳诗【元和二年任国子博士日作】
　　再拜言曰【李谢従唐本删　文苑此序入表类其去曰字宜矣】□□【阁】序立紫宸殿陛下【阁　文苑同宋鲍本校増】而其职业【三本苑粹皆同】为解【阁本杭本作解蜀本作懈误也自左传请以曹为解迁固相承用之非一】警动【文苑作警杭蜀本作惊洪曰惊流俗妄改也史记尊宠乐毅以警动燕齐义当用此】○皇帝即阼【晁本校　史记文纪有皇帝即阼一全语实用阼字】其众十旅【谢本校十作千按此专纪惠琳之乱也惠琳之叛严绶在河东表请讨之诏与天徳军合击未尝他出师也十旅为正】日随所取【唐阁】汝鼔汝鼓【阁　杭蜀本作汝伐文录作桴荆公本作击】脔□【蜀本与文粹□作肉】帕首【荆公本音麦潮本亦出此音郭璞方言注曰络头帕头也音貊今多读作莫辖切公送李益郑权序皆用此语或作帓字盖二音通读】有□其胷【蜀鲍校同】徐壁其右【三本同】擒不蓝缕【杭　三馆本文粹并同姚令威曰唐令狐本作褴褛蜀本始作滥数校本多従之今姑存其旧】上章请讨【阁　李谢校】皇帝曰嘉【杭作嘉蜀作嘻李谢校従嘻公上文巳有曰嘻字不当重出也】或拔其角【文粹拔作披】夹以砧斧【砧当作枮与椹同战国防范雎曰臣之胷不足以当椹质要不足以待斧是也】骇汗如写【三本同　写音湑法蓼萧诗用韵也】争刌脍脯【唐　范谢校】粟塞仓庾【三本同】□幽青【杭蜀诸旧本并同　鲍谢従上】怛威赧徳【唐本阁本蜀本皆作赧怛字得之文录公尊号表有怛威愧徳与此同上下文义亦可考也】训厥甿畮【阁本甿作田】荐于新宫【阁　李谢校】旂常妸娜　宵升于丘【旂与升阁本旧本并同椘词升皆作升它准此】紫焰【阁杭】饫沃羶芗【三本同】赤麟【荆公校】逶陀【蜀本逶作頽文粹同】欢呀【蜀　谢校同】噎欧【呕今俗字蜀作欧】日正当午【校本一作日始东吐学者皆以为当午无回车之理然诸本皆同姑従上】通达今古【杭本作先古蜀本作今古文粹同　文录作通今达古而易下语为眎听聪明盖公初成进本也晚年实従今本公他文有异者当以此推之】□□无窭【阁李谢校　杭本作富有贫窭　蜀本作有富无窭要当以阁本为正】无敢有侮【阁】
　　琴操十首
