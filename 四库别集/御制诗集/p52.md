<!-- { "loadSidebar": true } -->
　　宁古塔将军巴灵阿奏进东海使鹿部所产驯鹿胜负载似牛堪乗骑似马依媚扵人乃又过之其饮食性则仍麌麌之羣也造物神异无所不有命绘以图而繋之诗
　　我闻方蓬海中央仙人来往骑白鹿然疑未审今见之驯良逈异麕麛族际天巨浪浩茫茫浮黍防粒排岛麓其民太古复太古穴为居室鱼衣服比来入化职贡皮副以驯麋厥角曲【是鹿惟牝亦有角与鹿稍异耳】招之即来麾之去锦鞍可据箱可服怪底秦宫呼作马不然函谷曽乗犊顶间疑挂七星符雪毛皑皑两睛緑讵如豢鹤剪玉翎还嗤逸饮霜镞丹青昔漏右相图牝牡今并飞龙牧
　　题慎郡王水阁丛篁图
　　飞流界青山作鸣琴涧虚轩架其上烟云朝夕变洞口锁箖箊案头陈笔研防客策短笻指防乔松畔纵赏固已佳忘言良复善
　　初冬讨源书屋
　　萧斋搆重隩秋老山容古鉴池霜后澄潜鳞俯堪数明向暖曦帘垂我户匡牀一趺坐坐久猊烟吐优防翰墨林黾勉诗书圃安行纵未能困学差可补
　　风吹枫叶复缀松间红緑缤纷致有佳趣漫成近体诗二首
　　万物由来无定形孰为枫赤孰松青自从人与题名字便觉天然有迳庭偶借轻飔托浮梗絶胜逝水散飘萍诗家小杜风流甚佳处轩车得未停
　　化羽垂髯尽委形何妨陨紫附葱青离懐不惹佳人恨髙躅容登夫子庭触绪安西曽叹栁托身平叔愿为萍幻中小住思常住嘱付封姨势少停
　　御园初冬
　　落叶飘兰沼逰丝罥网轩园林殊飒沓羲鸟尚温暾一晌躭闲咏三余乐静存明还似昔消息騐贞元景物入萧枯禅心契本无山容防了了天籁唱于于波澈逰鱼伏林空冻鸟呼学书收柿叶防暇一临摹红树空留影黄华纷落英由来剥近复要识悴因荣乐志消清燕吟懐漫触撑分茶烹六一摵摵聴缾笙漏声催急景暝色入清宵香穂常喷麝灯花胜剪绡霜钟来逺寺寒月在防寮省嵗心犹切何曽六幕调
　　玉瓮歌
　　玉有白章随其形刻为鱼兽出没扵波涛之状大可贮酒三十余石盖金元旧物也曽置万夀山广寒殿内后在西华门外真武庙中道人作莱瓮见辍耕録及金鼇退食笔记命以千金易之仍置承光殿中而繋以诗
　　昔夏有徳声教讫九牧贡金来魏阙铸鼎象物偹神奸山泽遍逮遗海物化工为鉴敷土心蓝田日暖露山骨工倕缩手不敢斵乃借刚斧来月窟形内虚象海徳葆苞元气洞芒芴骇波涾廻迆涎惊澜灙漭涌汨习坎有孚坤厚载魄渊朝夕轮出没浮黍防粒见三山泰华安能诩昻屹何竒不有恠不储汤汤漻防呵防驾山之鼇横海鲸天吴蝄象纷怳歘元螭紫贝朱鼈鼍肥遗蟕蠵蟚蜞蚏赤龙焚蕴修鼋浮苍虬揵鳍海马哭鳙鮨魜鲲鲕鮷防防魼鳎鲿魦鳜瑚瑇瑁鲛人珠孕珍产瑰宏泱郁用协上下承天庥重逾九鼎光朝黻千秋法物昭灵竒歊云吐景镇溟渤匪同器寳乃待人方周大训楚梼杌琼斚绣簋吁竒淫商彜晋铎埋蓬蔚琼岛春隂【元万夀山金名琼华岛】万景全广寒髙殿青云拂倒茄下垂红狎猎沉香横泥【入声】气蓬勃従臣敬献南山颂樽拟白兽颁章韨存亡蜃市阅荆凡谷陵秦项纷遗仡金露秋风忆桂香【金露亭在广寒殿前见辍耕録】凄傍山人煨榾柮五陵年少重金刀谁従兰若寻荒碣惜乎古器就湮灭有如献壁连遭刖刮苔涤垢露光晶天然岂用施劘劂波臣水族羣躨跜夏奡秦丁难挠抇承光相望接堆云【承光殿在万夀山南隔一水桥曰堆云金元旧址惟此存耳】人有懐归物岂不信哉安得如汝夀汉京铜仙应愧艴
　　初冬日瀛台
　　君雁廻灵沼卿云拥趯台【瀛台旧名趯台】乾坤壶里永楼阁镜中开人字犹存栁珠妆欲试梅温暾明牖暖防暇一徘徊
　　书室俯清浔芸编黙防心三余堪偃仰昔日此光隂波静观鱼乐枝空聴鸟吟依然濠濮想不必问泉林
　　淑清院流杯亭作
　　跳波下悬崖入池徐涎潆轇轕防虬枝泉石含淑清四柱架牝壑流杯学兰亭是处万景全结搆如天成朱明镜无暑元防涧不氷偶来对清泚翠跸輙为停匪骋浮觞欢聊结乐水情
　　去嵗盘山天成寺中橘树子饶有佳致因图之以归防余展玩正值橘月漫成二章仍依旧韵
　　何须伯仲较橙柑悟处应同弥勒龛留得盘山霜色在天成髙阁小窓南
　　千户原输三色柑春风偶忆普明龛【旧句云橘月燕山吟橘树春风一室小江南】色香重演无生偈漫论名家郑所南
　　冬夜遣兴
　　永漏未易防良夜幽以静寒蟾上纸潇洒松篁影地罏无死灰银檠有垂頴稽古披芸编浇书泼雪茗讵安一室春更缱万家冷
　　辰序不相借过隙惊羲娥未悟赵州柏安覔鲁阳戈防余聊止静古井曽不波逰心竹素园翘首徳行科左图而右书彷佛安乐窝因懐子半诗何殊话禅那
　　炉香防芝篆风寒度帘物理入静观化机协幽探玩辞思来七抚序讶函三庾梅待弄珠陶菊尚余籖年来饶底事吟髭踈可拈
　　灯花
　　金英赩赩穂馣馣慙媿梅娇与杏酣信有仙方殷七七防来佛偈后三三试占尔许佳音兆漫道无多生意含快剪并州应莫借焰轮悟处且和南
　　忆梅用去嵗十一月初六日对盆梅作韵
　　南飞金翼迟天中【今嵗十一月二十九日始冬至故云】庾岭空需擘蕊风防防才防破梢白一般徒忆亚盆红地炉火暖闲烹苦楸局宵清试蹙融更拟生绡貌春色应湏求我不工工
　　微雪
　　朝暮同云作靉靅迷郊甸清晨望觚棱玉华先集霰绥绥势渐添漫漫逺难辨防树作琼葩羃瓦成银殿篆凝猊炉烟漏数莲壶箭泼乳瀹緑牙裁诗思白战卜嵗盼麦田遗蝗迹应遣祁寒念茅屋冻鸱衣岂办忧喜毎相萦遑命兎园宴
　　四琴诗
　　瀛台补桐书屋所余老桐因循复枯惜其材制为四琴各锡之名而题以诗
　　瀛蓬仙籁
　　弱水汤茫不可极有山三防突焦墨齐人掔腕徒相忆中多不死森森植不为防下为牖北无弦亦可鸣以黙静好天然中绳尺鳯嗉玉轸太古式偈演无生仙籁畟比邱得道山叟寂补桐主人余结习枯荣入目迷五色
　　湘江秋碧
　　不解攫醳解琴意七弦挂壁何不可晖十有三丁晨星导和理性图书左湘江夜月来水仙窗暎飘萧緑隂鎻何湏鸣玉覔金儒爱渠亦复周旋我
　　臯禽霜唳
　　招鹤栖桐桐即鹤斵桐肖鹤鹤即桐幻哉今昔今原昔是一是二将无同龙龈鳯额浑余事春风秋月何怱怱
　　云海移情
　　补桐时节桐森森因风常作太古音曾不数年邻死灰当前枯菀同陶隂底俟为薪识伟物雷霄裁作氷弦琴成连古有今则无移情讵必云海深棐几髙张殿阁凉南风一曲予心
　　题董邦达山水
　　万籁任喧寂白云自徃还幽人趺坐处疑是敬亭山石梁亘鉴湖澄澈深无底空钩意钓人不为莼鲈美翠窦迸灵泉落厓为瀑布静室发钟声望在云深处
　　斋居对梅之作
　　明忆雪英风静思香髄【近有忆梅诗】结习常嗤我神解惟应尔黍谷欲廻阳玉律将开子朝来眄瓷盆梢头绽数蕋写影故横斜弄珠独清美坐对騐化机物物皆天理
　　斋宫叠旧作韵
　　将临
　　大祀惕予躬肃肃清斋此在宫一气廻时天意见诸縁浄处道心融闲聴韶磬松风外【斋宫墙外即神乐所毎以豫日执事官演礼扵此】坐验周圭日影中昭事惟馨吾敢谓只余颙若数年同
　　长至日有事于
　　南郊礼成敬述
　　鳯辇歴田烛燔柴升燎牛青坛朝色辨璇宇夜珠留子半
　　天心见寅清祀事修跄跄百辟列穆穆八音流
　　神縡安能格渊诚或少尤如临钦对越省嵗戴
　　鸿庥
　　嵗除日作
　　一例为朝暮十分増景光春音来玉树旭影恋红墙稔嵗真嘉瑞昌言是吉祥静中闲自检干惕与年长










　　御制诗初集巻二十八
　　钦定四库全书
　　御制诗初集巻二十九
　　古今体八十九首【丙寅一】
　　丙寅元旦
　　摄提首纪月惟寅一嵗甄陶物两春应律璿枢临太乙膺图珠斗奉元辰庆烟糺缦笼青琐淑景和訚丽紫宸王会千官锵剑佩敷予膏泽万方均
　　新春试笔
　　恊时届震亨运斗当寅指阶蓂舒两叶苑梅防千蕊宫壶已赐银【是日小宴廷臣】寳胜迟裁绮【是月十四日始立春】昭苏赖化工消息钦天纪行令勤布徳南面励防已云同慰予懐霰集占农喜一年望嵗心绵邈从今始
　　正月二日小宴廷臣
　　交泰匪今陛延清振古堂黻屛符出震韶管奏归昌丽景椒花颂遐年柏子觞螭坳看济济鹭序总阳阳灿烂宫袍锦芬馨玉鬲湘九华鸡树焰百和兽罏香伫若嘉言进钦哉庻事康瓦鸳栖瑞叶所喜肇农祥
　　李廸牧羝圗
　　碛雪风沙大窖凉毳衣非暖酪非香李卿知己休多语试看垂垂汉节长
　　钱选秋江待渡圗
　　白苇丹枫两岸鸥波烟艇中流不肯飘然径渡凭消望里清秋
　　秋崖小立斯须一叶扁舟可呼朅咏霅溪诗意邈思天水画圗
　　偶摹乐毅论因成
　　换鵞内史突悬针褚相神锋重背临展巻古香浮动处黄金却忆礼贤心
　　去国何曽为洁名夷吾事业伯夷清太初果识前贤意岂必区区论二城
　　灶下香闻真迹无独传登善善誊摹防余一室春和永消得临池作静娱
　　休夸内外景黄庭见说犹胜遗教经净几眀窗评响榻十年前事鹿蕉醒【予十年前曽临乐毅论今重摹一过覚笔法较前差胜】
　　偶为松隂髙士圗幷题以诗
　　独坐长松下仙籁谡盈耳不作不闻观会取闻前理髙人无一事徙倚把芳菊孰当青眼防邱陵苍满目烟云作供养泉石资吟凭崔氏却无亭陶家原有迳
　　题王翚山水画册
　　乐土无俗事秋山有古姿清晖已三竿髙人出户迟问谁防此趣作者黄大痴
　　灵山能出云靉叇满封中林斋坐对客润逼冠芙蓉长笑进履人功成寻赤松
　　灌木防佳时山中小年夏却似维摩诗诗以无言写防头听经辈尽是科头者
　　有笻倦不支有书慵且置跏趺白昼静翛然无一事鹿苑夫岂遥不出十笏地
　　厓屋枕秋江琴音镇日淙耳观一以悟心旌底用降防竹问主人居士应姓厐
　　近林鎻烟光逺峯湿云气重溪渺难即防棹岂无谓匪慕熊罴钓为爱莼鲈味
　　陌头杨柳色天涯芳草菲凝妆上翠楼王孙归未归妙哉诗外意子夜安能妃
　　山穷若无路林豁忽有家磴道接云关梯岩飞白斜疑在天成阁万景叅窗纱
　　飞流纷万派嶤峯矗千状巘髪与壑须一写天籁放耳食恰宜听目谋不可望
　　白石露齿齿清泉滴泠泠长烟一空白好山四季青略彴无人过可以读黄庭
　　题虞允文晋研
　　抚不留手呵流汁玉兰堂中曽什袭【研旁篆玉兰堂三字】尚传雍国旧文房【研下有允文铭识】介绍管城友子墨感深合浦见珠还翊我驰驱三十年【用允文句】沙尘灰烬幸埋没未入陈通返棹船离兮何戚合何喜即今此研岂虞氏临池徒忆晋人言后今与昔同一视遐思当日非承平防稽栖处胡为情淬妃有灵设相问道媿文家玉带生
　　董邦达孤山纵鹤圗
　　漏泄春光香雪枝髙朋坐待莫嫌迟奚童翘首胎仙下应是逋翁返棹时
　　梅鹤天然称隐沦危亭湖畔与谁邻肩舆莫羡陶彭泽此子翩翩亦可人
　　张若霭莲塘浴鸭圗
　　擎杯徼露葢承暄作对文鳬漾藻痕最是相关多乐意休夸花底睡双鸳
　　新正奉
　　皇太后乾清宫侍宴得句
　　瑞雪占时庆和风驱腊寒铜锾仙木丽兰戺玉华攅爵跃迎仙仗
