<!-- { "loadSidebar": true } -->
　　李杜称诗久楼洪锓版行【是集于宋绍兴丁丑秋宣城守楼昭锓于郡齐距谢朓已六百五十余年又六十四年为嘉定庚辰郡守洪伋以旧版字画漫漶复刋之】芸香资望古藻缋足怡情讵祗摛辞丽颇多契理精欲嗤刘刺史何据五言城
　　题无逸斋
　　萱戺问
　　安退松斋咨政临绎兹公旦额
　　贻厥
　　圣尧箴筹治凛泰否衡才鉴古今宁惟见诸语永以励于心
　　出畅春园门往泉宗庙揽景杂咏
　　清晨勅政尚余闲咫尺泉宗试叩闗雪后不泥还不冻轻舆真步玉虚间
　　鳞塍左右雪平铺积素凝华致越殊了识插秧时尚早麦田润透逮犁扶
　　隄行迤逦向南髙碧瓦红墙緑树韬建闸蓄泉流注北春明日下记空劳【万泉庄之名虽为日下旧闻春明梦余録所不载而丹棱沜则二书皆有之其谓出巴沟以达于髙梁同归于失实盖髙梁之水自由玉泉发脉滙为昆明湖流为长河以注为通恵河者其流自北而南若万泉庄之水则由巴沟向北流从无涓滴向南者实不待烛照数计向为万泉庄记曾综其大要以证讹】
　　山桃春冷尚迟开借助韶光有是哉恰似栖霞寺傍路一株桞树一株梅
　　泉宗庙
　　渐近见环垣居中庙貎轩鸿功利畿甸崇像据泉源言念耕桒重斯为衣食原即看田积玉已是沐深恩
　　挹源书屋
　　万事必有源所以喻乎水万泉久名庄泉源实在此建祠祈佑贶利穑兴良耜左右有隙地防缀轩斋美轩斋率对泉挹之随处是书屋偶翻书治源味荀子
　　扇淳室口号
　　室形如扇剏呉工取式为之肖乃同憩弗以欣却以愧几曽民物被淳风
　　向緑轩
　　真泉互潺淙假山围荦嶨择向搆亭轩弗取奢取朴歴厯阅活画泠泠聴仙乐春意方醖酿春光未扬防绕阶緑嫩莎副名此先觉
　　主善堂有防
　　人心欲有主无主斯憧憧主莫如主善元为四徳宗试看彼三时皆助春之工即景月惟仲万物和气中吾民或向隅则应愧于衷大舜更大焉愿师与人同
　　秀举楼
　　层楼纵望意超超外发英华神内昭恰似休文誉安陆独于髙处见风标
　　题依緑轩
　　曼转回廊更向西文轩依緑额檐枅此来又阅今年景欲去还吟昨嵗题积素有花看簇簇望青无叶待萋萋试询凭处于何是只在烟塍与雪畦
　　辉渊榭口号
　　岂图育蚌致辉渊坐爱临潄石泉孙楚误言真不误但存此意合称仙
　　乐清馆
　　池上搆书馆名之曰乐清探源看挹注据座俯澄不到尘埃处堪娯图史情孙康浑可学暎帙雪光晶
　　永宁观瞻礼
　　尧时垂庙额古栢百年经载葺涂丹雘来瞻仰洞灵北枢资翊辅【殿有翊辅北枢匾额皇祖御笔也】
　　西母祝遐龄肃拜还申愿寰区愿永宁
　　题含淳堂
　　寺侧开溪墅书堂渌水濆去年曽未至此日憩堪欣散【上声】志值清暇含淳仰
　　圣文徘徊因自省何以副尊闻
　　得真斋
　　书斋山水窟图史足相亲小别已逾嵗偶来方仲春巻开知有益几浄更无尘自问披芸处何时始得真
　　襟岚书屋
　　雪后作清游素情飒景投林糊花错落峰戴玉雕锼望去襟懐濶挹来岚气浮不须劳捃摭诗意与心谋
　　湛凝斋有防
　　湛然凝碧弗涟漪抚席拈毫又一时始解凘中递春信不生波处得心期暂来便去无多恋流水行云有若斯驰驿偶因忆往喻【游憩所至従不久留昔年南巡时大学士尹继善曽有驰驿看山之喻】愧于兹亦幸于兹
　　常谓贪小逸者必致大劳溺小乐者必致大忧故凡游赏之处必以此为戒而不敢耽盘也
　　喜晴【二月十八日】
　　迩日屡作云既雪思晴好然斯岂易得当春泽每少纽芽逮发生过冷碍富媪今朝始放霁丽照曦光皛瓦垅积素融垂溜声浩浩足识雪之大实慰心焉祷春麦可以耕秋麦润益饱半月堪静待后当希雨早
　　题宋版楚辞
　　信是身清志犹烈允宜朱注向为刋害公有疾托萧艾正道无妨拟蕙兰论古恒明论今闇责人则易责躬难睾然惕若披芸处敢作寻芳潄润观
　　汉玉糓璧
　　璧以糓名执以子礼器姬周制传始入土出土几千年肉好漠然那识彼因悟頴物终不秘絮斮漆灯见原鄙糓因土生名已佳华复土蚀质转美惟土物爱厥心臧旋自哂恐非谓此
　　题董诰四季山水册
　　华溪渔乐
　　桃花沿岸暎波繁出水轻鯈落网翻底事渔船双拨棹嫌教熟拟武陵源
　　晓山晴霭
　　树翻翠影风来飒谷恋寒光云敛迟此景忆曽南国遇寒山侧畔晓晴时
　　细雨孤帆
　　片席孤竿五两宜吹来蓑笠湿棼丝让他渔父饶禅伯正是全身里许时
　　菜圃风喧
　　老翁学圃最知春顺令非讥召信臣摘向担头翠犹滴胜他红紫卖花人
　　云壑竒观
　　树杪泉声浑似立山腰云色却如流石桥纵目凝神者可于其间得句不
　　桞湖生翠
　　几曲野塘一川水万条新桞半湖烟画家妙合天工处树色波光翠与连
　　乔木新隂
　　繁红谢朶緑生枝蔼蔼新隂渐欲披打叠双柑与斗酒戴家应是聴莺时
　　水暖垂纶
　　宿雨初收春水生緑川坐喜漾舟轻谁言五字翻如锦不及一竿曲尽情【用沈佺期钓竿篇事】
　　村墅箫
　　风香担过村寮节近清明景物撩比戸小儿不期出都因闻得一声箫
　　江城山色
　　画里江城镜里浮花能巧笑桞能柔一般山晓晴空望端识春光较胜秋
　　右春景十首
　　连村緑暗
　　西村东郭无遮蔽林緑因之巧与蔵底絶人行多闭户家家应是为【去声】蚕忙
　　风轩看奕
　　胜负无心究有为何如袖手坐观之消来长日不知暑活脱精神李逺诗
　　精蓝结制
　　闭戸趺床槁木容相将结夏究真宗既云真矣又谁究未免天魔觌面逢
　　四山欲雨
　　油云布濩四山同桞毅应教识雨工若问诗人得句处咸阳楼在郡城东【用山雨欲来句意】
　　松风茗话
　　谡谡松间有好风扫苔坐石剧谈雄浮香漉雪取其趣火何须文武工
　　林扉虚敞
　　长夏虚庭合闭闗层林解事鎻孱顔虽然更有宜人者风月还教度间【去声】间
　　水阁荷香
　　木搘敞榭俯银塘倚槛髙人独纳凉色似水华颇亦有问谁能似此清香
　　竹庵留客
　　茅覆檐黄树覆青柴门延客两忘形逺山云暗知将雨屋胜班荆且合停
　　篷逸兴
　　不繋孤舟泊桞隈桞风拂暑緑波开渔童烹茗船头供应是欣于鸿渐来
　　野塘菱唱
　　菱熟银塘六月天呉人采采漾轻船数声歌飏不知处聴是烟波调【去声】水仙
　　右夏景十首
　　竹泉潄玉
　　坡陀髙下苍筤带以石泉潄玉凉设使喻如防所戛聴来声已中【去声】清商
　　桐隂琴趣
　　为嫌余暑坐桐隂何以消闲理素琴风拂林间有叶落平添尔许韵秋心
　　澄湖泛月
　　问月所宜宜是秋于秋又是瀁澄流二賔一主兰舟泛玉局依稀壬戌游
　　林亭清籁
　　厜防四柱眄烟空秋稚犹欣纳爽风却是宻林聊纵目间【去声】间【平声】已见几枝红
　　荻汀雁字
　　芦荻苍苍欲作花长天秋水望无涯书空笔阵防流动霜信传来玉塞赊
　　枫江夜泊
　　枫江舟泊众桅森何处寒钟送逺音此景发人应不少底称祠部有清吟
　　菊径松扉
　　青松自合友黄华骨格犹存气味赊虽是一般三径曲漫将蒋宅混陶家
　　暮山塔影
　　岭巅萧寺隠丛林窣堵防余影露簮此际阇黎叅白业可曽识得本来心
　　翠岩锦树
　　峭壁当秋态益竒千张开锦过云披澄观斋后寻诗处【避暑山庄有翠云岩在澄观斋后】活画神情较胜斯
　　练溪云帯
　　水镜对来真不竞云绅拖处与俱迟试看一幅香光画恰合五言子美诗
　　右秋景十首
　　黄叶山庄
　　林楼出树堪睎逺树色已看黄替青扫叶何人郑【谷】与陆【游】偶因即景忆金陵【江寜有扫叶楼不知为何人所筑志乗无可考南巡时未至其地曽三次寄题以句】
　　野航晚渡
　　招招舟子晚江风霞影天边一抹红不识劳心待渡者几人日暮叹途穷
　　玉垒云开
　　下槩高风何代无云开玉垒照成都披裘曵索人奚往只乗林亭四柱孤【用唐隐士朱桃椎事桃椎成都人也】
　　羣峯耸秀
　　林稀端喜见山容如睡羣峯秀弗浓此是归根真浄所云深处或洞仙逢
　　烟寺踈钟
　　双峯排闼似天成树杪寺楼隠见甍谁与发鲸云外落六时钟里放防声
　　翠嶂瑶林
　　林下虚亭翠嶂隈髙人对语坐徘徊漫嫌突兀无余叶面目枝枝见本来
　　古木盘鸦
　　傍晚盘林东复西罢飞巢木夜还啼物情千古率如此那识悲懐莫可栖
　　寒江宻雪
　　织竹为篷上覆茅寒江不泛泊塘坳别传赞善图中意何异披蓑郑句敲【用郑谷渔人披得一蓑归事】
　　万井迎年
　　烟村迎嵗鼓声传荅腊冬冬胜管弦一日乐非容易得益因切意为祈年
　　山楼覔句
　　把笔阿谁楼幌披诗中画也画中诗词臣防染传家学向日西清有所思
　　右冬景十首
　　西直门外
　　彤宫毎以致斋返【以祭　厯代帝王庙回宫斋戒】郊外民风厯厯看野店墙隂仍积雪晓舆迤破轻寒
　　农人春麦播应忙秋麦犹然未茁芒仲月风光北地惯防凉此际谅无妨
　　小驻传餐例倚虹【毎进宫必于倚虹堂传膳此地行宫乃辛已年恭遇　　圣母万夀葺治以备　　登辇者辛夘再遇　　庆典曽事鼎新转瞬六年辛丑即逢　　九旬慈庆届时又当复加丹雘矣】长河东注已氷融重修盛典仍于此屈指六年颙望中
　　漪澜堂
　　太液春廻氷始融溪堂如对镜奁中隔年又印天心月向浦防漪水面风须识动时原有静最欣色处了空设更【平声】会得观澜术志道成章在用工
　　亩鉴室
　　古井引泉得亩池碧波不动鉴光披若论方寸为澄照本约于兹施博兹
　　緑意廊
　　夘当冒茒不违期緑意宜看半吐时设使盈庭铺翠毯转怜黄染亦将随
　　太液池泛舟
　　液沼氷融可泛舟致斋前偶试清游还宫况此为路便监水因他作楫求鱼跃雁回化工畅天光云影静机投鸣榔声里忙登岸为接军书报置邮【连日盼望军邮甚切适于舟上接阿桂富徳奏函随命登岸舆中啓阅将囬宫批荅不暇游览】
　　山东巡抚杨景素奏报雨雪情形诗以志慰
　　气向南暖山东雨雪兼【京师于二月十四十六两次得雪盈尺兹览杨景素奏山东省城于十五亥时至十七寅时雪中帯雨随下随融入土六寸与此地同时霑泽惟山东向南气暖故兼有雨耳】燕齐纵殊泽彼此竟同霑堪播大田种【上声】全滋二麦尖【东省春麦此时已出土畿辅则趂雪后翻犁正可播种春麦亦由气不同故也】豫郊应亦被伫待奏书觇
　　咏同心玉环
　　巧匠琢琼玉同心古有闻利将见金断臭可拟兰芬声应惟相合形聮永不分如占大师克麟阁伫酬勲
　　眼镜
　　器有眼镜者用助目昏备或以水晶成或以玻瓈制玻瓈云害眼水晶则无弊水晶贵艰得玻瓈贱易致老年所必须佩察秋毫细然我厌其为至今未一试挥毫抚牋际原可蝇头字抑更有进焉絜矩具精义赖彼作斯明斯明已有蔽敬告后来人吾言宜深思
　　躬祭
　　厯代帝王庙礼成有述
　　载
