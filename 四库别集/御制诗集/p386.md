<!-- { "loadSidebar": true } -->
　　四序各行令夏日讵可无迩日炎特剧广厦犹烦吾念彼穷檐民力作挥汗珠趂伏种荞菜更虑穉苗枯因之为【去声】望雨云兴其雨乎
　　溪亭对雨【六月廿八日】
　　傍晩西山始吐云须臾急万丝棼悠扬激楚声千状洽是洞庭众乐闻
　　薄才望雨雨优霑中伏吉从上伏占【农家占以上伏日有雨三伏被泽必优雨过又须即晴向后方免霖潦兹日届中伏甘膏应时与初庚吉占信若左劵】漫诩休徴太如愿吾惟慰与敬勤兼
　　老树
　　老树交枝成一榦是惟同本异非然无知植类犹如此可注葩经棠棣篇
　　骤雨【六月晦日】
　　族云晻濭西山来雨声未落先喧防偏幡急立横排竪礴輷相催是时轻舆问
　　安廻兰衢倐积蹄涔皆仆役防渉湿裳履瓦衣不漏谩致诙塞山雨猎忆同此此其小试何妨哉比至御园霔亦止溪堂坐则云脚开驱炎乍送爽风飒宜晴为【去声】庆三农佳
　　七月朔日作
　　素节临孟朔今朝晴最宜【农家以七月晴多于秋禾有益又以朔日卜月中晴雨】榭虚全拂爽阶影渐延曦风树簧蝉响晨荷珠露披立秋纵迟日【今嵗遇闰立秋在月之十四日】秋意已如斯
　　池上居四咏
　　池
　　小小方塘澹澹溪曾无半畆绿玻瓈江湖印月此亦印可注南华论物齐
　　鱼
　　跃喜波浮潜喜渊锦鳞防个镜中悬无忧竿线饱饦馓朝市疑同大隐然
　　松
　　移种新松补旧松团团已作翠隂浓树人可得能如此体物无忺意自忪
　　石
　　依然诡石垒倾﨑醉倚青牛道士僛比似苍松具生意有知曾不若无知
　　晴望楼
　　迩常霑渥雨更喜雨随晴岂待髙楼望真宜沃土耕继斯时若贶又可屡绥赓伫俟西成近越殷颙企情
　　抱朴草堂
　　草堂搆溪上潇落真觉宜岂惟缀景然茅茨繄我思望古治未逮兴言空尔为架亦有诗书几亦有琴棋缱彼穷檐民圭窦安同斯
　　暎清斋
　　弓样逰廊月样窓一时清趣果无双即声即色契真浄犹觉多言者个摐
　　养素书屋
　　书斋宜四时烟景一窓披有趣皆归静无思不入竒元机真可契绘事底须施弃暇芸编展素心养在兹
　　玉玲珑馆
　　绿水廽环中有居坐来恱可适防余松间飒飒风含爽竹际泠泠月入虚纵目恰宜遇寥朗托懐又喜得清舒优霑时雨逢秋霁为此欣予亦惕予
　　虚明室有防
　　生白其间具至灵太虚万物各形形设如未解明之义离卦犹须玩法经
　　方琮云隖泉声
　　谷深林静致生云髙下泉声逺近分嵗嵗山庄秋月里同斯清韵每常闻【逺近泉声避暑山庄内三十六景之一】
　　孟秋逰玉泉山
　　虽未立秋已孟秋山园咫尺试清逰树隂中路风全爽天际髙峯云已収菽町【去声】稻塍曦影曝匏棚架露光浮轻舆五里旋言至批答先勤封事酬
　　题创得斋
　　创得得多年今年秋实创以此防景物原觉协名状秋澄天益寥云敛心因旷嫩茵玉露浓乔树金风飏独喜砌临池防柄芳荷放
　　近青阁
　　杰阁近山依平陵倚翠微朝岚还夕霭碧逻更青围叠巘常临牖层林与作帏色空不到处何用问禅机
　　飞云防
　　防片流云去若飞新秋景色惬清机便教趂爽轻舆进千仭冈头试振衣
　　乘凉登玉山
　　乘凉登玉山烟磴陟孱顔数息方言到今朝偶得闲最髙风益峭望逺目无悭指日秋廵路北峯一带间
　　丽瞩轩
　　髙处山轩俯畅佳年来秋令快登皆别峯云敛平临牖诡石栢生直到阶万顷欣看禾黍茂三时幸值雨旸谐壁间题句新邻旧歴歴堪慿祈嵗懐
　　罨画窓
　　近巘遥峯一览中最欣铺甸绿苖芃山庄指日临数【上声】典【避暑山庄霞标书室窓名之曰罨画自此凡遇胜处輙以名之】画异勤农意总同
　　涵漪斋
　　东陟带日光西降背山影更觉晨爽佳遂造极幽境溪堂仍倚山靣挹烟水景荷香拂座清栁隂随岸整虽曰有波澜映心惟至静
　　倚晴楼
　　万里霁光澄髙楼即景登云随风薄散露借日浓凝绿穗黄将染秋霄晴最应八牕延峭爽真不负吟慿
　　虚受堂
　　虚受何人不贵勤要惟其义切为君设云予圣无宏量那得嘉言入耳闻
　　放舟至影湖楼得句
　　园墙命启闸门扃顺水放舟势建瓴顷刻湖心楼便到影来逺近列峯青
　　爱揽山光印水光片时消得坐匡床拈毫底识新秋景风拂筕篖着意凉
　　年来秋月例登楼素景扵人雅相【入声】投无那【去声】炎蒸欣脱体如何宋玉却生愁
　　澄澈平湖旷荡空楼窓不断芰荷风楞严最契青莲法万景都参影现中
　　泛月作
　　新月未上已有素彩流晚景宜乘凉何不可泛舟斜汉挂半魄颇觉濶扵钩光含寒意多体漾波心浮奚必命管弦取适为清逰苇岸数声蛩故知弗负秋
　　即事
　　封章各省来麦収率中稔其后雨旸时大田蔚茂甚南方乃泽国亦弗愁潦侵【叶】清口疏治后下河嵗登廪防祝复似兹九防丰庶审然此岂易必盛满况当懔慰弗抵忧多祈年惟懃恁
　　题董邦逹石屋松风
　　双松之下二老坐老即苍松松即老乔乎佺乎不可知拟以夷齐犹觉小为语为黙那可猜盖以无言言至道石迳诘屈入峯户中有岩屋蔵窈窱了识其间多秘书安得穷年独研讨
　　题钱维城藤溪鱼乐
　　湖上藤花花落湖轻鯈嘬弄恣逰娱一时别撰南华趣更不因他较乐无
　　晚晴落照
　　迩幸若休徴雨可不雨可密云细丝零傍晩鱼鳞妥西北露曦光晃射云成火蝉声树杪喧波影湖心沱泛月恰云宜爱景随时我
　　泛月题平安月镜居
　　竹报平安古所云居称月镜泛溶沄碧霄万里秋云净上下蟾光分不分
　　秋意
　　立秋尚迟日秋意已示端无风不送爽有云亦欲闲树蝉晩更亮草蛩晓弗防雅宜亲硏席却拟辞冰盘梧叶落也未凝睇慿朱栏
　　题邹一桂画秋色即用其韵
　　莫怪八公髪尽斑须臾解防变朱顔墙头秋色有如此信报天邉雁欲还【是卉又名雁来红】
　　动如凤翥静如翔骑似双成瀛海妆五色何妨傲霜东篱欲笑独称黄
　　雨中泛舟
　　晓爽午乍热知将蒸作云闲因秋舫泛倐至雨丝纷隄岸忽如失水天杳不分渥霑即快霁利稼太殷勤
　　题钱维城江村秋霁
　　云欲敛犹恋深谷天惟淡故浄长空江村底识新秋景乔树才看防防红
　　泛月十二咏
　　初月
　　一缕如眉复似钩疑无讶有见擡头漫嫌河畔光犹小已报三千世界秋
　　汉月
　　秋来斜汉影初明飞度清宵报一更却是黄姑增怅望停梭犹隔水盈盈
　　月
　　渐觉寒辉淰淰披流天渌水影轻漪陈琳檄胜谢庄赋正是抨未发时
　　烟月
　　轻与徘徊淡与笼乍看寥朗乍朦胧满林谁识西湖好清梦惟传玉局翁
　　霁月
　　晚来阵雨过河源霁色平铺素防鶱品格问谁能比似黄山谷却有名言
　　波月
　　练练波中漾绮纹夜湖鼓荡气氤氲何妨棹拂金蛇闪全体其间总不分
　　舫月
　　岂须绿鹢与葱鹙一例沙棠载以浮天水空澄光上下如如认性且随流
　　爽月
　　风来水靣浄凉生寒月欣看觌靣迎残暑不知何处去碧天如洗寄髙情
　　松月
　　舟行岸转露松梢摩诘诗中有故交恰是广寒开夜醼琉璃盘子玉钗敲
　　賔月
　　光为素照体清真林景熈堂契夙因设以箕畴拟卿士殷哉吾亦企嘉宾
　　吟月
　　就月铺笺防笔时中涓底用玉檠持虽然即景抒清兴李谔名言亦可思
　　待月
　　弯环看到满轮时渐觉东冈魄上迟船舣西隄试相待分隂陶侃惜非痴
　　清旷楼咏竹四首
　　晴竹
　　晴防聊抚渭川猗飒防前墀过雨时防影踈踈新沐叶含飔洒洒欲扬枝檀栾态作鸾翘舞潇朗音疑凤管吹最爱微风摇动处摐摐犹有露珠垂
　　雨竹
　　为【去声】防【平声】介节种筼筜喜雨宜烟性所常濯叶移根犹在伏滴声入律祗含商雅因潄趾生方茂便是垂头意自强底更倩他文与可屏风展出画潇湘
　　风竹
　　宜晴宜雨更宜风响作枝头内外空自有师涓识角徴那从宋玉辨雌雄开窓恰似来君子扫迳何须命侍童设使无端谓之笑不为韩愈定卢仝
　　月竹
　　墙头初碾玉轮过便觉寒光逸趣多碎影作声尚骚屑暗丛得照亦婆娑将踈复宻无恒态似正还斜莫辨科真是水中浮藻荇承天妙喻有东坡
　　热
　　新凉将谓暑全蠲卓午蒸歊转似煎始悟明当立秋节炎官交代理应然
　　立秋【七月十四日】
　　半月孟秋逮金官令始詹晓凉真应律【俗有朝立秋冷飕飕之谚是日夘初一刻立秋】午热乍侵帘万物对时育五言触景拈云雷送小雨祥叶老农占【农政全书立秋日小雨吉大雨主伤禾是晚微落小雨即晴甚叶农祥】
　　恱霁亭
　　小亭梵宫侧恱霁向名之复尔中元节恰当晴景披阅年松押擖瀼露卉葳蕤目与心清朗欣于此一时
　　题董邦逹溪阁哦松圗
　　下俯流泉上覆松松声泉韵答重重幽人溪阁慿栏坐良友惟三此处逢
　　中元夕放河灯
　　逢闰今年秋立迟廵銮略缓启程期中元恰值御园度万炬因防琳沼施风定自然其影直月明底借此光为节宵连嵗成孤负【乙酉丙戌中元并以秋廵驻跸山庄】依旧流隂迅若斯
　　骤雨
　　骤雨东来一片云飞丝急防倐纷纷驻舆小避思形状斫阵如防万马羣
　　题钱维城云岩听瀑
　　万仞崇山百道泉竪摐横洒众音潺山为静也泉为动动自静生理固然
　　恭奉
　　皇太后幸避暑山庄御园啓跸之作
　　昨朝霖雨夜来晴正值搜廵唘翠旌为奉
　　康寜缓后顿仍循警跸肃前行途旁万姓聴趋觐路近三分俾免征【降防免经过地方额赋十分之三嵗以为常俾跸路羣黎频沾惠泽】秋节虽迟月临廿【是月十四日始立秋故唘行于月之二十日】凉飔已觉马头迎
　　过清河
　　清河南北黍如林更说前途倍茂森立马桥头堪纵目外斯何物恱吾心
　　迤逦烟村景色嘉芃生禾黍逮壶今年农圃都侥幸饱食安眠赋不加
　　迩来宜雨复宜旸沃野优霑潦未狂昨宻霖尤资实栗长途微泞审何妨
　　晚晴
　　昨夕雷雨作驱云惜弗浄晓起就长途英英犹有剰大田结穗时优霑信农庆雨不雨均可独是致泥泞未免仆夫劳稍因虑怲怲晩来西北风吹散云已竟既幸利行旅更喜宜旸定
　　天贶有如斯惕哉励敬胜
　　要亭行宫晩坐
　　芹东头路熟经到来别馆称【去声】延停一天霁景无边碧万嶂秋山直北青襍卉露中香馥郁髙槐风处爽珑玲黍华铜雀西成近畧得吾心获所寜
　　出古北口
　　嵬廵又此出长闗便觉迎来爽满顔秋塞已开峯伍伍晓空犹挂月弯弯
　　遗迹何须叹祖龙千秋炯鉴慎邉封野桥涨水潮河急昨晩山云西北浓
　　去年塞坂微嫌旱今嵗山田幸兆丰未逮登塲知未定越因切切惕吾衷
　　两间房行官即景
　　数典犹称房两间而今倍蓰聚阛到来循迳欣慿座所喜开窓便见山绕砌秋花饶野意当庭古栢越苍顔绿旗艺武陈观罢【古北口提标兵每于此陈习劲弓藤牌角胜技輙扵行宫门校阅行赏】着句聊消片刻闲
　　青石梁
　　石梁嵗往还佳景称逰攀马足若无路云头复有山飞流垂振鹭野卉鎻孱顔更喜逢秋霁都忘行旅艰
　　常山峪行宫即景
