<!-- { "loadSidebar": true } -->
　　椹紫衫围腰带黄茜朱颜夺鬂毛苍庚桑垒置通三纪甲子轮周又廿霜四海宦游垂欲尽五湖襟度雅相当人夸渭水非熊卜家有缑山驭鹤方庭树似从峯玉徙节蓂眞共海筹长竹林醉阮年犹少对尔惭称大父行
　　
　　昔白文公有诗赠裴淄州其起句云九十不衰眞地仙余以此例赠九十翁者凢五人矣莆田林方渠公以名进士官至郡守累进阶正三品今年寿九十二而其子敬夫复以雷阳守便道彩侍毋论五人者仅一宗马湖鴈行即所谓裴淄州者当亦不及也喜羡之余敬歩前韵授之俾歌以称觞
　　
　　九十不衰眞地仙阿谁诸福似君全生儿自授诗三百请禄同豋石二千旧憇棠阴青蔽畆亲栽槐色翠摩天壶公山静堪斟酒延寿陂清好放船尚父少惭多偃蹇启期衰觉转顚连林家故是寛乔木行看双标纪大年（闽省有百歳坊亦太守亦林也）
　　
　　余与竹溪王大中丞为郢中之别余十二年矣公抚闗右值旱魃为虐公竭力祛之民渐回菜色辱遣使问存怃然有怀遂成一律时闰六月之望也
　　
　　十年郢里追陪后百二秦关保障中分陜古时惟召伯三城今旦有张公云霓疏自忧天切鸿鴈诗偏悯旱工岂为土龙方致雨将无铜雀解鸣风即丘东海俱名族建业长安总旧宫无那新秋圆月色一尊西笑向谁同
　　
　　△五言絶句
　　
　　题金陵景送康永锡一絶
　　
　　莫催桃叶艇去泛秦淮色有兴展此图一挂髙斋壁（文休承畵此景送客金陵题者十二人皆词翰名家也今輙以赠永锡仍为冩一诗右方）
　　
　　半峯亭
　　
　　不爱天上游不爱人间住爱此半峯间卧看云来去
　　
　　清晖轩
　　
　　微风巻帷起面面延清晖无生一话后日晏不成归
　　
　　碧玉沼
　　
　　一片荆山玉琢成秋月圆风波落叶尽下有蔚蓝天
　　
　　观音岩
　　
　　洗髻碧流润遶龛红叶深松风定中过不是海潮音
　　
　　白龙洞
　　
　　春雷地底发匹练空中飞毋劳久行雨解旱便应归
　　
　　多景岩
　　
　　千岩荐竒色使我劳清瞬其若老僧何不见亦无尽
　　
　　寳云井
　　
　　片片胜鬘云坠入功德井山僧解夏还和云煑新茗
　　
　　偃盖松
　　
　　青松作偃盖相与谈禅理折取松下枝与师充麈尾
　　
　　鐡塔
　　
　　当时鐡轮王建此七寳树风送黒云归岩栖不知处
　　
　　妙髙峯
　　
　　金山妙髙台飞到峯头住逢师卓锡声不敢复飞去
　　
　　东斋
　　
　　月出东林端不照东斋屋趺坐看西山千岩散金粟
　　
　　西隐
　　
　　一瓢挂一锡毋劳问姓名欲识西来意崖前栢子生
　　
　　书于鳦先扇一以自嘲一以自勉
　　
　　姓字眞如蜡堕君牙吻中从容一咀罢方识慕时空
　　
　　其二
　　
　　积草池头夜珊瑚红欲然只知惊寳色鐡网更何年
　　
　　梁内史奉诏为谭司马治墓便道归省访余弇园得三絶赠之
　　
　　罢辍螭头直行封马鬛阡君看大司马应否象祈连
　　
　　其二
　　
　　白髪闾休倚红颜且下机里中争诧说内史锦衣归
　　
　　其三
　　
　　弇园五载内重见二难过不独金兰合还怜玉树多
　　
　　题尊生斋赠张仲慧
　　
　　古人既已无后人犹未有欲识生者尊古人落吾口
　　
　　其二
　　
　　试问张仲蔚蓬蒿空满园严霜一夜至方悟乔松尊
　　
　　其三
　　
　　羣动各相役而我独无言生当贮万古那得不为尊
　　
　　其四
　　
　　道言有身患佛说无生乐问生何以尊为汝解其缚
　　
　　王汝止先生过访弇园有述
　　
　　麈尾竖新义字字天机流其柰溪边石顽愚不点头
　　
　　其二
　　
　　春至百卉萌日出万象丽不应拈破时别自一天地
　　
　　其三
　　
　　日斜一局罢观者谓机深偶尔见敌手由来无胜心
　　
　　其四
　　
　　呼尊小酌罢坐爱松风吹忽尔农歌发欣然与点时
　　
　　其五
　　
　　藤石从云老苔阶过雨斑游人不解看应道是眞山
　　
　　其六
　　
　　欲求无谶师为我谶绮语三界无处寻久堕泥犂土
　　
　　陈翁六十于鳦先请诗寿之得一絶句
　　
　　宣髪貌如童藏书比素封何须二千石有子是元龙
　　
　　题畵
　　
　　商船一入淮便问淮阴社买酒新城中来醉旧城下
　　
　　其二
　　
　　甓社湖头暝维梢酒一杯不知初月上疑是蚌珠来
　　
　　其三
　　
　　二十四桥月醉踏未成半终夜歌吹喧谁传广陵散
　　
　　其四
　　
　　唤船扬子渡来往无一刻胜作天堑时乾坤限南北
　　
　　其五
　　
　　茅君挟二弟去骑三白鹄良常西南垂可能借人宿
　　
　　其六
　　
　　下为范公祠上为万笏林空瞻范公笏不晓范公心
　　
　　其七
　　
　　拔地一千尺割城三百畆中有万玉山此腹知不负
　　
　　其八
　　
　　载酒垂虹桥鼓吹乗暝发瞥见金波流七十二残月
　　
　　其九
　　
　　岳王坟畔松枝枝尽南向无那临皋亭国书偏北上
　　
　　其十
　　
　　栖云佛堂顶流水僧寮下为恋清梵音跳珠不成冩
　　
　　南昌饶生善医余友王茂才有隠疾能起之索二絶句一韵以赠
　　
　　探囊得秘药投杖已沈痾试语天帝栎论功应孰多
　　
　　其二
　　
　　博得羣珠赠王郎起卧痾如逢魏侯疾转见赐车多
　　
　　嘉则长卿复以五言絶句二十首博和有如乐府者有如咏史者漫为倚答当更许我事不许我情也仰山师云神道则不无佛法须还老夫在一笑
　　
　　避雨陵
　　
　　昔闻六龙驾蜿蜒二陵间至今风雨后清跸满空山
　　
　　穆天子
　　
　　八骏长在驱生嫌八荒小百辟长在服生忧百年少
　　
　　韩重答紫玉
　　
　　主是天上人却为人间死生不结同心空令木连理
　　
　　细腰宫
　　
　　楚舞虽自佳楚腰太无力君王幸一顾贱妾忘朝食
　　
　　髙渐离筑
　　
　　纵令无目生不如有心死惜哉髙氏筑仍作荆卿匕
　　
　　五大夫松
　　
　　偶尔被秦官何荣亦何辱万古徂徕云依然卫其足
　　
　　鸿门玉斗
　　
　　此时亚夫心分与玉俱碎却恨入闗初不为完璧计
　　
　　江皋解佩
　　
　　人去佩亦去佩空人自空情知不嬿婉犹道有无中
　　
　　九微灯
　　
　　灔灔九微灯流光铄瑶席忽报阿环来芙蓉别成色
　　
　　李夫人
　　
　　倐来仍倐往亦知事非的其奈尔兄云佳人难再得
　　
　　望乡台
　　
　　少卿望乡台筑城乡不见頼是不见乡见来肠寸断
　　
　　相如涤器
　　
　　日醉临卭市不题临卭壁怯他卖酒人胸中五云色
　　
　　青塜
　　
　　明妃死时身一帝两单于不知塜头草为谁长不枯
　　
　　爨下琴
　　
　　自脱厨中爨残躯拟报恩如何山水调翻向董侯门
　　
　　白门栁
　　
　　仲冬白门栁维舟露梢影日暮乌不栖天空踏枝冷
　　
　　郑樱桃
　　
　　自尝郑樱桃百果不挂齿生憎冦觅儿眼中复有耳
　　
　　习家池
　　
　　从他金兜鍪不博白接■〈罒离〉季龙渡洛水夺汝习家池
　　
　　玉镜台
　　
　　老奴玉镜台安侬七寳镜奴自当奴心侬自怜侬命
　　
　　解语花
　　
　　比妾解语花忍笑问东风即令花解语难道得如侬
　　
　　梁公赌裘
　　
　　殿前集翠裘禠奴与奴着殿上武媚娘呼谁共谁博
　　
　　戏赠朱生
　　
　　小吏黄衣是雄谭白马非何如学方朔割肉诙谐归
　　
　　其二
　　
　　暑候平原侯跳丸方小说顷刻数千言斜阳尚林樾
　　
　　访呉登不值承见寄三絶句赋此为答
　　
　　从此歩屧过呉均莫相避试看白板扉的应无鳯字
　　
　　其二
　　
　　蹈海惜珠沈归来偶溪涨忽见明月光居然开老蚌
　　
　　其三
　　
　　春来花鸟意父子各争新但启柴门看人间大有人
　　
　　石丈拱辰抱西河之戚今闻后房有旦夕就馆者寄此祝之
　　
　　忠义乡中晓充闾佳气新抱来应有志天上石麒麟
　　
　　其二
　　
　　多生父子縁一念恩情重为是顾非熊还应入熊梦
　　
　　其三
　　
　　庭前一枝玉庭表五色云莫轻襁中儿它年万石君
　　
　　其四
　　
　　去却掌中珠还从蚌中觅合浦作漳流精光夜如日
　　
　　入秋无事案头偶有纸笔随意輙书如风扫华不伦不理故曰杂题
　　
　　事在名教中理在名教外事理两无渉于中得自在
　　
　　其二
　　
　　上智与狂愚俱能夺造化唯有中根人随缘作荣谢
　　
　　其三
　　
　　东林咫尺地陶然四方乐却笑柴桑翁断酒有何恶
　　
　　其四
　　
　　阿难纵强记何如周利盘伽陀无一句调息入泥丸
　　
　　其五
　　
　　快如久系人忽遘独角赦不作谢临川矫首白莲社
　　
　　其六
　　
　　一把茅盖头两盂陈脱粟笑杀顶生王到了不知足
　　
　　其七
　　
　　使我自识我何能遽如此我为知己生古为知己死
　　
　　其八
　　
　　阿母偶一来罗刹长伴汝何意晩对人神仙皆妄语
　　
　　其九
　　
　　千金蓄稚鼎万金买良药未必悬鹑子翻恋人间乐
　　
　　其十
　　
　　剑客学神仙十年不敢试除却小有天能无不平事
　　
　　其十一
　　
　　西有华胥国北有拘卢州那堪此中住耐可少时游
　　
　　其十二
　　
　　十三十八月清光濯毛髪眞境苟不亏从人指圆缺
　　
　　其十三
　　
　　秋声不解愁偶叶愁人意任使将愁来无愁与相会
　　
　　其十四
　　
　　黄鹄毋爱饱那怕人间网不夸羽翼长但夸天地广
　　
　　其十五
　　
　　大毁弥天来今生夙生事差胜买虗名尸居长抱愧
　　
　　其十六
　　
　　人生贵六尺借汝成不朽炼得身外身此身亦刍狗
　　
　　其十七
　　
　　鐡色阎摩门乃入昙谟最所以阿兰那空生独三昧
　　
　　其十八
　　
　　百幻葛孝先犹云拙用身我但皮肤尽湛然唯一眞
　　
　　其十九
　　
　　学士爱栽花花开笑老我何如郭四朝良常种五果
　　
　　其二十
　　
　　中黄恋世乐西域劳仙职快哉吕子华方台寄幽迹（吕公不居人间又不愿造位故云）
　　
　　其二十一
　　
　　天门无限好却莫忘人间度了众生后丹元才放闲
　　
　　其二十二
　　
　　火枣侑神梨金浆调玉醴但与许道士不与许长史
　　
　　其二十三
　　
　　昔有郭崇子誉雠愧雠死徳报固寛身直斯可以已
　　
　　其二十四
　　
　　调逹丈五身刼火烧不息一生无所为与佛作功徳
　　
