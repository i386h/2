<!-- { "loadSidebar": true } -->
　　金碧唐家法将军始剏源九成琼殿叠百道玉泉翻避暑曾贞观传真擅化元魏【徴】王【勃】辞纵典不及马周言【按唐书髙祖内禅后居大安宫而太宗每嵗幸九成宫避暑其时马周为监察御史上疏有太上皇留热处而陛下居凉处温凊之道臣所未安云云考魏徴有九成宫醴泉铭王勃有九成宫颂二人之文虽极典丽然不过骋妍抽秘徒餙雕华较之马周蔼然忠孝之言相去奚啻迳庭之逺耶】
　　宋徽宗枇杷山鸟
　　结实圆而椭枇杷因以名徒传象厥体奚必问其声【枇杷以形似琵琶得名】鸟自托身穏蝶还翻影轻宣和工位置何事失东京
　　宋杨后垂杨飞絮
　　庆元有杨后可是出闗西画自女中佼书将帝与齐风枝如向日雪絮不沾泥设较谢家句一筹当让兮
　　郭忠恕山店风帘
　　石渠多所弆真赝或兼之【内府蔵忠恕画甚伙即雪霁江行图凡有三幅图景若出一稿审阅真叅半盖多假其名以取重耳】小幅看山店闲情在酒旗汉唐不拘法天地可为师设以循名较【谓忠恕其名】疎狂恐弗宜【宋史载忠恕多防王公家或待以美醖豫张纨素于壁乗兴即画苟意不欲固请之必怒而去云云其疎狂之态如此何以与其名不相称耶】
　　燕文贵层楼春眺
　　渡海传竒迹麦人与叶舟【见书画谱圣朝名画评】幅圎见神韵防尺足风流绕砌红将发丛林緑渐稠欲穷春好处相共上层楼
　　赵昌南唐文防
　　南唐虽僻立亦自尚文规簪佩徜徉处图书左右披东瀛前拟法西雅后开师【昌此幅取法阎立本十八学士登瀛图而自成结搆后李公麟西园雅集图布置笔意又脱胎于昌】位置增精宻晩年还蜀为【见圣朝名画评】
　　易元吉羣猿拾果
　　好静工引气能吟更善縁栖枝坠岸穏拾果倒空悬岂必问其数亦惟顺厥天尧牵舜荷棰可以悟难前
　　郭熙春江帆饱
　　春水放春舟风帆趁溯防可知事逢顺须念盛当忧画有具深意观无待逺求神筌诚独出讵止法营邱
　　王诜飞阁延风
　　戚里推儒雅莫如王晋卿诗交苏氏轼画法李家成二者工其艺一时炫此名崇台恣延赏熟处未忘情按邹浩道乡集云晋卿以尚主之贵日在绮罗弦管间而濡豪嬉戏皆风尘表物阅此图绘写崇台侍女景象是犹未忘情于熟处也
　　张敦礼松壑层楼
　　不独画称良谠言传庙堂【宋史载敦礼尚英宗女祁国长公主元祐初上疏言王安石蔡确变法之害以退确进司马光为得可谓谠直岂特以画见称耶】楼台颇富丽岩壑却幽苍法得顾和陆谮兴章【惇】与王【能甫　章惇为政言敦礼忘徳犯分丑正朋邪诋毁先烈乃谪官勒止朝参至崇宁初拜节度使諌官王能甫言敦礼诋毁神宗罪大谪轻不宜与之节钺有伤绍述之志于是夺节仍为留后亦见本传】题词非取艺风节可留芳
　　四朝选藻册【亨】
　　赵伯驹蓬瀛仙馆
　　参差仙馆类蓬瀛临水依山风物清可望不可即之处画家别有寄深情
　　赵伯骕畨骑猎归
　　射得羚羊防马上凌风意气自然粗韬弓撚箭仍猎去弗学胡瓌卓歇图
　　李唐竹林拨阮
　　长夏江村曾易名【石渠寳笈蔵李唐长夏江寺卷前有宋髙宗题续得一巻笔墨雄秀亦系真迹原标为长夏江村疑其有误审阅图中塔势涌现是寺非村因改为长夏江寺并一再题句详见壬寅诗】偶成人物亦髙清竹林不作醺醺醉却拨铜丝寄逸情
　　刘宗古瑶台步月
　　步上层台图近月纎妍笔墨肖娗嫇【见画继】紫微诗意分明写小立依然看两星【图中却无月故戏云】
　　李安忠晴春蛱蝶
　　蝡肖翘髙复低春园风物已昌兮宣和画院曾经试何未明拈逐马蹄
　　苏汉臣百子嬉春
　　春苑风和蔼戏场狰狞头角总圭璋问他粉本从何得应在鲁论第五章
　　李从训牡丹春满
　　一朶防姑满幅披祗容叶衬斥旁枝【是图画牡丹一朶势已盈幅其旁惟衬緑叶更无别枝想原图必不止此自因嵗久边幅不全为装潢者裁去册中多无名欵大率类此】谓他富贵已极矣何不分之独占之
　　马兴祖疎荷沙鸟
　　叶败花残枝亦枯何来沙鸟立斯须伊人意寓南迁代似写其瞻爰止乌
　　马世荣碧桃倚石
　　写生本自得家传【图绘寳鉴云世荣为兴祖之子善画花禽人物山水得自家传】叶緑葩红春冶鲜别解喜他善斟酌脃花傍以石之坚
　　毛益榴枝花鸟
　　榴子熟时莺转时【雁以春初北归莺于三四月间方北去秋七八月榴熟时莺即自北而转南雁于九月始南向盖雁大耐寒莺小不耐寒故雁去早而来迟莺去迟而来早京师及热河不过见其一过而迟早略不同向屡騐之不爽是亦格物之一端也】野虫衔得集横枝笑他自喜权供饱忘却有人弹挟之
　　四朝选藻册【利】
　　林椿荔枝山鸟
　　蔡襄宋为谱九龄唐作赋其意各自属其文胥有据山鸟乃无心栖枝偶相顾
　　李嵩巴船下峡
　　夙称工界画兹却写山水出峡忙不当就江快无比神超绳墨外是其乃所以
　　马逺竹磵焚香
　　趺坐厜防上鑪香独自防竹风拂清烟趣在闻不闻奚童立欲睡生认蓊蒙云
　　马逺溪桥策杖
　　层楼出树杪上更松隂布溪桥策杖人剧谈罢归去命意迥宜吟画院故独步
　　马逵栁隂云碓
　　栁隂结茅棚运水更驱牛云碓舂艰食农民乐登秋斯乐岂易得祈年几许忧
　　马麟秋兰绽蕊
　　写兰反楚辞亦足终古矣底识其为秋疎叶护冷蕊意出常人表或逺代其子【麟逺子虽世家学然不逮父逺多以已画书麟欵盖欲麟得誉也见陈善杭州志是幅意境超逸当即系逺作耳】
　　鲁宗贵夏卉骈芳
　　夏卉弗注名而却含至理白白【栀子】与红红【蜀葵】黄【萱】忘忧以喜分明诠五千无名名之始
　　牟益东来紫气
　　衣及茅舍两吟牟氏图【石渠寳笈旧有牟益衣图及茅舍闲吟图俱经题句】小幅识东来弗存名可呼【是幅名欵图章无存原本标题牟益因仍其旧老子云无名天地之始与所图恰合正不繋其名之有无也】却实传其宗不繋有和无
　　朱绍宗菊丛飞蝶
　　趋炎殊众卉放英独于秋舞去风全香承来露半流绘者具神解渊明悟庄周
　　姚月华胆瓶秋卉
　　花似菊而红叶则迥然异自题属东篱【即用其诗句意】殊难解用意徒以设色工选藻许其厠
　　四朝选藻册【贞】
　　钱选梅屋携琴
　　茅檐重覆不计稔外朴其中何碍深【屋中深廊】三友虽然合同味【屋外并有松竹梅】一心独自寄知音【谓梅】主人正尔虚凭牖童子却欣携至琴【画景如是】动操之前意已足四山答响静愔愔
　　唐棣寒山萧寺
　　万树梢头见梵宫塔尖迥出竺楼红宇悬秋意连天浄云锁峰腰无路通漫拟当前诗与画可防即此色兮空孝恭【任】萧寺夸独识笑彼拘墟见未融【李肇国史补载梁武帝造寺令萧子云飞白大书萧字事南史任孝恭传云少从萧寺云法师读经论是当时即以此为名寺之由至宋程大昌续演繁露竟谓寺因萧字名应专属其寺以驳刘禹锡诗句之误按何晏注论语萧墙云萧之为言肃也又晋王僧孺中寺铭有萧宫改构云云是萧梁之前已称寺为萧宫矣向题燕文贵秋山萧寺图见其巻后鲍恂诗引萧子云事曾讥其凿兹阅棣是幅寒山萧寺图益知因萧字名寺者实属过于拘墟耳】
　　夏泰岳阳胜槩
　　百尺髙楼雉堞临洞庭胜槩目前寻临风把酒自怡性去国懐乡孰苦吟尚觉蝇头易为笔竟如蚁目细标鍼【癸夘秋题夷齐庙四景即自写巻中以限于画境勉作蝇头细书不资眼镜尚觉易易兹阅图左书岳阳楼记全文方不盈寸字形竟同蚁目以西洋显微镜照之方可读真称絶艺】先忧后乐仲淹记至语真先获我心
　　王绂九龙山居
　　未至姑苏先九龙南巡留咏忆重重孟端绘画兹偶展三月风光如再逢独见萧然防屋冷却殊颙若万民恭问他于是肥遯者置扈跸间可乐从
　　王绂云根丛篠
　　磊磊石边落落筠不疎不宻得相亲是为知已交君子那复希他夸世人云静弗愁根移动风轻任阅代秋春介如节若相投处作者疑为自写真
　　沈周空林积雨
　　茅屋空林居者谁穷愁烟火自然迟无端艺抚石田画有意神模摩诘诗南国固当嫌恒矣【见画中周识语】北方却是鲜【上声】逢之题词正值春惟仲所愿息风雨及时
　　唐寅沛台实景
　　陪冡宰咏呈学士【是幅上方唐寅题诗欵署正徳丙寅陪大冡宰登歌风台和咏并图实景呈茂化学士云云俱未详为何人】实景成图传沛台徒揽斯为称别矣不知其意属何防井存邑改语近指刘往朱来世逺猜岂谓尔时政多紊【谓正徳时政】大风恐复起尘埃
　　周臣夏畦时泽
　　夏畦五日晴斯旱时泽东村【周臣号】景入观防漏相于乗屋急罢登且喜置车【水车也】看【图中景如是】润秧漠漠浓含陇野树蒙蒙逺接滩尚有怨咨未安者为君周诰早知难
　　文征明千林曳杖
　　云书云画既云诗自许由来在韵词闲作千林曳杖者眼空一代入图谁嶤峰置背意中足野彴当前步过迟【画中景如是】笔墨有为法胥幻个翁或实防于斯
　　陆治花溪渔隠
　　四朝选藻册每十四册题诗各不伦【近命内廷翰林续编石渠寳笈偶即唐宋元明集绘册中择其尤佳者得四十幅题曰四朝选藻分为元亨利贞四册几暇胥为题咏又各用一体首册五律二册七絶三册五古四册七律非以见异骋妍庶因按体弗紊耳】或以装池失欵识犹疑入鉴半譌真【四册中有名欵者不过十之二三当因嵗久阙损装潢家渐次裁去祗可就旧有标题人名各系以诗虽评鉴之下不能即信为某某真迹然烟云过眼寓意而正不必留意于欵识真伪间也】花溪渔隠诚非赝陆治叔平岂为【去声】贫【用治语】近体七言殿全部消几暇匪费精神
　　右四朝选藻四册乃乾隆庚戌夏所鉴定者其时勅内廷翰臣纂辑石渠寳笈续编因出内府所蔵唐宋元明集绘册命择其尤佳者得唐人一宋人二十九元人三明人七厘为四册册各十帧以时代先后次其甲乙非于画品有所轩轾也装成后名曰四朝选藻以元亨利贞分标之縁就所有之帧为去留故四朝惟取其人之备而其多寡之数则不能均焉次年辛亥清和各题以诗分书帧中首册五言律二册七言二韵三册五言三韵四册七言律攦体分殊非以见异骋妍庶每册各从其类弗致有参互淆紊之失耳石渠续编中此册已着録阅今数年矣而尚未登黄绫诗本盖辛亥以后所成各诗或述政事之大端或写性情所偶寄与夫问旸雨课耕敛即事摛毫均非无为而作每嵗诗本已盈无资以此补空逮上年丙辰大廷授玺初愿幸符仰荷
　　天
　　祖眷诒精神纯固予亦何忍遽图自逸是以筹防训政犹日孜孜于事之重且要者仍如常年见诸篇什虽理宜简咏而结习未忘浃嵗所吟亦已足百篇二帙于是此诗复存箧中兹逰盘山以筹军务望捷音之故虽来散闷而闷乃日增故即景拈辞亦少于往嵗既检斯旧稿録登诗帙用补每年三春百篇之数仍于本画册末识其縁起如右乾隆六十二年丁已季春御识
　　白涧行宫作
