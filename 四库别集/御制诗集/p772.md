<!-- { "loadSidebar": true } -->
　　昨朝甫到颇无暇今日言旋适有闲逰目拈毫咏诸景一堂春霭接卿班【是堂为行宫前殿驻跸批折向军机大臣发旨及宣召地方大吏咨询政务之后方一逰目诸景也】
　　怡神室
　　朴楹五架额怡神【即寝室也】宵养扵是契静因曰静于斯能静否片时念及万方民
　　知依斋
　　所其无逸在知依行馆幽闲首夏时亲切民情盈跸路足衣食否为思之
　　水乐庭
　　东阳未至杭才至【东阳杭州均有水乐洞东阳非跸途所经杭郡水乐洞则甫在杭州经临题咏】水乐扵斯又听声谩拟苏诗举再三【去声】世间何事匪虚名
　　鸣翠亭
　　翠流扵目鸣闻耳目色由来即耳声悟得色声本无着翠兮何不可为鸣
　　含漪馆
　　澄镜溶溶绕砌墀微风不动亦含漪设如画舫相比拟若水民情亦可思
　　俯绿墅
　　栁泉名以因多栁绕墅更多泉水披一绿虽然分上下巧看联接有长丝
　　漾影桥
　　月様横桥镜様溪假山断续接长隄俯看影漾团圞防七宝广寒中觅题
　　命彭元瑞曹文埴捡四库全书古来见元孙者有防据奏自唐迄明凡六人诗以志事
　　五世元孙膝上珎【子为膝下至若元孙反当抱之膝上矣】捡兹有几命儒臣奏来详悉翻四库特出祯祥得六人【四库全书载唐钱朗宋张焘元呉宗元明罗恢归璿文征明六人皆以耆寿得见元孙】恰彼古稀帝同数【庚子年届古稀因查自三代以下帝王年逾七十者汉武帝梁髙祖唐明皇宋髙宗元世祖明太祖凡六帝然皆未亲见元孙也】赢其家庆我饶臻如斯
　　天贶叨骈曡忍不敕防心爱民
　　昨因庆得五世元孙命彭元瑞曹文埴捡阅四库全书自古以耆寿得见元孙者凡防人兹据奏三代以上不可考秦汉以后隋以前未有其人惟山堂肆考载唐钱朗南昌人仕唐官光禄大夫元孙数人皆以明经为县宰年一百七十余嵗又周必大平园续藁载宋张焘饶州人孝宗时防知政事年七十五见元孙一人又宋濓潜溪集载元呉宗元绍兴人不仕年八十八及见元孙举觞为寿抱置膝上望者谓神仙中人又明文衡载明罗恢吉安人永乐时官国子监博士年八十二见元孙一人又明归璿昆山人即归有光之髙祖见有光集璿有髙元嘉庆堂頋九和为之记又明文征明甫田集载戊午元旦诗有百嵗几人登耄耋一身五世见曽元之句考征明年九十有元孙二人等语臣庶以耆夀得元孙者仅止六人帝王中臻斯盛者尤未之前闻予叨膺
　　天贶嘉庆骈蕃若此惟有益深干惕勑防爱民以冀仰荅
　　昊苍纯佑耳
　　微山湖
　　辛丑河决北事较决南巨金【乡】鱼【台】虽停沙清水艰他去三湖以次涨微山下流所【辛丑青龙冈漫口之水滙归南阳昭阳防山三湖而防山湖尤居下流为众水所归汪洋浩瀚与运河连为一片】宵旰勑大吏亟力筹泄路【叶　辛丑壬寅因青龙冈漫口屡筑未成降防命萨载等查勘亟筹去路嗣据奏漫水由微山湖下注邳宿桃清运河出杨庄口门归海将骆马湖竹篓牐先行开放其余各牐坝次第唘放泄水由刘老涧下注六塘河归海并开挑防山湖下之頋家庄等引渠分泄水势为一时权宜补救之计幸而运道河湖得保无虞】然犹异常盛丈深难计数【下防去路虽多而来源本大湖水犹异常盛涨测量深二丈三四五尺不等】漕船有失事哀哉运丁苦沛县竟頽城吾民受凄楚为之切忧煎不靳赈恤普昨嵗幸河复微湖潦消屡【上年漫口未合湖河水势相连漕船行走有被沉溺之事曽降防将应赔米石全行豁免以示体恤至沛丰等县及山东之金乡鱼台被淹最重而沛县城垣竟致頺圮莭经降防抚恤并加恩将被水各州县给予常账俾灾黎不至失所幸昨嵗青龙冈漫口合龙河复故道积潦渐消居民于是始获安堵】翻虑消太多济运渐筑堵【自昨嵗三月漫口合龙后防山湖水势陆续消落至八九月湖水止存一丈三尺五寸已符往年定志又当预为储蓄因今萨载等将防山湖尾闾五道引河并运河中河各牐坝及蔺家山草坝乗时接筑堵闭收蓄水势以济重运】縴道以次修【济寜以南运河两岸工程分作四十九段前据明兴等奏过白露后隄岸均已涸露现在积籵鸠工签桩夯土畚锸云集在事各委贠及夫役等无不欢欣鼓舞踊跃从事所有隄岸各工均一律兴修赶辧扵春前完竣】往来利行旅乗势在待时罅苴惟漏补敢言希平成悚惭不遑防
　　过沛县
　　我过沛县境不见沛县城移城向西北髙防谋久恒实因壬寅潦追忆心犹怦河决青龙冈一片水铺平埤堄为之湮老幼为之惊嗟嗟我赤子忍弗救其生蠲租岂待言赈饥缱遥情那论极次贫逾年周济増【沛县自辛丑九月猝被豫省漫口之水下注将防城隄冲塌水由东北直入沛县壬寅八月又因风大水涌城墙及衙署民房悉皆坍塌莭经降防抚绥并加恩常予赈恤至合龙后复降旨展赈至癸夘六月又以该县及铜山丰邳等州县并山东之金乡鱼台济宁等防低地未能全涸复降旨再行普展赈五个月以资接济】即今河虽复涸地已可耕虑其乏颗粒借种【上声】资经营【沛县等低洼地方除展赈外其灾分稍轻地畆并谕令该督抚等酌借籽种俾得赶种春麦】旧城地本洼移建就髙坪【沛县旧城地本低洼难以修复前经谕令萨载于沛县境内各乡履勘髙地移建城垣嗣据奏履勘得该县西南三十里之戚山地势较髙五六尺且南有缕水隄北有太行隄东临曡路三面栏截可期永无水患该防旧有村荘即为南闗形势亦甚聨络因饬尅期发帑委员分段承修责成道府督催扵昨嵗建完整闾阎安堵士民同声欢忭】老幼来谢恩幸少鸠鹄形痛定思事前怜之慙愧并


　　御制诗五集巻八
　　钦定四库全书
　　御制诗五集巻九
　　古今体八十五首【甲辰九】
　　运河
　　自从辛丑河北决踊愁为害无底止三湖虽未受沙淤【辛丑青龙岗河决北岸即虑淤湖阻运深以为忧不啻三咨五询节据河东总河及山东巡抚奏报大溜由金乡鱼台下注荡漾数百里渐次澄清至南阳昭阳防山三湖即系清水归邳宿桃清运河出杨庄口门入海三湖运河皆未受沙淤】澄剰清流尽归尔微山湖更居下游与运连成一片矣两岸縴道及牐坝多半弗见见惟水以此亟求疏泄法不遗余力不惜费【叶　微山湖地势更在南阳昭阳下游清流灌注与中运河连为一片縴道半没水中虽微山湖尾闾于丁丑年开伊家河一道长六十九里由韩庄牐下宣泄入运但开桃时山根砂礓未能净尽因命袁守侗何裕城等防勘并命大学士阿桂覆勘比前加桃寛深俾湖水得畅逹入运而运河东之骆马湖竹篓等牐坝多筹去路由刘老涧下注六塘河归海更开桃微山湖下之頋家庄等引渠俾分泄入旧黄河凡所以泄微湖之涨筹画无遗】徼幸昨年河复故【青龙岗乆未合龙因于兰阳商邱一帯另桃引河至癸卯三月开放十四日金门合龙河复故道两载忧勤幸得一举蒇事】微湖下流去如驶旧志蓄水丈二尺后存丈三多无防因之陆续两岸露牐坝次第工兴起本殊民修及官修亦是从来例如此灾余民力那能兹一概发帑官修耳【昨夏命大学士阿桂等勘估自济宁至韩庄三百余里隄工五万三千余丈民堰五万五千八百余丈分别估修其民堰因此次被灾较重概发官帑修理以苏民困其韩庄大石工并上下牐座桥坝涵洞裹头等工亦俱勘修复于大石工外估筑临河圏坝以便兴筑统计各工需银五十五万六千零嗣据兰第锡奏原派工四十九叚除先修十五段外其余均于去年八月普修赶办又据萨载等奏去嵗夏秋以来各湖消水最速微山湖现深一丈三尺较定志应收之一丈二尺所多无防又不可不早为储蓄因查二十二年孙家集漫口合龙后积水至两年始行消尽此次以广筹去路是以积水易消今又恐分泄太过无以济运因将各牐坝次第堵闭收蓄水势以济重运兹来舟行稳顺縴道隄岸修复如故益信事在人为也】兹来縴道原如故安福【舻名】中行平如砥却忆丁丑决孙集积水两年始消彼斯乃积多消反速事在人为本至理
　　命议叙萨载李奉翰兰第锡何裕城明兴等诗以志事
　　辛丑河北决踊惧为运患幸而沙渐停【辛丑河决豫省北岸之青龙岗黄水下注经由东省金乡鱼台等处荡漾停淤水色幸已澄清运河免受淤垫之患】清水三湖漫【漫口之水滙归南阳昭阳微山三湖者均属清水是以湖身亦不致淤浅】微湖居下游洪流实浩汗堤堰那能御与运连成片癸夘河复故疏剔督筹办所幸去路多消迅施工便济宁至黄林两岸工分段【微山湖在南阳昭阳湖之下防漫水灌注与运河连为一片縴道半没水中黄河一复故道即命袁守侗何裕城等防勘伊家河加挑寛深俾湖水畅逹入运复命萨载李奉翰等筹勘去路将微山湖下防之頋家庄引渠开挑寛深及骆马湖各牐坝次第启放分泄湖河水势俾运河两岸得以迅速兴功萨载李奉翰之功亦不可冺后命大学士阿桂勘估自济宁至黄林庄共重修官堤五万余丈官修民埝一万四千五百余丈并牐座桥坝涵洞等工分段派员购料雇夫优给价值即以代赈自上年四月至本年闰三月一律完竣实用银五十三万九千余两运道频复旧观兹御舟经过两岸及縴道桥坝牐座俱各坚实巩固漕运民舩均资利济其督工则兰第锡何裕城明兴董率有方在事人员亦能奋勉出力因降防交部分别议叙以示优奬】堤埝及牐坝次第胥修建和雇弗惜帑代赈功倍半何期一年中运道复旧观御舟兹经过如昔牵长縴不惟利艘行旅普称便勤哉大小吏优叙酬劬倦慙无安晏防遑惜筹宵旰一劳尽我心永逸祈
　　天眷
　　凉
　　迩日颇觉凉作隂而弗雨望云北尤重齐豫连京辅或胥沐恩膏报章却未覩我自渡河来川路风飏土觉旱为【去声】希霖宵旰心常怃迤南冀农登迤北厪民苦只可半收麦谩云遍种黍【黄河以北日来颇觉望雨大田虽已遍种而麦秋只可半收较之迤南实为不及惟日冀甘霖普沛耳】秀实时尚逺十日期空数
　　乗舆过济宁州
　　清晓乗舆弗筞骢古稀遵养合知崇家户诵文风蔚防挈老扶物象融百嵗熙和非易致万民亲爱不期同那堪回首思辛丑【辛丑秋河决豫省青龙岗漫水经由东省之曹单城武金乡鱼台济寕等处思及城池民居岌岌乎殆幸昨春河复今览闾阎无恙且涸出地亩转为膏壤实出意外也】幸矣斯邦尚惕衷
　　登太白楼四叠旧作韵
　　綪茷旃旌入郭闉青莲遗迹向传真千年佳话留诗酒一代名流称【去声】主賔亭北早应赋云想【谓李太白】池南近可和【去声】檐廵【谓杜子美祠在城南池】求贤欲以赞实政此际无资若辈人
　　南池襍咏
　　适才太白试登楼咫尺南池可罢不一入门心生敬慕碑亭因是
　　圣文留【康熙乙丑年建碑亭于此恭勒　　皇祖阅河隄诗】
　　防株古树防澄池池畔三间老杜祠便弗叩还应下拜此人诗合是吾师
　　李杜由来伯仲行吾云旗鼔异相当应知学杜克念圣学李防其罔念狂
　　谒分水
　　龙王庙
