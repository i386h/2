<!-- { "loadSidebar": true } -->
尝谓儒者言礼义，佛氏言因果，二者若判焉而不相入。然时至今日，人心锢蔽已极，语以理则不喻，语以情则不达，语以刑罚政教，则脱略焉而不能遍及，由是因果之说起矣。盖人之为恶，罔有悛心，惟语以子孙之报复，则其意自敛，告以再世之赏罚，则其心必惊，故言儒者之道。有听之欲卧者，言及刀山剑树，皇然其色动焉。吾侪欲化圣道所难化之人，故辄言圣人所未言之隐，所以是书之作，言礼义而不废因果，言因果而必本礼义。若以间杂释儒，援儒入墨为疵病，卑此区区之稗词，不足与于著作之林。不第不知墨之为墨，并不知儒之为儒，又焉能知余之为何如人，与何如心哉？则余亦惟正其心，以表白于天下万世而已。
正一子手题

跋
盖闻忠孝本生民之大道三教统续【一理也】
仁义乃天下之正途，九流枝系五常。忠孝仁义，此四字光明正大，所以为正明集也。且夫正者，正不正者心，明者，明明德之明。心正是克己复礼之本，心明为穷理尽性之源。三教无奇途，惟孝悌而已，弟子入则孝，疏水承欢；出则悌，视物为己；案实行去，即臻上品。但有虚妄，便入邪奇。如今世风不古。群邪峰起，好学道者不少，入傍门者非一，皆是不尊三教所化，都是好异精奇。无奈上真飞鸾开化，用竹笔传奇，演出三教的正脉，明显易入。浅者见浅，深者能见深矣，斯书不大而大，不奇而奇妙。义真传莫外乎此。世人得之以可由贤希圣，虽愚夫愚妇，化为孝子贤媳，人人敦伦，各各孝悌，其不是天下兴，仁民德归厚矣。由是文武之风复现，尧舜之天又新，凡神道设教，皆为化风成俗，但愿世人念报皇王水土之恩，千万莫私投外夷，勿行曲径小路，莫踏悬崖峭壁，一脚失落沉于沟底，生限王难死坠泥梨，令人可叹可惜矣。

偈云：
弘扬三教敦伦常，忠孝名为万法王。
天地君亲师传教，可称盖世大文章。清凉山绝尘子最后题

