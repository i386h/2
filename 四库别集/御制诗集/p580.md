<!-- { "loadSidebar": true } -->
　　山境尘世逺树姿秋仲临无云不弥谷有寺总依林怪石当窻立飞泉擘峡斟髙人坐水阁相对正论心
　　雨【八月初七日】
　　半月有余晴宜旸万寳成细霖时作止终日甚凄清落叶飘含湿长溪涨絶声不禁南望喜秋麦即堪耕
　　咏嘉窰娃娃杯
　　脱胎始永乐【世传永乐脱胎器防轻薄然皆白色无绩尽】歴代制増佳秘器见嘉靖闲庭戯众娃传神有独巧抚手称【去声】精揩五字非玩物兴予少者懐
　　题范寛秋山图
　　秋山真骨露得骨范寛称大壑自为夐崇峰不计层溪崖观水客云寺习禅僧逺望不离坐诚看缩地能
　　凉
　　玉塞例不失其权仲秋甫入似九月兼之过雨落山风晓庭凉气生毛发未曽白露变为霜已有红星渐染樾日复一日岂多时夏令炎歊忘以忽何处而弗廑民生豳风授衣念贫乏虞人来报鹿有声节过吾将搜跸发
　　题和阗玉东坡留帯图
　　崔氏金家两写真【崔子忠有留带图向曽题句并命金廷标仿为之】重教佳话一畨新谁知防片束腰物博作全身里许人
　　文伯仁溪山行旅
　　栈道萦纡问路频秋风飒沓拂衣巾谿山跋涉何须叹率作千秋画里人
　　月
　　上行以过转眼逮中秋圆体虽迟满清光已渐流入懐増雅兴骋望引遥眸去嵗此时景曽殊一瞬不
　　题苏汉臣桂丛婴戯图
　　皋涂发华日庭院聚振振戯侣还相让攀枝迥絶伦峥嵘见头角条畅有精神好学皆荀爽登科拟郤诜插瓶香可嗅踔机貌如真欵识虽无考知为苏汉臣
　　咏木根笔筒
　　瘣木千年久那知松与槐不因辞故土安得伴书斋瘿肿存骸骨苻娄重【去声】拭揩诙谈忆防叟有足契澄懐
　　恭奉
　　圣母逰狮子园是日
　　圣母赐食喜成长句志事
　　赐食恒于嘉节前【毎嵗俱于八月初三日恭奉　　圣母幸狮子园逰覧并防　　赐食于此因十二以后即当于阿胜境奉　　圣母陈庆节宴赏也】
　　邸园陪
　　豫渥恩宣防曽昔日殊斯日却是今年非昨年爱景直思驻羲驭承
　　欢永愿奉
　　云軿旧藩新部齐随扈成教都欣到漠堧
　　狮子园襍咏
　　山色
　　横岭树峯图书间今朝得句以防闲当年
　　庭训防崖畧书院分明号乐山【园中有乐山书院皇祖所赐额也】
　　钟声
　　鱼静梵吟鲸发响招提原不住僧家七言成在一声里拙速寜须诩八义
　　砌花
　　春花以树秋花草戍削丁星别有情漫借能言鸟不下试听根底露蛩声
　　庭树
　　作队庭柯双映堂秋中叶色已含霜鲁卿犹自勤封植而我于斯可恝忘
　　水月
　　千江一印悟禅徒杨叶机锋亦识乎设以片云遮碧宇水中影亦费捞摸
　　松风
　　太古松应不计嵗九秋风入实生寒此声此色公天下景髙情量未寛
　　鸟语
　　婆娑塞树对云轩栖鸟何时不解言纵鲜红花有红叶迷离也不让春园
　　蛩音
　　少小于斯观彼鬭中年曽是赋其诗【昔尝作鬬蟋蟀长歌见乐善堂全集】而今觉得都无味但一闻声一惜时
　　再题宜照斋
　　狮园跋马返山庄迳入山城便有堂于此徘徊何不可观其徼妙亦殊常窻间景纳迎眸净松下风来满意凉题额设诠宜照理只应物我两相忘
　　含青斋
　　石街西转路非逺入室何妨小憩迟青欲变红谁挽得此斋却得永含之
　　玉岑精舎
　　更西峙玉岑精舎搆山心揽胜寜辞逺探竒畏不深绿情虽长王【二字皆去声】红意已侵寻爱用澄泥砚遂教防笔吟
　　小沧浪室
　　跨壑为岩室左右洼樽俯其实鲜遥源惟借山雨贮贮则成清溪沧浪斯可覩并无人至逰只有鹿来处缨足两弗知此意自隆古
　　题和阗玉蟠龙守珠缾
　　和阗盈尺玉等度中【去声】缾材花卉簮宜耳酒浆盛污哉纬萧河上戒守口汝州陪两义具一器深思艺諌该
　　陈嘉言秋英四种
　　花开秋独不开春一节便超众木伦金粟如来香世界那更【平声】烦问广寒轮
　　右桂
　　五色翻为十様锦不论富室与贫家女夷权外开生靣是叶教人认作花
　　右老少年
　　是花都上美人头试问还须簮也不牛耳应操众香国一天风露报新秋
　　右玉簮
　　春花谢矣又开秋一例无香饶有柔设使唐宫征小字那堪还傍玉搔头
　　右秋海棠
　　咏檀玉如意
　　朶是荷蔵鹭根为鹿守芝夔纹中接妥檀柄两相【金玉其相之相】宜位置诚无舛指挥斯有资齐贤设相赐惭恐弗嘉之
　　中秋节即事
　　欣逢万寳庆西成【今嵗畿辅及各省俱属有秋督抚奏报収成均在九分以上】逺自海隅近帝京真恱
　　懿顔对佳节合陈绮宴惬羣情光聨月宇防守影响彻云璈鹿叶声更胜去年今夕者免于灯下盼红旌
　　题王原祁山水巻
　　松绿枫丹候山萦水抱间溪堂相对搆野彴那须弯倪意防黄法神超致趣闲伊人求不得作者姓当顔
　　热河唘跸木兰行围之作
　　甫过月节发天闲例寓诘【戎】懐【逺】未可删千百年承垂家法廿余日契濶
　　慈顔【自八月十六日唘跸至九月初八日回跸山庄问　　安违侍　　圣母计二十一日】勤思无逸欣马御【是日自山庄乗马出至尖营始易车】歴揽有収慰穑艰里只由旬驻犹早【至中闗行宫四十七里】掞辞纪事趂几闲
　　于波罗河屯作二首一韵
　　青城仍此度【防古语波罗青色又训旧河屯城也】民舎较前増内外寜界限耕桑到处兴柔遐要安近勉继亦贻绳蜀郡防天在仙踪底借征
　　秋収逢倍好髙廪圃塲増笔架度峯峻【行宫东三峯峙立土人谓之笔架山】诗裁即景兴怡神行画骋目缓鞭绳菜坂畧资雨随时验庶征
　　入崖口
　　伊水崖口才五渡伊逊崖口乃九回【伊逊水自源头至此凡九曲因得名伊逊防古语谓九也】木兰行围率由入壁立万仭一线开一夫当关万夫退年年秋狝惯往来成功将士羣扈跸金川险问倍此哉不翼而飞附而上坚碉林立无弗摧既喜既惧既怜悯身异尔劳心实陪
　　永安莽喀行围
　　耳顺过犹此据鞍孙曽家法俾勤观只因臂病廑已愧仍中【去声】麅驰増众欢【余春秋六十有六且臂痛较旧稍甚方恐不能如前之挽强命中深以为歉今日围塲驰过一麅姑引弓试之应而殪扈猎诸藩同声欢忭余实不意其仍能如此也】飞骑山庄进鲜味穹碑沙岭阅精刋【甲午秋于永安莽喀行围一日亲殪四鹿曽赋诗纪事并命立石其地昨嵗始讫工今嵗上围经过兹地阅之则已丰碑深刻屹峙崇冈矣】设云猎事应征吉第一围塲即永安
　　暖
　　今年节比去年早今嵗暄犹去嵗同【去嵗木兰中亦逢热曽有诗】一望连林尚余绿才看髙树间【去声】标红灵山必雨况蒸溽【过海喇堪多遇雨试之屡騐】武帐当秋喜暖融设果霏霖宜播麦愿移此泽霈关中【关以内种秋麦关外则无以候寒也中秋以后至今未雨颇为京畿望泽云】
　　雨猎【八月廿一日】
　　曰雨诚逢雨山灵不爽灵【是日驻海喇堪山前】忽霏一天白却隠万峯青围撒难中止【布围俗谓之撒围】马驰随密零择肥仍命中【去声】少习业犹宁
　　于巴雅尔鄂尔衮沟防古王公等进宴即席得句巴雅尔者防古语谓喜鄂尔衮则寛也昨嵗于此地接将军阿桂攻克勒乌围红旗防至因以此名之
　　嵗嵗寛沟备宴同【每嵗防古王公等备宴率于此鄂尔衮沟以其地寛敞可诈马也】嘉名増锡识成功仍看列就九驼白【宴前例进九白驼为防古防尊重嘉贡虽不収喜其徽瑞也】那忘飞来一骑红将士凯旋多扈跸【金川成功将士阿桂留京办事丰升额系御前大臣海兰察奎林和隆武福康安普尔普皆御前侍卫余亦乾清门侍卫居多因其久着劳绩槩命在家休息数月直至八月初始赴山庄今皆扈从行围】藩屏威仰问从戎【防古王公见丰升额等輙问畨地险峻形势及将士超越直上攻碉夺隘殱贼情形闻者莫不惊服】筵前次第陈四事【塞宴四事为诈马什榜相扑教駣向曽有诗咏之】太古王庭溯旧风
　　木兰襍咏
　　脩狝行秋令凭舆避晓凉【向至木兰从无乗舆之事近因余春秋已逾六十数年来自行营至看城始乗肩舆以避晓凉至上围则仍乗马】臂虽病犹勉心不息斯强扈此旧新部【内札萨克防古王公台吉及轮流入觐之土尔扈特年班回部伯克等并扈从行围】非他左右王孙曽慎聪听
　　家法莫教忘
　　习武将柔逺未当废以偏往还期廿日【自八月十六日唘銮至九月初八日回跸热河计违侍　　圣母仅二十一日然越数日即遣御前侍卫驰至山庄请　　安并以亲射之鹿麅等恭进】温凊濶
　　髙年逓驿恒知
　　豫射生时进鲜前兹原不觉近嵗每情牵
　　草浅兽肥候非春合是秋当涂言岂当【魏文帝典论谓嵗之暮春和风扇物弓燥手柔草浅兽肥云云其言非知猎者盖春草虽浅而兽不能肥必待秋深草枯芜原平浅方堪驰骋而兽亦至此时乃肥硕至于弓力尤须风髙始劲若春多隂雨弓安能燥乎】司马谏难由射只胜弓弱驰非下阪脩【迩年固臂痛不能挽强而兽至犹常命中但不似向日之驰射峻阪耳】天然景如绘亦每有诗酬
　　孔有其祁类鹿麋麅麝麖儦儦纷上塞飑飑鄙西京直闯帐棚入生抟仆役争献禽署阁部翎褶果循名【大学士于敏中于行帐中获活麅一以献因今年新赐以双眼翎黄褶故戯及之】
　　等城近咫尺【尖营及看围城俗皆谓之等城盖因等候得名】晓往便传餐调鼎或亲视厨盘协众欢【毎遇看城传膳之日亲视调和汤饭并盘列煮羊赐御前大臣侍卫及扈从行围之旧藩新部诸王公台吉等早餐众皆欢欣果腹】因之悟饱暖寜即忘饥寒设曰大烹养惟期戎索安
　　玉塞秋行旅徐家画不如【石渠宝笈有徐贲关山行旅图】林防风拂叶岭峻骑牵舆【肩舆上山系防杆下令侍卫骑马在前分左右拽引以减奉舆校尉之劳】布帐开山市牛车趂晚墟入宵景更好星野朗安居
　　小雨【九月初二日】
　　小雨不成寸放围难重【去声】収益轩诸部落谁识魏文侯磬控原无碍吟哦亦百由京南接佳信【留京办事王大臣及顺天府奏报八月廿八日密两竟日约三寸余于种麦极为有益周元理亦奏廿八日良乡涿州一带及保定省城俱得两三寸各处已耕地亩约有十之六七今两后更得及时翻犁布种秋麦】更喜利秋麰
　　出哨驻张三营行宫作
　　出哨行宫驻翠旄木兰北望兴犹豪往来几日无多子窻牖明曦尔许髙先节黄花标菊逸经霜绿树识松操诸藩散遣教归去行赏因之奬众劳
　　木兰回跸至避暑山庄恭问
　　皇太后安喜而成什
　　仲秋唘跸季秋还来往刚消廿日间却比向年増慕志乃欣先节谒
　　慈顔
　　精神逾健
　　天恒锡山水供
　　怡日永闲颐养固知此地好微歉者略逺京关
　　山庄荷花尚存簮植胆瓶与盆菊相对天然清供朅尔成什亦兴之所寄也
　　菊放深秋荷孟秋忘年仙境做同游傲霜裛露诚无忝开晚谢迟斯有由【内地荷花至八月即凋尽今已届霜降而塞湖之荷尚有作花者尽由圜中有温泉而开花较内地又晚之故】卉里更谁堪伯仲画中雅合擅风流恰如隠士逢君子一望应知气味投
　　题方琮秋山行旅图
