<!-- { "loadSidebar": true } -->
　　扁舟遡大江遥望枞阳城枞阳无民居比屋接华缨层台高中天俯眂日与星穿也通月竁筑石槩蓬瀛嬿婉□眉女提携弄秦筝宵珠缀流光丹唇含至精鸡人唱春曙隺葢鹜云軿金膏将翠羽脂韦流丹诚雌黄出唇吻欪嗟植枯茎东观擅金穴西苐接铜陵苍头横眦睚凿齿狺狰狞要离焚妻子专诸托弟兄杀人工使酒长安动知名神理忌盈满鬼瞰宜高朙旤斗啸萧墙毕方唫户庭积薪尚酣寝欹□难久盈泪丝贯乐石蚁穴漏嵩陵谁谓帝京远汤汤汉道朙寄言轩冕客天爵尔勿轻 【 甲戌七月客桐城见世室之兼并愳游民之扇乱八月民变火城九月寇毁中都遂不觉其言之中也】 

　　○苦寒行

　　追犇灊山麓危哉苦山□钦巇鸟道屈羊肠貂车毋鱼丽北风裂犀缝冲飙割予肌熊穴出神人搀抢缀雕旗僵尸饱鸮屰□鸟蒸氓痛屠　抚剑剧啸叹踦旅孑无遗束发怀耿介铙歌思南皮关讥严水陆穷阴涕涟洏迷阳复迷阳行行安所之马毛朒如□仆御瘏且饥缓靮憩林皋氷冻无完枝寸艹不可得白骨持自炊哀哀远征人悠悠伤路岐 【 甲戌冬流寇陷灊宿余峕敌□革茧□支幕中剽说骋词发曲突之谋不能脱处囊之颖爰赋斯作】 

　　○譱哉行

　　出彼城闉有车辚辚四时成岁值此穷阴鸡声喔喔贯于青林百蛰族处尔独阴心羽物斯升鳞物斯沉忧之瘁矣锺此劳人劳人伊何抚斧伐柯前修不远古处弗讹盈盈如月旦暮有垂□夬哀我人斯惟忧用说譱哉譱哉日□□□月徕琴歌有衜经□不回
　　笺释
　　自皖徂池岁阴增欷喆人逖
　　程垂□夬元龟用□日耳力□鸣鸡

　　○短歌行

　　稐桨安康有琴在堂今我不御白日其行行道迟迟载渴载饥抽琴命操眷彼路岐峩峩九华有粲其茑愿言思子中心弗遐槐棘阴阴兰蕙同心道之云远怀子好音嗷嗷云鴈鸣声及旦君子有酒以速亲串梓兮桑兮无枝可栖有鱼赪尾困彼沙埿高山有桐心于林中鹓鶵税羽君子攸同河则有图洛则有书□贞之吉千载不渝
　　笺曰九子之山徽池雄镇若苕之华青莲更名九华投诗鏳崔龝浦以识交燕甲戌冬予游九华里贤李长度为池郡司理文心妙赏有类昔人余载茟过之

　　○猛乕行

　　■〈酋欠〉不尽三湘水游不尽百蛮天百蛮厌珍丽喆士丁屯邅搏风赴大翼控景入幽燕宁分猛乕食无惊黄雀弦倾金筑台观厥价徒空县雁风熰砂砾狼烟树强边未贵洛阳帋谁分云梦田燕然未磨勒周南滞归旋踦怀何欎悒开匣视龙泉凄凄沉光采提携莫弃捐
　　笺曰予避地湘漓观光燕赵踦孤百粤资章甫而厌文身踯躅金台握灵虵而伤马骨诗囊但余破锦謌铗独对□缑落羽惊弦劳人感物托猛乕以散怀

　　○陌上桑 【 有序】 

　　序曰邯郸秦氏女子自名罗敷女于邑人千乘王仁仁为赵王家令罗专□攵出桑赵王登台见而说之罗敷乃弹筝作陌上桑托使君以自明不敢斥言也其秉礼守义如此余观感风云矢金石二三其悳者众矣故托此以风 【 乙亥蚕月作】 
　　旭日嵌璅牕泛澜煜绮疏流辉绕玉镜敛粲曳华裾苞兰甲韶岁昭质中破瓜清扬睇远山朝云烂缃□□需开轩对南陌光耀倾城隅城隅共翘首杲日出秦楼提筐跂遥隰倾城逐嬉娱皓腕捋远扬秀泽揜银钩双环映女桋女桋失修姱□眉列翠卷翠卷避鱻华脱絇登条椅葱倩烨凝脂上攀摇淑景下盻生流霞如何陌上人见此不踟蹰

　　行者见罗敷且复立斯□彡立页□居者见罗敷伛偻作卷娄坐者见之立立者见之趋使君见罗敷起式充襜□□俞凭熊儛衢往当路柅彤车高情越小闲遣吏致区区美粲淑姬可与晤言一

　　罗敷眺清矑不敢前致辞罗敷善鸣筝弦语调音疏使君贵识曲倾耳听名讴初为濮上弹上宫俨相于次作阳春调韶景逼通都都人士与女唧唧秦家姝隹人美无度夫壻快且殊何用识夫壻丛台接天衢白晢耀朱茇绿鬓专城居柱后惠文冠腰间古鹿卢冠引通都士剑值千万余行拥青丝骑归燕朙月庐改柱入清啇氷华浸太虗谡谡藐姑唱漻漻涤烦纡曲阕音讵亏使君意气消 【 扬子云赋玉女无所眺其清卢注厷矑瞳子也】 

　　○美女篇

　　美女灿朙珠容光照一室蕙若拆新霜芙容上初日九疑约眉黛肌肤若氷雪双鬟揥鼌光清扬散龝月丹铅覆不御薻绘污颜色皓腕揄檀梭婀娜当牎织□□俞作百翟文裳亚缃荷襞琅玕络外帔兰菃结衷衵凌晨采桑游薄暮浣纱出五都竞徕睨荣华生紫陌上客绿琴挑使君五马立浅口□笑还宫闲邪抱贞一敷席礼瑶英戞拊湘妃瑟袅袅洞庭波眇眇愁余目轻身波上荇参差俨相匹柰何宄□鸟使口□繇重以□诘佻巧丹青中按图坐相失妚颜令人老美玉令人泣寝丘十五城岂足观荆壁硕人宽知命威仪日恂栗窈窕浚寂寥岑岑保昭质 【 笺曰子之交予端居处默客有嘲玄之尚白者作美女篇以自况焉】 

　　○当事君行

　　不哑吞炭漆为疠殿屎入梁匍匐入厕更音易貌心苦悲良友断肠妻不与知百年意气生命促不斩君衣何能暝目主雠未报白日逋亮为国士安得完肤身无完肤仇未报斩衣流血徒艹艹褫仇之魄以愧二心臣命不如臣心巳穷

　　○白纻舞歌诗

　　韶风澄涤霁金堂椎钟展苓鸣龠□乕簧天翟威凤敛翳皇绛树徐起召阳阿翠帔飘摇垂绿罗织雪为袍裂作巾玉腕便旋泛无尘畼若潺渊浮烛银流散熠耀充雕楹翔鹄乍止琼树莳儵如惊飙驰白霓钘山苹泽飞■〈雨上彗下〉徕夭矫莹洁明河颠玙情瑾睐瞹当人瑶池珠泽绕筵生萦空接景布流光琳璃浩亹心飞扬尽神以舞安可忘

　　掺化□鬼人袂游其宫璚茑宕晖日照容回鸾荣麤□土独秀先折腰翘褏施婵媛光耀杂沓门□燹斑璘扬□促踽态无方将却复引谁目成鸿惊未陊浮云翔参差下上

　　二八端容结妙音办球比籁酬凄清藐姑属儛态僊僊投节赴曲□□亏形颜雯征霙坠齐纷飜似断欲连相续环娇怨诧口□笑緐生仪精发新声媚弦歌旋流惊风醉朙霞长噏细袅回轻波翕如舂林搏宵光随手拨散凝复行蹈繁抃促均翱翔皦月晃朗度银潢迅捷转忽□□渗若神垂珰锵玉不改鸣今日白雪龢阳春音容万化如合并欢来何盛伤人心

　　春云薄霁林初晖龝兰被砌华露璀悲弦亮管月入帷丝竹未御心先摧含情起儛属君思杂沓应歌折且游送盻流精凤将雏中缓頩立写怨疑光风乍息偃复羽□支离合清曙飘晨熹鼌云断续光淋漓徘徊思鸟翔且徐忼慷转侧不能留音度袂转良辰移春花巳尽龝兰萎但□歌儛无别离芳年昭质远如期千龝万岁心相知

　　○秋胡行

　　有命在天圣贤何独贫有命在天圣贤何独贫绝粒疑炱■〈酋欠〉水曲肱匪兕匪虎况也莫兴短布暴骭敝屣印尘穷翳浙沥凯风自南彼其之子簟服朱轮圣贤何独贫

　　至圣聦朙生计何闲关至圣聦朙生计何间关卫卿可得执鞭何难舌□是一贵人黄金镒千妻嫂匍匐定□贝从偏反冠盖如云阀阅如山失时亟矣日月不迁生计何间关

　　妒人仳离交乱我青天妒人仳离交乱我青天鹈鴂高张百芳飘零螮蝀指空疑浪翻溟壁镜啮景含沙射□□蚕龙争汨罗虫流新城六月不霜高台不霆交乱我青天

　　城我泬□□寥游戏下人间城我泬□□寥游戏下人间时乘六龙流观八埏橇耴玄圭骏驰白云衡齐经纬圭景方圜钱诒上座剌谢朱门当垆昼涤篝镫草玄游戏下人间

　　○儿母牵衣唬

　　出东门勿念归君若归惨不悲知君亦难归归来室人交徧摧人言公子陶朱而我妻无□□需人言杰士计然而我爨无烟何不脱君见肘之玄端为我冬杅复卖君及骭之布常□心为籴一箪粟君不肯入囦手撷骊龙珠又不肯入庙唬穷年一编逝欲何为君言令闻广誉妾言浃日三炊君言箪疏瓢水乐不可支妾言朝不春暮苦饥君言沧浪天故妾念黄口小儿从君三日一餔糜佗家钟鸣大纛重英日日扬扬过里闾负君但无龙乕姿君何不富贵归白发安有风云时
　　戊子莫春饥馑荐降黎民阻兵作歌当泣

　　◆五言律诗◆

　　池阳谒梁昭朙太子遗庙 
　　虞山谒舜祠 
　　君山怀二妃 
　　巫山之阳香溪之阴朙妃神女厥迹存焉 
　　采石怀袁宏李白 
　　登九子 
　　西湖上春 
　　洞庭酒楼 
　　浮湘 
　　洞庭 
　　留都春事 
　　江南春 
　　文选楼眺望 
　　出京 
　　道朙水望三十六峰 
　　淮上 
　　龝浦炼药 
　　巴陵琴酌送羽人游青城 
　　震泽送剑客入广阳 
　　蒋陵送孙枝游华岳时余将南还 
　　雪中谮琴汪公子拉顾眉生同听 
　　姑苏送云将入雒 
　　隋堤送漆雕龙 
　　山中送人归途巳长触物有叹 
　　留都赠梁非馨 
　　皖口值区启图出宰当阳 
　　五松天门访冷云巢居 
　　皖城谒石巢先生 
　　文选楼畣石巢先生人日见寄 
　　杏花堰访紫菭隐君 
　　赠安南艾山上士 
　　逢郢客问浈阳土风 
　　建业送袁羽人归罗浮 
　　入京 
　　人日登粤王台 
　　清朙 
　　踏青词 
　　摩天岭望安南 
　　苏堤 
　　桂林宗侯燕集 
　　曲中见雪 
　　池阳六门三土严逐妓余出祖之 
　　别楚艳秦嫣 
　　赠云愁愁（有叙） 
　　龝思 
　　伫立 
　　寄内 
　　寄鸿儿 
　　寄闲儿 
　　寄侍儿青琴 
　　青琴畣 
　　人日寄云绿萝 
　　九咏寄从兄湛之塞垣（有序） 
　　边风 
　　边月 
　　边尘 
　　边角 
　　边笛 
　　边雁 
　　边马 
　　边柳 
　　边艹 
　　移天目松 
　　梅花 
　　青菭 
　　萍 
　　负刍 
　　卖书 
　　乞食 
　　次儿为马兵□□麕去客有鉴其胥靡解骖赎之诗以训焉 
　　赠内子邓硕人糠斋 
　　甲辰二月初六甘露降（有序） 

　　○池阳谒梁昭朙太子遗庙

　　文心瞻睿作遗伪肃宗工雪日朙春甸藤花落古宫虵珠衡玉尺鸡戟冠云虹壁礼崇贤会长江直向东
　　十年工选体二月谒昭朙邺下骊珠贵缑山鹤葢轻讴歌归琬琰俎豆肃兰蘅何代应刘辈而非□□骑旅情

　　○虞山谒舜祠

　　荒服垂衣日三苗格命年鸟耘千亩藉龙御九疑烟蒲板征云外苍梧落照边何人抚瑶瑟离恨隔湘川

　　○君山怀二妃

　　眇眇愁予地夫容北渚期媵鱼分楚佩荐竹礼湘蓠宝瑟■〈女便〉娟泪云旗窈窕思客从虞庙至会遣二灵知

　　○巫山之阳香溪之阴朙妃神女厥迹存焉

　　丹青辞上苑云雨下阳台骄　没何处襄王安在哉溪清香见石枕冷□无媒楚汉风流地长歌问草莱

　　○采石怀袁宏李白

　　牛渚青天月长县供奉祠如何今夕酒不共昔人持高咏那能旦登舟安所之□□欮洄殊悯默言折楚江蓠

　　○登九子

　　朝参九华雪莫宿九华钟言寻金舍利行傍玉夫容两脚移春殿云衣挂乱峰悠然龝浦月来对海门松

　　○西湖上春

　　行逢新岁月骄马踏城桥旭日催蘅带春人艳柳条香车流水击僊袂逐风飘小凤衔花去空伤云汉遥

　　○洞庭酒楼

