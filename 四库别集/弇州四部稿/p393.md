<!-- { "loadSidebar": true } -->
　　轮囷一片峯宛如黒云吐犹疑肤寸合觧作人间雨
　　潜虬洞
　　阴森石欲搏曲跃津难渡欲留不敢留一去一回顾
　　青虹梁
　　青虹下饮水徘徊不能去为我作石梁遂得天台路
　　雌霓梁
　　青虬在其上雌霓甘为下游者虽异途阴晴不相舍
　　契此岩
　　契此不弥勒此像非契此许大须弥山收置一囊里
　　忘鱼矶
　　我非汉荘光钓矶满苍藓虽有种鱼经生来不开巻
　　环玉亭
　　春寒不成出小出坐此屋不知天工巧树树雕成玉
　　悯湘石
　　宛宛欲沈波憔悴抑其首可怜望夫心却作秋胡妇
　　率然洞
　　一夜中弇雷率然穿作峡蜿蜒诘曲中时时露鳞甲
　　天骨峰
　　天公幻天骨自然吐奇秀宁如宋人叶三年雕始就
　　小云门
　　窈窕如不穷芊眠足余趣岂必有云归自是归云处
　　潄珠涧
　　止水清可掬居然媚其涧吾有万斛珠潄令夜光现
　　借芬阁
　　隔崦千叶桃清芬袭人鼻更许墙头醪不妨便成醉
　　含雪阁
　　直对缥缈楼叠玉暎晶洁诵得少陵诗窻含西岭雪
　　梵音阁
　　夜半海潮音松风窍天籁我亦从中证非惟观自在
　　荣芝所
　　三弇此三夏三产三秀草吾亦有三儿寜馨似芝好
　　徙倚亭
　　壶公楼不开于此待呼钥长房少须防终享尘外乐
　　分胜亭
　　亭前有两径俱取弇山右处处饶胜奇谁能双举肘
　　百衲峯
　　大似百衲僧却顾僧雏语其语了不闻低头似相许
　　云根嶂
　　偶然白云至辉辉两相向下有暗泉流呼作云根嶂
　　玢碧梁
　　西弇石渐顽此梁独玢碧近取脩竹荫逺借髙天色
　　却女津
　　少女怯危津徘徊不敢度急唤阿来还寻旧时路
　　惜别门
　　醉客挿花归一步一惜别不尽眼底奇归从细君説
　　碧莲池
　　世尊莲正青逺公莲自白尔向青白间别作天水碧
　　文漪堂
　　清漪感苹末悠然自成文得月稍绮丽含霞太缤纷
　　步屧廊
　　百步响屧廊步步有山看临当出门去犹复凭防干
　　来玉阁
　　浙浙万瓦敲沈沈一壶醉窻里玉山頺窻外玉山至
　　襺云窝
　　甲帐挂流蘓人道春云热梅花一纸寒襺云云不泄
　　墨池
　　书不如右军何烦使池墨唯用将洗心能令净业白
　　题杏花书屋图
　　十里杏花幄书声琅然出要踏曲江春还从此中覔
　　题山水
　　隔崦青峭峰扑作眉间色其奈春水深褰裳不可得
　　赠谭道人
　　为余三月住寄食賛公房却问香积饭何如太乙粮
　　其二
　　昻藏九秋鹤悦怿三春栁宛似谭景升化书可成否
　　其三
　　闻汝返金山何不焦山住焦光虽苦生郭第能供具
　　其四
　　汝携王孙诗为标国香集将过沅澧间秋兰见应泣
　　题奕碁图
　　松下两仙人碁声日敲击不愁清景移愁它杀机发
　　文殊洞
　　老大妙徳躯于焉暂栖止犹胜运乖时棹入粥锅底
　　辟支塔
　　自参薄伽梵悔作辟支佛舍利何足言刼前一枯骨
　　又题清凉台
　　别借金刚窟防分室利塲羞他石衞尉火宅号清凉【金谷有清凉台】公瑕先生在白下两月许别去得四絶句送之皆实际语也
　　长干一万家半是君题壁欲赠草书歌惭余非李白
　　其二
　　同是金陵客君归我不归江头一延颈悔杀是朝衣
　　其三
　　尔卖梅花庄我冷芙蓉墅乐处不得归归即无乐处
　　其四
　　念汝西河戚身罹隔谷悲人生缺陷地同是白头时
　　追补姚元白市隠园十八咏
　　玉林
　　天坠白玉簮矗作君家林忽尔天珊瑚环佩音
　　茶泉
　　先从陆羽品旋向君谟鬬蟹眼初泼时灵犀已潜透
　　中林堂
　　长林四周遭于中可避世何必学黄公商山寻地肺
　　思堂
　　栖君思室诵君思赋此意无可言莫为平子误
　　春雨畦
　　一夜春雨过千畦尽成緑不晓意所欣道是斋厨足
　　观生处
　　但欲观我生茫茫无可据断尽有漏縁悠然见生处
　　容与台
　　一琴复一觞咫尺足容与不作繁吹台歌管日聒汝
　　海月楼
　　眀月将海色防入君家楼凭栏一矫首满地金波流
　　鵞羣阁
　　周郎卧水阁日从墨卿御不敢冩黄庭为恐笼鵞去
　　鸥波
　　白不定忽浮还忽沈非关乏去志縁尔少机心
　　洗砚矶
　　右军洗砚池池水犹未黒借问何以然为有鱼吞墨
　　栁浪堤
　　垂杨酿新栁荡漾如春波欲学三眠穏其如波响何
　　秋影亭
　　秋树影扶苏斜阳半亭挂似延李营丘冩得寒林画
　　浮玉桥
　　水面蜿蜒虹乃是坚牢玉我欲访蓬莱鼋鼍不须属
　　芙蓉馆
　　水木两芙蓉为媚非一时客爱承露色我爱凌云姿
　　鹤径
　　藩竹别成径小欲观步鹤何似养翮成髙秋纵天路
　　萃止居
　　客从何方来来复不肯去为贪主人佳尽作王猷趣
　　借暝庵
　　暝色何可爱为辞白日嚣非同倦飞鸟大小归其巢伤俞四盲子伯安为其父仲蔚絶后也
　　汝生不成生汝死乃真死可怜桑苎翁今作若敖
　　其二
　　莫以盲儿丑亡来亦可伤徴君三尺土随意上牛羊
　　题沈启南画忘忧草
　　嫣然一株花媚此庭中幽翻觉此名赘人生何所忧沈启南画溪亭散木图入元人题此不觉尘思洒然
　　古木蔽炎日新蕉延逺飔大有防心处悠然当告谁
　　题张复画二十絶
　　山坳滃白云天外挂红日于中得少趣翻嫌去帆疾
　　其二
　　借彼容足地寓此无穷目别岫写逺青防波皱新緑
　　其三
　　树树鸭头緑溪溪鱼鳞白欲覔酒家胡云深断行迹
　　其四
　　千岩去不尽一瀑断还连踟蹰不忍别且伴鹿麑眠
　　其五
　　科头长松下垂钓清波里借问渔者谁不语亦不起
　　其六
　　中天挿怪石半壁界飞湍欲识溪桥路前林枫叶丹
　　其七
　　白云封不住碧树吐奇滋相防两无语各是防心时
　　其八
　　踈林带逺色危石激清籁时有逺钟声窣堵在云外
　　其九
　　参差佛头山迤逦鲛人室但许日髙眠何妨气萧瑟
　　其十
　　犯汉峯巉巉溅流石齿齿中有一渔舟疑是真子
　　其十一
　　髙梧翳长空骄阳安在哉緑蕉携石色复自墙头来
　　其十二
　　孤亭卓危岫下临千仭溪不识琴中理萧条空自悲
　　其十三
　　怪石露山骨乔松吸云根于焉聊一憇可以清心魂
　　其十四
　　着藓石逾丑欺霜树成頽写此无声诗摩娑亦不俗
　　其十五
　　列岫引船头千林羃墙角防着此中佳此中人不觉
　　其十六
　　一带孱顔岭苍黄晻霭间浮云忽中断界出米家山
　　其十七
　　髙岩如被簑纷纷挂藤薜下有青葱树直上鬬秋色
　　其十八
　　不受奚官秣嘶鸣恨自深念君非伯乐安知千里心
　　其十九
　　蹇卫不肯前千山尽成缟唯余数株栢不与山同老
　　其二十
　　挿天两乔松下有两翁语异日坐松根还能具鸡黍
　　又题庚寅元日
　　今嵗庚寅旦真成白虎罇君王且莫乌鹊正争喧余佐留枢诸曹椽中有南充刘璋者偶诸生试其文烂然已而竟从本格得官将归省叩余秋署乞一言之赠若有不释然者余闵其意走笔得二絶句付之时方乞休在告也
　　念汝得一官壮心犹若失却问汉功曹何烦晓经术
　　其二
　　汝返巴中路千山尽子规金陵啼不彻况乃日斜时
　　为縁督比丘题戚不磷画
　　山深断人迹云滃迷前路偶尔飞锡鸣知是僧归处
　　题画石榴
　　君自闽天来岂少陈家紫何似安石榴累累结佳子谈思重为吴翁晋画枯木白头翁因题一絶
　　可怜白头翁振羽一枯木莫诉春风饥早晩樱桃熟谢病闲行至摄山而司马故部刘将军驰送出一扇乞诗走笔得五言絶与之
　　呵殿都挥尽肩舆松栢风犹残故部曲一骑夕阳中
　　题倪元镇小画
　　懒瓉真懒瓉残楮复残墨不结丹青縁物外写秋色
　　为于生题周叔夜畵扇
　　初见谓倪迂稍看乃周瘦留作千古心毋轻寘懐袖六言絶句
　　梦后戏成
　　习风消除未尽梦里青衫一官二十六年金紫此梦已觉犹残
　　其二
　　一生奔走红尘有梦暂作闲人今日身闲梦不知谁假谁真
　　为韩臣题书斋
　　月团小鬬茶品云液全依酒经博山袅罢沈水白麻搨得黄庭
　　漫兴四首
　　西风吹叶搅眠家家拆洗装绵唯有老夫不防一壶且暖目前
　　其二
　　负曝小坐冬烘兀兀腾腾梦中耳邉忽报饭熟一笑抛却周公
　　其三
　　残钟四防五防新月一櫺半櫺却笑当年此际酒去愁来到明
　　其四
　　无名野花争发自在清溪暗流听罢农歌防防旋闻山鸟钩辀
　　口号十首
　　儒童本来菩萨大觉亦是金仙其奈儿孙合閙与说无始根縁
　　其二
　　维摩夜来病热千言万言不休偶然刹那闭口坐断天下舌头
　　其三
　　有子莫习抱朴无师难觧参同覔得生前一物万古眀月清风
　　其四
　　奘欲从西返道遇达摩东归我已尽黜义相百夹千像何为
　　其五
　　香积鉢底分饭赵州罏头噇茶吃了依然不防问着只索瞒他
　　其六
　　赵州行脚亦得寒山散圣也奇五叶莫嫌零落五位已自支离
　　其七
　　讲座清凉防钞禅宗临济评唱不论伎俩有无见了先吃十棒
　　其八
　　铜龙自鎻幽阙白虎不借西隣斋库烂钱一索遣上阳道人
　　其九
　　梦后唤醒良知静中养出端倪举似瞿昙李老曽止啼哭小儿
　　其十
　　易掷千金大海难抛万巻填胸未敢望他干慧且求暂落顽空
　　题小溪港
　　愚公剪分燕尾封姨熨皱縠文省可全贮初月有时半罨春云
　　得屠长卿慰辰玉悼亡六言六絶句和示辰玉
　　大黠不作奉倩小聊似安仁一枕槐根梦觉依旧人间散人
　　其二
　　洛阳千树花落争怨东风作恶记取花未开时眼底何曽寂寞
　　其三
　　莫倚青天长在【长卿句云云】四禅始免风轮不生自然不灭无患须觧无身
　　其四
　　勿学君家夷甫驾言我辈钟情扫却世间情事脚底莲花自生
　　其五
　　与覩帝释天女始得难陀兴阑至今扬汤止沸宁如火尽汤寒
　　其六
　　牢记阿翁数语然一笑撒开何事悲他防路比汝先见如来
　　有感
　　人云举头八座我晓失足三途开笼故怜鹦鹉倚杖或听鹧鸪
　　其二
　　渐踈青州从事颇倦子墨客卿心事栽松道者门风泄栁先生
　　其三
　　孟嘉司马方外景宰相山中何似破除都尽止管山月松风
　　其四
　　出逢野人争席归覩山鸟衔花无妨净行居士是否禅那作家
　　弇园杂题八絶
　　西归津
　　佛日瞻依咫尺其奈波罗乏船借令折芦北渡何似只履西还
　　磬玉峡
　　寻源无际击石泠泠异音病夫世念灰尽未许荷蒉知心
　　紫阳壁
　　紫阳一壁乍开千叠磊砢崔巍不是祖龙鞭就却疑灵鹫飞来
　　鼇背梁
　　小立中弇鼇背俯防防窱防岏东涧藤縁西涧下盘花接上盘
　　碧皱峯
　　一峯面孔螬食文以碧皱嘉名从此卢家老婢醉倒七碗先生
