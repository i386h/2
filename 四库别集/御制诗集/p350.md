<!-- { "loadSidebar": true } -->
　　防爱南屏小有天登峯原揽大无边易诠借用还司马琴趣那能效米颠【峯顶勒司马光书家人卦及米芾大书琴台二字】百卉都知鬬春莭【翼日清明】千林乍欲敛朝烟菁葱峭蒨间探妙比似仇池然不然
　　留余山居
　　南山北麓有山居早识清幽试访诸荦嶨竒峯中进辇砰訇悬瀑近溅裾千林黝蔼蔵浓雾一气空蒙合太虚不尽兴而便言返吾原每事欲留余
　　聴泉亭子
　　题额不经想有泉实入聴武林传梵志无复见苏亭向题山居亭子曰聴泉兹偶阅武林梵志则载东坡所榜聴泉亭在法相寺里许沿坞而上云云正为此地苏亭虽不可考而我心同然彼已先得之矣因并识之
　　吟香别业
　　断桥尽处孤山左范抚池亭早就荒【事见前廵诗注】虽是葺新为胜赏却因易旧曰吟香防廻揽结全非【盖以池中多莲吟香之名由是而得然春月非莲也】无乃称呼特好【去声】祥似此山眀兼水秀便勾留亦定何妨
　　题放鹤亭
　　一屿湖心耸絶竒问谁雅合此居之墓门诗里有佳句隠士传中无愧辞可是寒梅犹手植欲招野鹤识心期由来肥遯终非遯两字逋仙万古知
　　题林逋苏轼诗帖再叠旧作韵
　　金错刀书状樛曲瑶躞锦贉古色緑是谁遗迹乃惊人林句苏和两珠玉世间书巻岂不伙半属伪为半荏俗逋清坡健此聮珍焕觉虹光屋梁烛携来即境证精神三度赓吟意未足论帖早匹乞鹿脯说偈不碍烧猪肉两翁出防纵殊致一例髙风有史録佳湖山防缅芳踪异代同时通欵曲谁谓两翁真往防后人常抚祠前竹祠中古貎粹如生鄙矣长生学服菊
　　西湖雨泛五首
　　昨日传宣龙井逰晓来宻雨送轻舟湖光疑向山光问接上空蒙似此不
　　西湖可罢一天雨南国浑艰十日晴花栁六桥皆入画易成红緑润难成
　　过旬晴烘【去声】宜麦菜那免湖山雨景逢景实佳防适可止不妨逰兴恐妨农
　　烟丝风片拂溟茫荡桨平湖生薄凉虽值闰春三月近过多兼虑碍蚕桑
　　防防筹民织与耕雨旸惟是厪吾情明湖可恋烟光好却为【去声】闾阎廹望晴
　　雨中逰龙井
　　緑霭红烟润以深今朝无意雨中临瀑添岩腹摐摐滴露重筠头个个森漫惜千峯率蔵趣已欣一墅不胜寻晴明定复重来访髙防还当畅逺襟
　　展癸未书和过溪桥诗巻再叠前韵书巻中
　　辩才昔结庵乃在南山邱过溪忽对笑佳话传千秋石渠蔵苏迹胡不此防留应恐蛟龙知夺去归渊湫我笔不如苏无妨置案头【前嵗书诗成巻即命邮致龙井蔵之】邮来弆龙井三载流隂浮春风西湖上爱此石泉优二老呼欲出寜共溪声流赓韵仍书巻适以当纪逰彼诚物外乐我先天下忧
　　题西湖十景三叠旧作韵
　　苏隄春晓
　　春来万物喜昭苏正值廵方跸驻吾跋马长隄频按辔韶光辉映两邉湖
　　栁浪闻莺
　　轻风万缕弱摇金披不知寒望转深乍聴缗蛮寻不见缱还宵雅咏迁林
　　花港观鱼
　　平铺设认港如练乱簇当知鱼即花不辨干淳当日迹杭人犹説旧京华
　　曲院风荷
　　緑水涟漪细皱风为瞻题额想花红遄飞逸兴昆明上夏月摇光正此同
　　双峯插云
　　一双长剑倚天垂云作衭襓片片披宇宙以来便有此那称欧冶破堇时
　　雷峯西照
　　斜阳一照本无意古塔七层浪有名恰与静慈作屏障赤文竖竖复横横
　　三潭印月
　　恒沙常转法王轮潭月偏标清浄身识得西江吸一口是中非果亦非因
　　平湖秋月
　　春和骀荡正油油逺矣秋蟾弄影柔却是平湖自千古岂知今昔有迁流
　　南屏晚钟
　　月色罘罳清暎屏南风送得夜钟声时廵展义率由旧政化无烦在屡更
　　断桥残雪
　　麦色佳因护雪余断桥冬景眼前如行春所喜情田好老防欢欣拥跸舆
　　西湖行宫八景重咏
　　四照亭
　　南来逐防仰
　　尧廵四柱幽亭冠碧峋从识忧民
　　圣皇照絶胜避世隠人沦
　　竹凉防
　　猗玕新粉欲霑衣曲防通幽防人稀春日暄妍静风籁何来拂面嫩凉微
　　緑云
　　乔林羃岭蔚英英四季那知谢与荣不向山隂更移歩恐妨鹤讶客来生
　　瞰碧楼
　　迥楼特地背孤山明圣湖光襟袖间底识与民同乐防酒船一任徃和还
　　贮月泉
　　平湖秋月久闻诸轮尺山泉印亦如防是南禅提要句小非嫌窄大非余
　　鹫香庭
　　髙出庭檐始有枝天香疑是月中披何须漫惜非秋莭防取根尘未现时
　　领要阁
　　山色湖光应接忙阁中领要足徜徉然予却未忘拈句名画输他印识梁【梁清标防为赏鉴家然扵书画佳迹惟观其大畧用印从未见着语故戯及之】
　　玉兰堂
　　王维文璧地皆异李白江淹梦亦虗千古西湖付批判底须多事更吟予
　　喜晴
　　逾旬幸值晴一雨审何妨昨宵势颇绵清晓酿微凉过甚伤麦菜兼虞蚕桑以此切切愁崇居不敢康日出忽开霁雨止云渐昂然时犹聚散卓午乃尽蔵按辔徐观民佳与农夫庆有喜乃真喜寜因赏景光
　　西湖晴泛五首
　　湖上遨舟喜快晴六桥花栁凑清明【是日清明莭】南屏塔影暎樯直西涧泉声拍棹轻
　　防滟波光晃霁光铺隄爓爓菜花黄芷蒲桃杏非无色爱此春収佐麦穰
　　万顷澄波朗接空无云无雨又无风谁知一例浮青雀兴与昨朝迥不同
　　文囿曽闻民共之谓宜斯语用扵斯【孟子谓文囿同民刍荛雉徃而不禁夫囿虽大岂能聴民尽往且不为限制久之民必争占相攻即刍荛雉之地亦不可得尝扵木兰诗彂明其义若湖中鱼利诚宜聴民取携孟子所云施之扵此始当耳】清波门外闻张网【将至清波门闲扵彼陈渔舟备观观鱼非所喜且方春生养亦非其时遂回舟至长桥遵陆临敷文书院】却命廻船避罟师
　　底借雕花饰防船【大吏预备逰湖防船饰以刻木莲花一乗而罢盖以不如轻舟之便且非敦朴本懐】心怡即是坐青莲举头龙井如相谓山色应知倍浄妍
　　清明
　　清明防是好春光湖上春光好倍常万卉乍经宿雨濯千峯况值晓云蔵物情入咏复入绘日色不暄还不凉顿置紫微休更道与民同乐此宜旸
　　敷文书院再叠旧作六韵
　　湖山孕灵防忧行【去声】不忧文讵尚三都赋谁批五鹿君甄身贵方正绩学要精勤卢植刋碑在戴凭夺席闻崇儒临帐绛程士驻旄纷何以对休命伫惟占毕羣
　　筞马由南屏复至天竺
　　敷文幸书院崇学励士英天竺谒梵宇设教顺民情【浙民敬奉天竺大士望尤盛雨旸必祷】况予昨望霁可弗谢快晴筞马下松岭【书院在万松岭上】遵陆过南屏漪园小有天概弗翠跸停取道丁家山不过廿里程菜麦暄曦光祺然皆向荣蚕事虽未兴柔桑亦已萌揽结足怡心非闗山水清是日值香市【是日月望】更弗严跸惊骈填老与幼都増喜色迎如如瞻大士朗朗通吾诚设再十日霁春收庶有成
　　用李绅杭州天竺灵隠二寺诗韵
　　西湖一带西峯护入谷偏欣诸寺连遮曲迳常逢野竹落斜涧便有鸣泉春辉万卉喷芳雾日照千峯生紫烟可惜閙中真静地阇黎若个解防禅
　　公垂已曰重雕饰歴代斯风益以深但识荘严僧取相岂知清浄佛无心偶縁寻胜聊登筏那为脩斋事布金此日杭州尚天竺当年灵隠易云林【三天竺迤逦相属灵隠自　　皇祖南廵赐寺额云林云】
　　灵隠寺仍叠宋之问韵
　　五字特嶤嶤千秋属和寥两章笑多事一滴欲増潮缅想蓦然遇重寻去若飘都成佳话许漫惜胜期遥过雨花如笑经冬松不凋原来符道趣那得惹尘嚣识取冷泉畔桥为信度桥
　　韬光庵襍咏
　　幽絶云巢栖碧嶒緑琅玕里歴阶登笑予诗句非杭守【谓白乐天】又此无端访蜀僧【唐时蜀僧韬光居是庵以此得名】
　　袭芳曲满兰荪出竹才看柰苑垣自是佛无人我见玉虚上相坐当门【当寺门设吕嵓相僧道殊觉不伦故戯及之】
　　金莲池上小逡廵名迹千秋防不堙断碣何从覔苏【轼】赵【抃】书诗惟见近时人【查嗣瑮书白居易及韬光禅师诗现勒壁间】
　　水乐洞
　　八音独无水一洞乃兼全激石才越若摐金恒绎然竹丝匏有壊土木革非坚不待太师作千秋角征弦
　　理安寺
　　儒释虽殊道理安原实同为咨学佛侣何以继宗风涧水环门浄山峯暎座崇摐然声与色个里不空空
　　再逰云栖
　　云栖防爱幽而朴每至西湖必两来依旧矮檐环曲堵底须香阁耸雕台举头竹宻蔵峯峻扑鼻兰馨过雨才合掌阇黎不饶舌真言六字已云该
　　晚望
　　瀛屿平湖上登临晚望间不须传警跸【出行宫后园门即登屿顶】坐可揽湖山僧磬飘空落渔舟唱晚还桂林蟾影上岂必待秋攀
　　再登凤凰山
　　凤凰山岂凤凰逰态实翩丽且遒湖景当春竒毕献海门浴日势全收难寻建置钱还赵何论兴夫与句设以来巢拟阿阁不増吾喜祗増羞
　　题御教塲
　　闻説南朝女习戎孙卿兵法教山宫金牌却急追良将事业中原聴付空
　　排衙石口
　　致讥幸不同松下旷览真教穷海涯我自观民勤露冕岂资巻石为【去声】排衙
　　再逰瑞石洞览古
　　石洞真看以石竒飞空矞若瑞云垂讶如欲坠忽然住已似难前又可披防窱森森通地穴澄防防贮天池禁山南宋无人到赐第居然独属谁【青湖襍志瑞石为南宋禁山惟韩侂胄得赐第云云】
　　表忠观
　　旌功淳祐赐褒俞作记犹闻人姓苏大似窦融事光武迥殊徐诰窃杨呉心悬牛斗曽无孛享共孙曽足有愉防是风流絶胜防千秋崇观对西湖
　　再逰龙井作
　　清跸重聴龙井泉眀将归辔唘华旃问山得路宜晴后汲水烹茶正雨前入目景光真迅尔向人花木似依然斯诚佳矣予无梦天姥那希李谪仙


　　御制诗三集巻四十八
　　钦定四库全书
　　御制诗三集巻四十九
　　古今体一百二十四首【乙酉七】
　　杭州唘跸逥銮之作
　　武林门外兰船旬日盘桓合命旋指数【上声】流隂迅稔冉情知胜处戒留连江工塘坝筹悉定民事农桑期恐愆勤尔农桑须尽力莫更依恋跸途邉
　　再逰烟雨楼
　　南去北还半月余滮湖楼阁祗犹初墨辛夷纵花全谢紫碧桃方朶艳舒【是处见紫碧桃花特鲜艳】波态烟欲蔵舫云容酿雨正如车循名奚要惟晴好念在蚕筐与麦锄
　　三和钱陈羣田园襍兴诗十首
　　诗篇来往逹音声前席尤欣晤耉成曰善颂卿思古者不忘规我厪民生
　　肩舆弗许逺迎催喜过新年八袠开民数无央觐銮路就中遥识地仙来
　　清短身如愚也柴当年给杖重【去声】扶来相逢一别三年话不觉金猊篆已灰
　　问汝林居更底劳每逢赓韵首应搔【陈羣虽居林下毎得新作常和韵以进故以此句嘲之】即今三叠田园兴一例还当报木桃
　　讵必乡田借自畦润身原以徳充肥不妨春冷常朝出或遇山佳定暮归
　　晏眠谁斥入朝迟娱老虞生理微子贰地官身里俸岂同寒士论潜飞
　　乡居想复济贫寒未肯君恩身受单更有余闲问风景南湖春水暎心寛
　　老伴诗人沈与钱清词丽句答芳年为询北阜竹梅月何似南楼烟雨天
　　于公门巷岂嫌低归省还聴琴辔飞依跸却因勤供奉肯教妇子一家围【陈羣以老侍从迎銮后即随扈行在特命其子汝诚先还家侍母俾得欢聚庭闱】
