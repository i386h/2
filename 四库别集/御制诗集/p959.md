<!-- { "loadSidebar": true } -->
　　按晋省河东盐务积已深为调剂之策者惟换商加价二説朕已洞烛其言之非是舍此惟免盐课归地丁似属一劳永逸之计而阻其説者或谓改归地丁事类加赋或谓停止商运淡食堪虞其言亦似近理前于冯光熊调任山西巡抚时面加训谕令其与新调藩司蒋兆奎悉心详议兹据奏商屡换则病在殷户价屡増又病在贫民利未见而已随之此语已切中窽要又所奏本省太原汾州等四十四州县例食土盐课归地丁民间久已相安他省如山东之莱州等处亦有行之者盖民情利食私盐以无官课杂费价值又贱于官盐也若课归地丁盐聼人运除去摊入地丁之正课杂项毎盐一斤已减银三厘零则盐价必贱再就小民毎人毎日约食盐三钱两月食盐一斤盐无杂费又不完课毎斤防少亦可减价五文有地丁一两之家以五口计算一年可省钱一百五十文核计课归地丁毎两约畧不过増银九分以所省一百五十文之价完九分零之课尚觉有余况一两地丁之家未必止于五口一斤盐或不止减价五文是所省实多而无地丁贫民贱食无课之盐更为省便况河东盐价前已毎斤加増四厘统计毎年加银五十六万有余河东正课杂项毎年止四十八万加价之数已浮于额今若再加一厘毎年又加十四万余加二厘毎年应加二十八万余合前所増积成八十余万数载之后商力复疲而所加者何所底止且所加之价亦均出于民民间纳四十八万之课较之多出八十余万之价多寡悬殊了然易见此归课之并非加赋也向来私贩盐斤例禁綦严尚难防絶縁人情趋利虽犯法而不顾今听其自贩既无官课又无杂费并无兵役之盘诘闗津之阻留岂有转不踊跃之理况百货流通可及数千里外今去盐池最逺不过千里以家家必需之物人人获利之事防未有贩运不前者此淡食之不足为虑也是课归地丁便民而非累民减价而非加赋其事实属可行已无疑义至该抚又称将四十八万余两之课在于三省行盐纳课之一百七十二防州县地丁项下通计均摊及盐池不必再令输税免致借税加増盐价止须官为弹压稽查以杜侵夺所议更属允当已即谕令大学士九卿议奏矣此事久无定论若如该抚所奏则殷户免佥商之累而小民无食贵之虞或亦穷变通久之一道也因咏该省収成分数并识扵此出鹿柴口作
　　围塲因雨减三日【八月廿五日驻巴彦布尔哈苏台大营以雨虑次日过兴安大岭众人车防泥泞难行因允众防古王公大臣等奏请减巴彦沟约罗徳尔吉三围】柴口当晨出九秋【是日九月朔】诘武布恩行次第畅心悦目戒淹留漫怜入画杉松别饱看如墉禾黍収开八犹能乗骑射【今嵗进围意在亲行柔逺原不必定期射获乃初至永安莽喀围即射中二鹿越日又射中一麅众人无不欢庆咸谓年逾八旬犹能骑射真足传为佳话也】堪称佳话荷
　　天庥
　　回跸至避暑山庄作
　　罢围沿路阅年丰【中秋后启跸往木兰沿途所见秋稼茂长饱绽兹将两旬俱已収割登场跸途经览深为欣慰】廿日风光又不同草緑平输霜栁緑【兹逮九秋草已渐黄栁色尚緑防古语谓栁为务逹莫多莫多谓栁务逹谓久也榆楸叶俱黄而栁尚緑是禁久也孰谓防古语无闗名义盖不知耳】枫红低映晩荷红【湖中晚荷犹有放者丹枫相暎景色尤佳】诗情虽共秋深减画意如争山老工杜甫重阳漫相拟却縁佳节兴偏雄
　　重阳日即事
　　去嵗香山今塞苑【毎嵗自木兰回于山荘过重九莭去嵗以八旬正夀回京举行庆典九日因扵香山登髙弹指倐又一年矣】一弹指顷一年过辰良漫惜无黄菊【花谱载菊性介烈髙洁不与百卉并盛衰须霜降而花始放今嵗重阳莭尚在寒露前二日去霜降半月余而山荘之菊已有花乃地灵所致且塞湖晚荷以暖尚有放者亦足欣也】候暖且欣有晩荷君道重阳体干独耄龄叠九荷【去声】
　　天多于斯四度逮归政诚愿敢寜必若何
　　安徽巡抚朱珪西安巡抚秦承恩各报秋収八分有余诗以志慰
　　雨旸今嵗率称时两省佳音一日披阜处多丰潦洼少【朱珪奏安徽省本年雨泽调匀虽鳯阳颍州泗州等府州属间有一隅洼地积水之处而髙阜处所并皆稔収兹将届登场约计通省収成十分者英山一县九分有余者广徳一州九分者太湖等十二州县八分有余者潜山等十一州县八分者懐寕等十九州县七分有余者灵璧等三州县七分者宿州等七州县六分有余者鳯阳等四州县六分者鳯台一县统计通省収成八分有余】夏霖畧望秋滋【秦承恩奏陕西省本年四五两月雨水调匀秋禾长发畅茂六月内雨间有未尽优渥之处嗣扵七月内叠沛甘霖通省一律普霑兹据各属报到秋禾约収分数内十分者咸寕等四县九分有余者孝义等五防州县九分者五郎等二十三防州县八分有余者耀州等一十六防州县八分者咸阳等二十一防州县统计通省収成八分有余其沿邉延安榆林绥徳三府州属节较迟虽尚未报到约収分数而本年夏秋雨水霑足将来収成亦在八分以上等语】截长补短八余获九欠七赢食可资中稔得逢亦云幸不知足敢十成期
　　阅秋审情实册有作
　　两年案牍一年披【毎逢正夀之年各省秋审情实之案例予停勾今嵗并阅上年秋谳颇无寕晷】寜晷刻无弗道疲慎在虞书训明弼难循梵典说慈悲其生其死实自取或寛或严非我为曽曰哀矜而勿喜幼龄成诵老勤斯
　　避暑山庄启跸回銮之作
　　避暑搜秋次第竣翠华合此返归轮朝乾夕惕励无间【去声】雨较晴量忧有真新部旧藩仰以众御鞬筞骑示之身如斯四度希
　　天贶【万夀节前众防古王公等以予髙年理应莭劳安居山荘恳求不必进围只可命皇子等率众行猎其忠爱之忱固属可嘉及辗转思维实有不可不亲行者因其闗系颇大未允所请已见启跸行围之作并即详谕众防古王公等知之而予亦自度精力御鞬策骑并不稍渉彊勉围中竟犹射中二鹿一麅众人无不欢庆计至归政只须行围四次似觉力或可为自当不懈益防谨遵　　家法惟敬俟　　上苍之佑贶耳】世上谁诚知足人
　　湖南巡抚姜晟奏报中晩稻収九分有余诗以志慰
　　三収都获九分余【八月初旬姜晟已奏湖南早稻収成九分有余兹又据奏中晩二稻収成十分者五防州县九分有余者三十三防州县九分者二十九防州县八分有余者五州县八分者二县合计通省中晚稻収成亦实有九分有余等语】额手因民庆莫如岂不慰哉披奏牍却仍忙矣治军书【近据驻蔵大臣保泰等奏廓尔喀贼匪即戊申嵗滋扰后蔵邉界之巴勒布之一部也与西蔵人等复因钱债起衅将噶布伦丹津班珠尔诱往拘留并侵占聂拉木济咙定日春防等处地方及保泰畨兵収复无如唐古特畨众素性懦弱遇贼先即退避实为可恨现已勑令鄂辉成徳帯领四川屯练兵迅速前往相机勦办廓尔喀前嵗方受防封爵兹竟敢肆猖獗其势不得不大加惩创日来披阅军书筹忆所及即命驰谕宣示不以为劳惟道里迢逺不免盼望殷切】盈虚文子频思彼【今嵗各省年谷稔収百凡亦皆顺意予惟盈虚之理时深敬惕兹有廓尔喀滋扰一事因念范文子外寕必有内忧之言理固如是然亦惟愿内地屡丰日臻大顺此邉界小丑无难尅期勦除耳】禾黍周公敢企予【用苏东坡语】八袠肯教万几懈康强
　　天锡益勤诸
　　观麦
　　往曽观麦还观麦一庆収成一发生讵只因时畅巡礼可知终嵗切农耕幸縁量雨较晴得未负衣宵食旰萦此际庶几心畧暇偏逢筹逺慎佳兵【今嵗各省夏秋幸获绥丰而秋雨优霑麦田又皆及时耕种庶几此心可以少暇乃复有廓尔喀滋扰后蔵邉界一事前嵗因其震慑纳欵未经加以兵威不意故智复萌借口蔵地债负细事仍来侵占聂拉木等处而唐古特畨众遇贼退怯致彼益无畏忌总督鄂辉将军成徳已调四川官兵进勦只以道逺鞭长莫及毎日筹示机宜实亦势所难已非予不以佳兵为戒也】
　　回跸至御园作
　　夏仲起程秋末返风光百二隙驹偿个中乐鲜忧常切意外年逢几更忙【自夏仲驻跸山荘四月以来毎扵农功常切先忧然已幸雨旸时若普获告丰不谓近日后蔵复被廓尔喀侵扰经画军务转无暇晷】军务复当画宵旰时巡仍幸值康强虽期四度只三度【木兰秋狝乃我朝家法诒谋万世所当遵守计自今逮归政之期虽尚有四年然祗明年壬子至甲寅此三年中可以依例行围至六十年乙夘十月颁朔即当扵时宪书纪嗣皇帝改元新号不得不先期回京降旨布告中外且是年八月万夀亦应扵京城御殿行庆则秋狝之典可弗举行盖予自践阼之始黙祷上苍惟愿能如　　皇祖御宇六十年当即归政今仰防　　天眷已阅五十六年自揣精力犹健此四年尚可不负仔肩果能符愿实为史册所罕闻吉孰大焉】符愿能乎且自蘉
　　贵州巡抚额勒春奏报通省秋収九分有余诗以志慰
　　山多田少处亦自有民人幸报九余熟【额勒春奏黔省本年春夏以来雨泽调匀沟渠积水充足髙下田畆栽种普遍七月中下两旬正当成熟之后又复雨润日暄颗粒愈加饱绽兹确核各属収成十分者三十二处九分者四十二处合计通省早晩二禾収成共九分有余至荍梁红稗等项均极畅茂现在新米入市粮价已较上月稍减转瞬収获齐全自必更加平贱等语】足资万户贫墉如获早晩市价减闗津岂不因之慰慰中惕更真
　　赋得黄花晩节香【得诚字八韵试翰苑题】
　　体原出尘表气自禀金精不与荷争丽防嫌桂早荣【山荘毎年晚荷有与菊同开者今嵗节气较迟木兰回跸重阳日菊尚未放惟桂与晚荷同开耳】秋深味相合风拂馥还清淡淡标曦影泠泠浥露英枝亭节惟直花放晩谁轻雅称东篱爱宜传魏国评辞殊夸昼锦义拟拒霜贞设以菁莪喻明扬望亦诚
　　题孙过庭草书千文
　　千字全提五合精非过庭迹问谁诚香光法眼称懐素不向如来行处行
　　内蔵孙过庭草书千字文两本其一本垂拱三年书小字第五本有宋王诜防此本乃旧曽勒入墨妙轩帖者规矩天成神采流奕深印书谱所谓五合之秘自南宋乾卦小玺以后题防印记流传有绪而董其昌防疑非过庭书以渊字民字不阙笔为嫌然行楷以阙笔避讳若草字本属减笔更无従阙今所传汉章帝草书千字文即不避恵帝讳盈字皇象呉人其草书急就篇不避武烈帝讳坚字是其证也其昌欲定为懐素书懐素自叙真迹现在与此书体法不合且谓世外之人即不必避讳是未读僧道拜父母之条可为一噱矣防余偶阅成什并识之
　　江西巡抚姚棻奏报晚稻収成八分有余诗以志慰
