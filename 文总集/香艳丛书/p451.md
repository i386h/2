<!-- { "loadSidebar": true } -->
　　从来才子，必生孝笋之乡；非有倾城，谁唱夫蓉之曲。是故孟郊寸草，白社长贫；卒令韩起双环，红丝并缔。就茅檐而先辞华屋，宁维月老持柯；历萍踪而同证兰因，信矣天公旌善。章皇风世，新声合按红牙；粉墨登场，明发常怀白首。今之作者，意在斯乎！且夫俗薄云罗，尘昏月旦。娇藏么凤，唯求一斛明珠；士笑寒虫，敢问连城白璧。纵或厕牏宵涤，讶万石为完人；鸡黍晨供，知茅容是孝子。方且铜山障目，纱帽熏心。陆厥怀铅，焉信此郎似玉；殷芸吮墨，但愁贮屋无金。雉岂敢于为媒，尨且肆其狂吠。是诚昭昭巨眼，须眉愧此青琴；落落知心，巾帼推兹红拂也已。虽然，药号寄奴，胡缘向日；花开近侍，只好随风。心非石而能坚，缘如璧其奚合。不道梅香一曲，鸾箫先奏秦台；居然蔬食半生，鸿案甘承梁庑。羊叔子不如铜雀妓，是诚何言？小家女得嫁汝南王，乃有今日。然而种花得果，酌水知源。贻青案于中郎，文姬谁赎；掷朱提于濑水，漂女难酬。牒买鸳鸯，曾撤闺中之翠珥；踪分鹣鲽，空寻旧主于鸟衣。何期茧竟同功，珠能如意。曹娥齑臼，遭挫折于酸风；大士莲台，导因缘于法雨。讽残贝叶，忽联红叶之缘；散罢天花，同受金花之诰。斯则畀双珠于京兆，碧翁早有安排；留全璧于堤萦，彤管所当表式者也。嗟乎！鹅笙象版，户习倚声；苔网花笺，家精点拍。度银筝之曲，徒诩风流；传红蜡之歌，不根天性。十年艳制，坐收轻薄之名；一卷新词，横受俳优之目。兹则笔删绮语，义取白华。陶令清高，托言夫翠簟鸳帏之事；屈原忠孝，寄兴于宓妃玉女之间。广陵散不入尘寰，此曲祗应天上；有情人都成眷属，几生修到梅花。龙山查亮采怡轩序。 

　　梅喜缘题词 
　　诗婢何劳说郑家，新辞谱就按红牙。 
　　移将梵宇菩提树，开作深闺并蒂花。 

　　水有源头木有根，出身何敢忘朱门。　 
　　黄花饲雀衔环外，尚有青衣解报恩。 

　　焚香荐士竞相高，沙里黄金子细淘。 
　　多少英才误皮相，裙钗真是九方皋。 

　　虬髯高唱海山秋，石硅勋名记蜀州。 
　　写遍英雄写儿女，哀丝豪竹一般愁。 
　江宁邓嘉纯笏臣 

　　烧尾迟迟且食贫，儒冠容易误风尘。 
　　居然识得青云士，慧眼如卿有几人。 

　　赋罢青衣赋感婚，骊歌一曲最销魂。 
　　他年风雨重相见，天意分明为报恩。 

　　画堂合卺喜团国，犹作当年主婢看。 
　　唤到芳名侬欲笑，怕他还带一分酸。 

　　才似留仙久擅名，而今制谱有先生。 
　　登场我欲称三绝，赢得吴儿口齿清。 
　　　　　　　　　　　　　平江俞廷瑛筱甫 

　　寥落青衣感命宫，飘零人海几英雄。 
　　风尘独具知人鉴，红拂终归李卫公。 

　　浮萍断梗叹无家，堕溷飘茵怅落花。 
　　不有兰闺佳女伴，险教彩凤也随鸦。 

　　一笑重逢玉镜台，王孙末路几人哀。 
　　当年莫讶张延赏，谁识韦郎是异才。 

　　玉茗风流四百年，玉狮词谱压前贤。 
　　不须粉白登场奏，也触雄心一惘然。 
　　　　　　　　　　　　　南城刘鼎履尘 

　　一曲求凰谱管弦，儒酸何幸得闺贤。 
　　不知别具人伦鉴，纯孝端推百行先。 

　　终风阴雨古今嗟，补恨无从乞女娲。 
　　若使人如卿巨眼，何愁彩凤误随鸦。 

　　贵交富娶俗情多，况复攀援托女萝。 
　　不信聘钱无十万，双星终古隔银河。 

　　才出侯门入佛门，无端认父暗移根。 
　　天教异性英皇合，如愿何嫌旧分存。 
　　　　　　　　　　　　　锡山王综勋丹 

　　梅喜缘(上) 
　　第一出　娱亲 
　　（生儒巾上） 
　　【仙吕?八声甘州】 
　　（兀兀的）磨穿铁砚，（营营的）故纸钻研。（盼）万里鹏骞，九霄程远，何时得着先鞭。枉说显亲衣锦旋，逝水流，空计年。勋业勒燕然，惭愧鸢肩。 
　　【鹧鸪天】 
　　不羡人间万户侯，男儿壮志回无俦。校雠自有名山业，何必簪缨愿始酬。　忠与孝，事相侔，萱庭日永写忘优。莫教长抱终天恨，风木含悲泪暗流。 
　　小生张介受，表字石侯，下相人也。胸罗万卷，学富三冬。等富贵于浮云，视青紫如拾芥。父亲为吴郡丞，身故后无力旋里，流寓此间，奉母亲赁居王员外家旁宅。小生既无伯叔，终鲜兄弟。年逾弱冠，尚未成婚。所幸慈帏康健，子职聊供。家无担石之储，案有鸡豚之奉，惟此差堪自慰。早膳已具，不免请母亲出来。（虚下）（老旦上） 
　　【大安乐】 
　　萧条宦况囊羞阮，向平婚嫁事迁延。（因此上）频繁妇职任儿肩，（还亏他）孝与贤，莱彩慰当年。 
　　（生上见介）请母亲用膳。（老旦）咳景况清贫，还要你日供甘旨，叫我如何生受。（生）母亲说那里话来。孩儿不能厚奉，心滋多愧。（老旦）即此已足，何必求丰。 
　　【元和令】 
　　自乐贫且安，不羡富与显。三牲五鼎列几筵，（那有）容色婉。曾参养志古称贤，孝心自克展。 
　　（生）孩儿敢不谨遵慈训。（老旦）我们进去罢。（下） 
　　【煞尾】（生）椒馨献，《蓼莪》篇，人生行孝力且坚。（惟愿）风和日暖，北堂萱草春常健。（下） 

　　第二出　托女 
　　（外长须布服上） 
　　【双调?乔牌儿】 
　　未吐凌云气，万事不如意。纸窗寒与梅花睡，醒来月转西。 
　　老夫程无垢，金陵人氏。性情磊落，不为畛畦。早岁贫，未完娶。后遇狐妻，仅生一女，小字青梅，聪慧过人。自前岁狐妻亡后，鳏居独处，孤苦无依。有故人姚景仲，节度西川，移书邀我入幕。第道路窎远，弱女无从携带。意欲不去，又无以谋生。反复思量，竟无长策。（作筹思介）哦，有了。我有个堂弟在姑苏贸易，何不将幼女权寄彼处，到蜀再来接取，有何不可。不免唤女儿出来，说与他知道。孩儿那里！（小旦扮幼女上）爹爹呼唤，有何吩咐。（外）我要远赴蜀中，留汝在家，无人照管。欲送汝到苏州叔叔家中暂住，我到彼时，就来接汝。（小旦）阿哟，孩儿侍奉爹爹，不愿外去。（外）咳，你那里知道。 
　　【夜行船】 
　　隔宿粮空贫如洗，且莫问桂薪珠米。泣对牛衣，鸣同蝉蜕，更何堪还累。 
　　儿呀，还是去的好。作速收拾行李，明日即便起程。正是人到饥寒方作客，天无冰雪不成春。（携小旦同下）（丑上） 
　　【庆宣和】 
　　吃着威风老面皮，不算稀奇。一味甜言口如密，得计得计。 
　　区区学生程无量，从小跟仔我里爷爹，到苏州城里，做点买卖。啰哩晓得前年头，阿爹一场大病，呜呼哀哉。我哩个房下，眼睛是瞎个，耳朵又聋个，要我一赶仔撑起人家来，唔说阿容易。论起祖浪个家私，无不一万，也有八千。不勒我嫖赌吃着，弄得个滑蹋精光。个两日袋里一个铅黄边阿无得，忒忒能介好勿难过。前日子有个相面先生，说我面浪财星透露，要发一注大财香。我想财香天浪漏弗下，地浪长弗出，从啰哩得来。无趣得势，且到酒店浪买碗老酒吃呷。奔居去看看再说。（下）（外携小旦上） 
　　【锦上花】 
　　落得个冷冷凄凄，抛离故里。走遍长途，伶仃莫寄。好一似绝域穷荒，倦鸟分飞。试看那去燕来鸿，人生老矣。 
　　老夫挈同幼女，来至金阊，打听兄弟住居桃花坞，不免前去一探。（行介）不知是那一家，待我问訉则个。喂，兄弟，此间有个姓程的么？（杂上）唔哟是要问程无量介个小贼种。一直走，碰鼻头转湾，单闩头门里向就是哉！（下）（行介）（外）来此已是。（作敲门介）兄弟在家么？（丑上开门，见介）我说啰■⑴，原来是阿哥，要唱介个偌哉。阿哥几时到拉里。（外）方才到此。（丑）里向请坐。格个囡儿生得好标致，哟是侄囡儿。（外）正是。过来见了叔叔。弟妇可好，请出来相见。（丑）耳聋眼瞆，弗能动弹个哉。（外）如此，孩儿进此，拜见婶母。（小旦下）（丑）阿哥唔搭侄男囡到间哼，做嗜事务？（外）因家计艰难，有蜀中之行。侄女在家，乏人照管，特地送来托兄弟抚养。一年半载，就来接他的。（丑）嗜说话，自家兄弟，就是十年廿年勿居来，哟还养得起个！（外）这便感激你了。 
　　【清江引】 
　　虽非同胞亦一体，弱息堪相倚。饥来且与食，莫使寒无蔽，教诲提携还仗你。 
　　（丑）介没自然，勿消嘱咐个。（小旦暗上）（外）如此，我就要下船了。呀，女儿，你在此呀。 
　　【碧玉箫】 
　　守着深闺，莫管是和非。婶母相依，终日赖扶持。闲来针黹为，顺从妇道宜。习幼仪，戒游嬉，休辱没了平生气。 
　　（小旦牵衣哭介）阿唷，爹爹呀，孩儿是要跟从爹爹去的谑！（外）数千里程途，如何去得。但是这般光景，叫我怎样舍得呀！ 
　　【歇指煞】 
　　黄连结就苦根蒂，沾襟湿透临歧泪。家山万里。裂肝肠，离骨肉，也只为绳头利。纵博得高车驷马回，也莫慰题桥意，注就了前生命里。我若不去呵，飏却那甜桃，来寻这苦李。 
　　我也顾不得了。（拂衣掩泪下）（小旦号哭昏倒介）（丑扶起介）阿爹去哉！弗要哭，同唔进去，不东西唔吃。（扶下转介）怪勿道相面先生说我要发财，阿哥去革时候，不仔我十两雪花银。介嘿腰里软哉，且到赌场浪去步步。真正闭门家里坐，财从天上来。（浑下） 

　　第三出　鬻婢 
　　（副净扮员外上） 
　　【中吕?粉蝶儿】 
　　天上阳和，锁晴烟柳丝扬簸，听啼鸟竹院花坡。泛霞觞，斟玉液，宾朋盈座。澹荡春光，尽优游岁月虚过。 
　　下官王士丽，吞居甲榜，寄籍吴郡，富有家财，纳官候铨，人皆称我为员外。继娶赖氏，所生一女，小字阿喜，年方幼稚，秀慧绝伦。祗以膝下无儿，过于钟爱，意欲觅一聪慧婢子，伴作女红，不免请夫人与女儿出来，同他商议。院子，清夫人小姐者。（净扮夫人，旦扮小姐同上） 
　　【叫声】 
　　（净）日日醉颜酡，起来起来心情惰。（旦）听隔院莺声唤若何。 
