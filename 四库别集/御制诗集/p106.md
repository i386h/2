<!-- { "loadSidebar": true } -->
　　二陵王气鬱葱兮曷胜永慕攀
　　轩剑实借
　　洪禧定狄鞮嵗乆緑杨隂满路春来膏雨润霑犁筹邉迩日忧心释略得吟情触绪题
　　岩馆髙闲足静怡云轩月户恰当之红稀流水落花际绿重残春首夏时防务不遑心自勑好书随在手重披明朝礼毕将旋辔瞻恋宁闗惜景迟
　　夜雨二首
　　有渰山云傍晚浓春霖两度谒
　　陵逢【昨东谒　　孝陵　　景陵之日曽遇防雨今将展谒　　泰陵又复遇雨岂金川告防　　祖考示歆乎慰感之余益深敬畏】洗兵庆洽寰区愿
　　嘉贶欣承勉敬恭
　　方塘如鉴寝斋前防滴声宜枕上传且喜一犁深益麦何妨半夜不成眠
　　董邦达山水小帧
　　林岫空亭
　　笠檐四柱絶纎尘岚霭峰峦变态新底事亭中无坐客譲他千古防山人
　　孤石苍筠
　　青牛经雨莓苔润绿鳯因风韶濩铿氷雪雅懐深契防介然静复洒然清
　　松云蔚秀
　　丹青竒絶由心匠寸楮収罗万叠山我亦因之歩松径翠防深防每防还
　　平林翠黛
　　借甚倪迂与大痴筌蹄防即两兼之平林翠黛无多景雅称诗人意与迟
　　溪村罨画
　　携得行縢便静观溪村即景对秋澜板桥夜雨添新涨茅屋晨光转薄寒
　　梧竹延清
　　小立无湏信步行萧然梧竹喜双清曛黄未肯寻归路为待宜人古月眀
　　芦矶独钓
　　石矶跽饵荻芦苍讵为槎头缩项鲂无尽烟波傲风月任教清浊付沧浪
　　霜林步屧
　　渐染浓青作浅红蓐収绘事比春工诗家体物谁深造小杜风流老杜防
　　烟峦叠翠
　　几上谁教万嶂横许多溪壑许多情恰如咏物初无句意到淋漓信笔成
　　江涛防影
　　名山入剡一防収怨妇何湏祝石尤只有江涛千古在春花秋月自东流
　　寒云梅坞
　　不放雪来虞逊色却遮风去为留香冻云未是无情者惜玉应教独擅塲
　　松崖苔磴
　　拣择云崖结草亭威纡翠巘逺为屏长松落落发天籁便歩丹梯试一听
　　夜
　　行宫潇洒地春宵偶栖迟轩阁静以佳起居适所宜万窍声既息封章亦罢披寳鸭兰烟炧银檠莲焰垂逥忆一月前频问羽檄时夫岂愿佳兵曽闻诘戎师集事赖贤臣革心徕逺夷居安益兢兢永言念在兹
　　良乡道中作
　　前跸卢沟近行旌易水逥兰衢经雨润麦陇望秋来往事何多矣今春差幸哉心源稍濬瀹触绪一吟裁
　　张若澄仿王防松涧鸣泉小幅
　　飞流出峡鸣偏壮偃盖过云翠更浓忆我昨秋筞轻骑中盘精舎邉逢
　　三月二十九日作
　　隂隂苑树新霏绿防防蹊花乱雨红九十三春倐已过去年今嵗迥难同孰为有住孰无住半是愁中半喜中【二月十四日金川平定防至稍觧筹邉之忧云】检防喜愁何防着一齐排遣付东风

　　御制诗二集巻八
　　钦定四库全书
　　御制诗二集卷九
　　古今体八十二首【己巳二】
　　侍郎沈徳潜予告南还进呈纪恩四律依韵赐之
　　已周花甲举春官玉署皤皤氷雪顔道在心期耽素帙老来归计指青山烟波应共闻琴鹤咏赋休疎驰字鷼【命徳潜有所著作许寄京呈覧】髙尚特教还故国清标终惜去朝班年来朝夕值书庐軰诗文启廸余故事旧传荣祖帐乡风好在足莼鱼灵葠药剂供延寿赐帛衣裁称遂初【徳潜将行赐之人葠宫帛】尔自一舟归浩荡望穷潞水暮川虚君职臣司祗一钦得将余事寄赓吟笑予结习多难遣嘉汝临文不防箴欲拟元音崇淡泊相商时调去艰深【近稿曾命徳潜校正】此行试问生涯防香水寒山适静愔
　　林下优逰乐薜萝依依老景任婆娑善教故里成通徳讵止幽人咏硕薖尽有烟霞为供飬正賖歳月入讴歌许卿望九还康健祝寿重来拜玉坡
　　常雩礼成敬述
　　载举常雩祀
　　泰圎春霖早庆遍公田更因霑霈求优渥敢恃
　　帡幪弛敬防乐具卿云扶瑞日礼成和气散祥烟南郊近日邀
　　殊贶果得肤功定蜀川【上年十一月二日冬至有事扵南郊即扵次日命经略大学士傅恒启行才届两月金川平定奏凯班师实邀　　上天福佑云】
　　清和
　　清和天气佳膏泽逺迩逮二麦既望秋禾黍亦均艺往年春苦旱愁雨都成例今嵗何厚幸优渥霑
　　天恵淡荡天宇明极目空澄际时縦作防风风止无尘翳予心以稍慰庶政筹次第况复息兵戎来格服畨裔贤辅日賛襄庶眀职交励永维保泰机干勉持盈计
　　芍药
　　墨辛夷开香满庭井栏底用防花铃东风却未曽吹得欲撷芳菲意转停
　　御花园古柏行
　　摛堂邉一株柏根盘厚地枝挐天八千春秋仅传説厥夀少当四百年御园松柏森森列居然巨擘标苍顔粗皮硉兀心不死倚壁如拍洪崖肩左日右月为两目春草秋花防四禅仙人炼气不炼肉形若槁木神乃全昔者公旦象六爻是为九二见在田又如瑶池会王母赤松子应领羣仙韦偃直榦不可得而今谁者以神传洪宣承平此曽阅甲申桑海无还丹乔木颇与世臣类作歌讵止斐鸿篇
　　题褚摹兰亭巻
　　登善当时司检校韩冯摹夲反无真【米黻防兰亭帖云唐太宗既获此书使冯承素韩道政之流摹赐王公褚遂良时为起居郎盖检校而已】因知直道在千古非以其书究以人
　　黄公望秋峰耸秀小幅
　　峰峻水潺湲精蓝树欲殷津涂银峡口磴道白云间四序原无住山僧只自闲香光正法眼粉夲认虞山
　　浴佛日漫作
　　庭槐嘉防绿婆娑雨足郊原乐事多愁喜幻縁都遣尽闲情赢得阅清和
　　咏玉炉
　　伊谁割璞为磨锼蟠防直纹制从周博山应薄遗炎刘肯教甲煎艳香留寳兹韫徳兼刚柔虹光十丈屋梁浮
　　题王羲之七月都下二帖真迹巻
　　墨迹与钩橅品如形影分千秋赏鉴家聚讼徒纷纷二帖名乆羶片羽真不真贞观暨绍兴小玺文如新聊当面目观还轻耳食伦
　　玉瓮为金元旧物嗣沦没古刹中以贮菜韲后购得仍于承光殿前为起一小亭置之并命内廷翰林等各赋一诗即刻于楹柱偶幸承光殿复成是篇
　　防年萧寺伴寒韲仍置承光焕彩霓梦觉金源成故迹声腾玉署艳新题若为巧合延津畔竟得天全露掌西松杪照来千载月夜凉依旧景凄凄
　　金川纳降奏凯悉由
　　圣母慈训既敬上
　　徽称以崇钜典并遵
　　懿防册封摄六宫事皇贵妃庆礼既成逥忆往事輙益
　　惘然
　　畨服徕柔奏凯旋更欣春雨遍公田深叨
　　慈训遐荒定敬奉
　　鸿称钜典传和众安民常切切持盈保泰益干干六宫此日添新庆翻惹无端意惘然
　　首夏幸圎明园西直门外即目三首
　　鸣梢晓日鳯城西润逼郊原绿意齐鱼海洗兵蓬苑丽清和景物待新题
　　嘉禾入夏麦临秋接叶隂中唤雨鸠敢懈宵衣并旰食讵圗后乐祗先忧
　　来往兰衢每问农为生庆慰为无悰麦芒润露桑隂满此景常年得未逢
　　首夏奉
　　皇太后御园行乐之作
　　人事天时两相谐御园行乐豫
　　慈懐春归花木犹饶丽雨后池亭是处佳鱼织锦纹浮翠浪鸟鸣仙乐下瑶阶云牋玉几才堪对急管繁弦概可排
　　饍麦
　　夏至麦方秋今年麦秋早胡先半月期都为春雨好较晴量雨乆颇悉农之道朝来膳碾防翠滑供快饱底须以彘甞土物甘为寳更喜青齐间普丰赖天造诸事遂敢矜一心敬常保
　　雨【四月十八日】
　　今年春雨佳二麦芃青穟下稻暨髙黍次第种已穊入夏乃逾旬望雨恰厪意欲速縦所戒先忧颇难置十四年此心始终无或易【叶】夜来雷雨作时止时而细诘旦始沛然根荄润胥逮来牟固有秋百谷畅生遂洗兵天意谐息事人心契自頋徳诚凉讵致诸祥萃永奉四字训【敬天勤民寳　　皇祖　　皇考所用贻防至今此诚四字家法也有诗载集中】时康敢自恣
　　青龙桥西
　　孟夏景宣畅驾言临静宜宿雨清跸尘防骑石桥西麦陇与黍田绿意懐新齐此道屡曽经穑事春秋咨北方例春旱大田每如期昨秋及前嵗西成已幸而今乃并麦収饼饵足无疑况复百谷类怒生总离离十年曽罕逢一旦乃遇之覩兹那无慰既慰继以思持盈守干愓究鲜欢豫时
　　初夏香山杂咏
　　御园自是湖光好山色还须让静宜乍别林扉刚半载初来恰值小年时
　　山容经雨鬟初沐松吹因风籁益清更喜烟云无定态半川隂霭半川晴
　　苔磴花茵坐憩诸层峦刘览防心余拈毫无暇捜竒句却恐山灵笑懒疎
　　迳曲隂浓藏岨峿不见人行人语林稀乍似咫尺间行来又复迟尔许
　　歩入仙岩药草芬钟声时隔碧峰闻茶烟一缕才升鼎冉冉铺空便作云
　　清和林谷静无尘回忆忧欣底是真絶塞销兵春雨足得教岩馆暂怡神
　　金莲花
　　金莲花生于五防初不知何名
　　皇祖赐之名而植之避暑山荘兹香山亦种之是卉宜于山故繁滋特茂焉偶临山馆恰值敷荣輙以命篇
　　林斋治圃种金莲的的舒英暎日鲜拟合送归学士院不然宜傍老僧禅谁雕琥珀为趺蕚防厌胭脂鬪丽妍设使因风落天半维摩室应绕床前
　　碧云寺
　　防年吟望防此日憩逰时檀舍非希福林峦好访竒青霞滃掩暎玉笋逺参差返驾山园近清宵静更宜
　　雨
　　朝烟才泮暮云浓阵雨旋过傍槛峰玉乳淙淙鸣细窦芝英淰淰沐幽茸梳翎闲防松邉鹤送响时闻院外钟返照一天晴更好万山争濯紫芙蓉
　　雨后
　　雨后来仙馆溪声乱涧繁清芬生蕙芷静趣在琴尊契道无多意吟诗那易言芸编纷挿架取便一抽翻
　　玉华岫
　　香山佳景二十八玉华岫占秀且竒侧峯横岭尽来会朝霏暝霭常相宜石磴曲折绿隂宻坦防葺宇邻招提皋涂精舎更幽絶窓纳万景凭陵之我驻香山无不到到必一为留新题即今石壁所勒字颇有莓藓防茸而
　　题静室
　　到逢三伏犹无暑况是清和雨后来半晌不妨聊止息一心何防惹尘埃
　　松籁萝烟净有余好従云外卜山居仙人石室芝英长不觧求仙莫浪锄
　　逰香界寺诸胜
　　问景当初夏逰山趂晓凉无多攀石磴乍已出云匡防径欣初得临髙俯下方万縁防辐辏一念静商量【前嵗出静宜园前门厯法海表忠诸寺取道杏树口转而北始至圣感惜其倾頽舍金脩葺因易名曰香界今因山园清暇减骑登园内髙峯出西北门遂沿横岭而南虽厯少险而既得其居髙临下之势过险即夷直径无比较前厯纡途葢省十之四五大学士忠勇公傅恒随行因忆其在军营欲据中峯而下者意正同且为学为政之方均有类此者故并记之】
　　灵洞孤云顶【寳珠洞在香界之上】天龙防佛龛湿岚常醖雨夏草正霏馣暂据一窓心迥平临万景函却従萝栈下香界在其南
　　香界开香积伊蒲我未防【是日传膳于此虽八珍有戒而伊蒲素膳实所未习故戯及之】传餐休卫士讽呗厌山僧谿壑堪寻乐松篁可作朋寳珠欣得概楼戸不重凭
　　归骑盘﨑路挈壶始报辰前畨频所厯一霎顿为新【自香界而下仍由杏树口故道而返香山视事是日吏部带领引见】世事全无定人情底是真便开勤政扆吉士细捜论
　　自香山取道玉泉传膳视事毕遂刾舟由西海至
　　畅春园问
　　安归圎明园雨后澄霁轩斋静敞喜麦禾之兆丰值笔
　　墨之含润欣然拈韵斐尔成篇
　　山园雨霁晓轻寒诘曲兰蹊露色漙便到玉泉因视政喜防瑞麦为加餐一舟苹沼思为楫三日
　　萱阶切问
