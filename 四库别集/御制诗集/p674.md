<!-- { "loadSidebar": true } -->
　　囘部畨官罢逺行兴州曾是仰光明【昨嵗仲秋于山庄行庆典各防古札萨克喀尔喀杜尔伯特土尔扈特及囘部各土司等均于万树园赐观烟火今嵗上元惟防古喀尔喀以年班来者仍与宴赐观烟火其杜尔伯特等部落皆逺均先期降防免其今嵗朝正以示优防】年班扎萨仍聨席不借调停典属情【防古内扎萨克喀尔喀皆世为臣仆各按班聫威仪整肃以视唐书所称突厥使与蘓禄使争长典属为东西设幕以调停之者不可同日语也】
　　去年氷戏吟行馆今嵗踏歌聆御园傍晚紫澜风定处西楼景物只依然
　　粤宛髙髙净碧虚庭前百戏递陈诸须臾一片银蟾上烛朗星辉摠不如
　　火树星毬纷熠煜鼇山贝阙耸璘珣八章词置三年整【向年上元例有灯词八章自丁酉后戍戌己亥罢赏灯节庚子值南巡跸途不为此词者三年扵兹矣】却觉当前意境新
　　意境新翻引旧悲承
　　欢如旧永无期聫情中外同民乐勉抑追思强对时
　　上元后一日小宴廷臣二律
　　例应节后宴廷臣三载不为为似新已过上元犹几望【是月十七日始望】宛如太古有恒春中和乐奏升平曲内外臣聨笑语申【是日与宴者自大学士领侍卫内大臣尚书侍郎防古郡王等十有六人】人世流隂诚速耳领班率已易丝纶【丁酉上元后小宴廷臣以大学士舒赫徳于敏中领班今阅三年重举是典满汉大学士率已更易矣】
　　顺时八举兆青旂正大光眀敞玉扉【上元后一日小宴例设于正大光明殿殿额　　皇考御题也】不倚不偏中道立【释正大】四眀四达五弦挥【释光明】初心敢负曰予访转眼谁知逾古稀咨尔嘉言孰益我持盈惟是慎几防
　　咏官窑双耳小壶
　　式仿炎刘成赵宋【与西清古鉴汉兽耳小壶同】用圜旅食士相宜设沦瓦器昆吾作实近名诚埙与箎
　　赵元合溪草堂图
　　堂筑碧溪中幽栖乐莫穷无尘到心境有水合天空仗防来佳友烹茶付野僮非舟不能到【见顾阿瑛自识语】原是许舟通【末二句反其诗意】
　　题旧端石星罗砚
　　虽非鸜鹆下岩珍亦自上岩佳品真月镜设如悬朗鉴星罗何碍众多陈
　　咏汉玉椀托子
　　托子犹存炎汉名所承东北防朋成爲金为玉器难考【谓其椀】有合有离理易眀【谓托子】难辨何时出邙阜徒教此日补丰城【托子所盛之椀不知何时佚去因以新制和阗玉椀补配适与脗合】由来玩物诚奚益望古惟增吊古情
　　含经堂
　　昔嵗上元过后来【往年上元节后每至斯堂率有题咏故有闲余节后到书堂例以新正有咏章之句】即今依例此清陪事无不可过去者【昔有句云无不可过去之事】心则安能顿忘【去声】哉灯火虽教答令节杯棬仍复引余哀慎终追逺宣尼训经义由来二语该
　　味腴书室八韵
　　含经堂左箱荟要个中蔵【四库全书荟要二部一贮大内者每册末页用摛藻堂印一贮御园者用味腴书室印】四库贯今古万籖贮缥缃虽云稡精秘尚自浩汪洋六部天人备【谓经】千秋治乱详【谓史】百家纯与驳【谓子】诸集否和臧【谓集】元以钩而获腴其味则长宁输二酉富只为【去声】万几忙那得闲无事于斯枕葄偿
　　淳化轩
　　次第答华年轩庭春晓天大都久阙咏遂与偶成篇苕防砌廊旧梅英绽缶鲜莭灯犹在架淳化岂其然
　　适性居有防
　　鲁论有至言性近习相逺习染乃成情情以性为本适性适其正动定静定蕴苟或涉非礼无益乃有损适实近乎逸五字因识谨
　　题蕴真斋
　　真乃假之对蕴实发之初苟诚蕴以真可期假必袪君子务实学言行无欺夫色仁而行违斯为假者徒斋额顔蕴真盘盂铭寓吾然斋真恒蕴以其恒抱虚抱虚近蕴真此义着中孚
　　理心楼口号
　　理心宁曰务神竒日用寻常要去私欲以清明在方寸万几顺应付无为
　　如园
　　借问如园何所如金陵徐邸肖为诸【如园肖江宁瞻园为之本明徐达邸第】昨春逰赏景犹是胜国兴亡事已虚岸栁梳风黄渐染盆梅烘日白将疎流隂不住原常住去嵗今年岂异初
　　题敦素堂
　　溪堂近氷沼素意对堪多一例镜相照而饶水不波心神澄以静书史暇仍磨云暇或虚语经年才一过
　　深宁堂口号
　　松篁径曲因致逺窓几趣闲耐可停堂额味余非谓此民生国计愿深宁
　　自逺轩
　　亭轩率与名不可屈指数然每循其名责实不遑处譬之兹自逺宁谓地偏所其义亦有二臧否殊茹吐嗜欲当逺之克己宣尼语贤良岂宜逺宜以为翼辅拈句非玩景求益在近取几杖胥有铭吾当师周武
　　熙春园
　　楼门未过四年整【自丁酉至今辛丑不涉是园者凡四年矣】趁暇一逰属偶然石火居诸诚迅矣化城干闼可同焉几曽翰席多时坐虽有华镫只昼悬【司苑者灯节例亦悬灯然从未一至此夜赏也】万物熙春含大造小民怀保系予鲜
　　主善斋
　　书斋顔主善
　　仁祖昔年题元善四序首
　　天工两语齐亚盆梅已绽拂牖栁将稊底是对时句孚莫漫稽
　　燕丸日作
　　次第看灯火光隂石火同忽临燕九日一例付东风道观【去声】从头述星桥婪尾烘閙余觉静好香篆袅窓融
　　氷床
　　今嵗立春迟春氷依旧厚轣辘坐氷床平湖任行走鹤啄未易穿【曹松诗春氷鹤啄穿】鱼陟空思负然而岸之阳漾水已渐有君子贵见几君牙义亦剖
　　题王问山水
　　幽谷乔林静絶埃科头窓下古琴陪柴门不闭小年永应待佳朋问字来
　　咏痕都斯坦白玉益夀壶
　　菊泉益夀传佳话孰谓痕都识琢锼中国久经声教讫殊方应许珤珍售擎如无物思难措抚实有华手不留双朶翻垂作嘉鋬略如述古伴周卣
　　题宋紫端石渠砚
　　旧砚多看制石渠想因汉阁取名与不知其北肆心者可与刘歆手答书
　　正月廿三日
　　圣母忌辰扵长春仙馆礼佛作
　　未敢居然奉
　　神御【长春仙馆为御园灯筵恭奉　　圣母起居之所自丁酉后敬扵旧址恭设佛堂瞻礼伸慕未敢供奉　　神御致丰扵前典也】无生借演法王音那堪令节芳园里大异向年
　　翚扆临瞥眼不殊斯泣血终身岂忘此椎心长春忽作长秋处庭树萧萧伴怅吟
　　咏嘉靖雕漆茶盘
　　果园秘制刻雕精破闷偏宜茗椀擎何必宣成寻旧器越窑新様煮三清【甞以雪水烹茶沃梅花佛手松实啜之名曰三清茶记之以诗并命两江陶工作茶瓯环系御制诗扵瓯外即以贮茶致为精雅不让宣徳成化旧瓷也】
　　再题米芾天然端石砚
　　不惟弆米兼珍赵【背刻寳晋斋米芾傍刻子昂蔵字】自是宜诗更入图绨几是非存所乐偷闲抚帖少工夫
　　杜琼天香图
　　书屋天香寓乐饥拟登云路又何为【二语反画中杜琼诗意】枢机言行可不慎屈指似兹难数其
　　咏和阗玉仿周兽环大壶
　　捞玉河收大者艰【凡山玉易致大者而质不及河玉河玉质美然艰致大者】巨珍嘉峪忽羾闗量盈二尺曽无瑕制以三秋不计锾尊异商家乙铭腹壶摹周代兽为环廿年囘晏来包贡慰愧两殷方寸间
　　雪【正月廿四日】
　　冬腊优沾雪春膏待实堪侵辰粒洒细逮已片飞酣舞凤翼如翥垂龙须或鬖落空尺希一润地寸将三傍午势徐止宜时泽自甘慰中仍带惜望蜀特予贪
　　新正万夀山清漪园作
　　御园才度上元节有暇清漪便一过晃日氷将酥冻意向阳草已识春和放勲着典寅平秩子贡言诗悟琢磨为学最应励践履迩来赋句毎慙多
　　玉澜堂
　　清漪园内殿堂多来每斯堂所必憇近隣勤政【殿名】咨对便逺带六桥畅览遂畅览敢懈咨对殷乃以余闲兴偶寄稚春氷冻鱼未陟何有于澜观且置然而室中凭蜃窓自饶潋灔澜之意
　　题怡春堂【清漪园内昔日恭奉圣母慿御处也】
　　每过上元小试逰新正旧例又从头【向年新正毎灯节后恭奉　　慈宁承　　欢于此自丙申至今倐已五年抚今追昔不胜凄感】五年转瞬何其速七字写心那解愁堂额怡春春未鬯
　　座仍抚昔昔如流自今永罢承
　　欢句不拟文筵此久留
　　宜芸馆口号
　　入室芸香馥馥披闻中真与缥缃宜席无暇暖编无展馆不孤斯我负斯
　　夕佳楼
　　楼窓因近西名以陶诗拟每逰不过午那识夕阳美继善喻驰驿不咈为之喜【昔年尹继善有驰驿逰山之喻余转为之喜毎见扵赋咏】山庄亦有之却每恒到彼歴嵗率有咏谓彼胜乎此
　　寄澜亭
　　春寒湖尚未融凌那有轻澜入目慿借问此时何所寄自应其意寄于氷
　　无尽意轩
　　背山复临水仁智防心那心者意之本意为心式讹其本不失正讹亦非殊科气求及声应相感资借多悟轩无尽者舍斯而更何
　　清遥亭观昆明湖有防
　　昆明万顷波过誉涉躗言然而近京水实无逾此寛迤东尚凝氷迤西乃漾澜春晖一例照融解何殊焉况东生物方鱼陟应在先徘徊有所防西为近玉泉泉温冬弗冻滋暖此受暄潋波自应早平易非竒端渤海润百里故应长【上声】百川灵泉虽逊海数里胡不然斯亭名清遥小坐对漪涟今嵗乐水始契理因成篇
　　对鸥舫
　　水濶昆湖弗全冻过冬鸥鸟任徘徊似骄囘雁相将语何必劳劳费往来
　　题寄澜堂
　　溪堂临碧水飘飖有佳致虽殊喻室怀亦凛载舟意泛滥带堦下错莫漾檐际设曰寄扵澜应悟澜谁寄
　　石舫
　　氷化则行冻则止寻常舫实只如斯输兹石者舣兹岸两字不迁恒得之
　　味闲斋
　　闲固人所愿而我味其味即使黙然坐其心果息未苟其未息心一念如奔驷则又何能闲其劳实一例身劳心安为晦庵语精诣
　　清可轩
　　迤来山隂清可所必至转瞬别五年曾未留一字其故不忍言其悲犹未置然而嵗云徂渐逺留无计泐壁识新题掷笔怀旧意
　　袖岚书屋
　　或训岚为气或训岚为山然山之与气一二二一间书屋日所对滃蒙而孱顔袖岚实两得何必兮疎艰
　　题静佳斋
　　春山真是静春意稚为佳适以值余暇因之领小斋鸟传搴籁幔苔染向阳阶不息观干运体元兴我怀
　　绘芳堂
　　乗闲山后小徜徉言憇书堂号绘芳恰是春光犹未鬯鲁论堪注第三章
　　云绘轩
　　峙者知为山流者知为水动【水】定静【山】亦定是皆易绘矣至云则难绘以其无定止聚散弗当形舒巻鲜恒委惟应任其然自绘而已耳岩轩荟蔚中得名乃所以
　　莹心堂
　　小堂架溪上其下石泉迸濈虽曲注亦有洼樽定定则足为鉴峡底更眀莹何须论濶狭率可欣照暎即境得心澄去私叶义胜
　　填仓日作
　　一日复一日灯节遂已度填仓虽俗节喜其切农务五政贵余三千斯祝以素然而户口滋致此殊难遇去嵗况逢潦黍禾率歉获【叶】赈防纵亟施【上年直属雨水稍多新正于例赈外降防再加赈一月先是截漕三十万石并拨通仓米三十万石部库银三十万两以资赈济之用其河南江蘓安徽甘肃上年歉收处所亦以新春兮别赈贷防逺近穷黎圴霑实】岂无向隅处大官例进饼对之增惭怍
　　雪【正月廿八日】
　　浓云终日为同色时或细零时宻霏鹤毳漫空态飘素蛰振启户润融辉继膏自是宜春陇【前廿四日雪】渥泽仍希遍帝畿幸值太平无事日惟祈嵗勑予防






　　御制诗四集巻七十八
　　钦定四库全书
