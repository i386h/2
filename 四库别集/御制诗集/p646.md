<!-- { "loadSidebar": true } -->
　　讵是高楼助藻思思由已岂借他为然因拾级増吟兴藻以楼生亦曰宜
　　长春书屋
　　人心小天地闻之宋儒语一气总涵春所以首四序锡号缅昔年【予长春居士之号皇考所赐也】体干励今所逐处额书屋育物勤相辅而兹更即景亲切领韶煦
　　紫光阁曲宴外藩即席成句
　　紫光曲宴逺情聨戊巳曽经罢二年可再停筵众颙若勉教御座越凄然顺时八举斟风俗列席三巡侑管弦和乐不忘诘戎意战图两壁绘金川
　　重华宫茶宴内廷大臣翰林等题四库全书荟要聨句并成二律
　　荟要书成摛藻聨吟文宴啓重华酌经炊史儒风鬯鼓瑟吹笙淑气嘉卜以昼而弗卜夜行非酒也乃行茶亦知临乐应不叹未免思
　　前暗自嗟
　　全成四库尚需时要帙粹钞今蒇斯摛藻先陈真是速味腴继贮亦非迟【荟要粹全书之精每部凡万二千册一贮摛藻堂于己亥年告成一贮味腴书屋于庚子年告成】有如尝鼎一脔美足傲储编二酉竒稽古右文缅
　　祖训　　【皇祖御寳有稽古右文小玺】牖民迪世有深资
　　四库全书荟要聨句【有序】
　　道资鉴古搜玉圃以罗珍理取研精披金沙而聚粹文河藻润兼收众派之流册府菁华别挹羣言之液六年详缉将渐蒇夫全编【四库全书稿本目録皆已编定惟缮冩尚未蒇事】两部先成已统苞其要义撷词条而擢秀摛藻如春咀义府以含英味腴在道樵苏艺圃并登乙夜之观津逮书岩恰合酉山之数色分锦帙应五星之聚奎躔部列牙籖象四渎之归海若经史以逮乎子集折于
　　列圣之谟周秦以及乎元明大备于本朝之典别裁正变理古帝之珠囊检校毫厘准仙人之玉尺搜竒藻府觉辞简而义该探奥词林实事増而文省拟西昆之图籍珍秘良多较东观之储藏取携为便左宜右有宛缩置于巾箱茹古涵今俱环陈于几席陋太平之千巻踈略未详笑永乐之两编因循弗竟【世但知明嘉靖中重缮永乐大典不知永乐六年已诏复冩一部见赵友同存轩集送礼部刘员外复命序中刘即董其役者也后缮録未竟而中辍至世宗乃续冩耳】此足见熙朝之累洽故经籍道光亦以验徳产之丰亨故编摹事易百城坐拥实周顾以増欣八伯赓歌宜聨吟以志盛往者文渊新葺曽预着于篇题继以天禄珍藏亦递彰于赋咏【嵗甲午以四库全书聨句乙未以天禄琳琅聨句】兹当鸿编既勒征太乙之效祥况兼泰运方昌值长庚之纪嵗【今年庚子适当七旬万寿】香霏秘殿芸叶初薫春满皇都梅花正放召长恩以司守旧腊才除【书神名曰长思除夕呼其名而祀之则防不齧虫不蠧见致虚杂俎】迎太皥以承庥新祺普锡二千圅光生云笈鹤籞双开廿八人数叶星文螭防三接绎酌史炊经之义相期理见根源预吹笙鼓瑟之欢共勉言无枝叶戒之在得余方切瞻仰而惟凛持盈　　【皇祖于康熙末年曾　　命南书房翰林拟寳文以进众皆拟延龄永庆诸吉祥语因　　指示戒之在得四字防成大小寳　　御笔每押用之今偶一瞻仰深悟斯言所该甚大帝王持盈保泰之意亦不外是我子孙所当奕世钦承耳】择焉必精尔尚体力行而益勤数典
　　【御制】全书四库考藏情荟要重教撮至精稽古右文惟是亟
　　搜竒选秘更相并垣依北斗芸籖列【荟要凡二分其一贮　大内摛藻堂地在乾清宫北】圃积东堂玉检赢【其一贮　御园含经阁东偏味腴书室架函较　摛藻堂稍多但仍不离六一之数耳】别色昈分仍踵例【自刘向始剏七略荀朂中经簿以下门目递有増损至唐列经史子集四库最称赅当今全书实用其例别色装潢取法四序荟要悉仍之　臣福隆安】择流综滙
　　特提衡【所载皆　　命于全书中择其尤醇者】架聨一一同屏曲【经部列架六史部列架十并在左子部列架六集部列架十并在右】椟韫层层轶锦盛【函皆以木其二三种同函者用格别之】用六编苇取诸水　【文渊　文源文津三阁储书并仿四明范氏天一阁之法用水之成数以六为率兹荟要巻帙精约计万一千二百六十六册零数皆六巻首搃目亦分六册　臣英亷】函三集腋撷其菁【经部一百七十三种史部七十种子部八十二种集部一百三十九种以所取贵精故视全书不及十之三】大端首挈裘先领【每书前皆有提要以栝书中大指】细目咸张网顿纮【有凡例縂目列为首函】善本传钞衷一是　【内府所藏旧椠极博而外省应诏采进及诸臣所上重本不一择其最善者依以缮録　臣璜】异文互勘悉
　　羣争【以别本参校间有异同者悉加考证并经　　睿裁训定】渊源七略区流别【诸书分别门类自向歆而后各有不同或问相纠正今悉为参考择其区别精当者从之不泥一家之説】上下千年次姓名【诸书次第于各门类中皆以撰人先后时代为序】尽汰巵言珍菽粟【诸书皆取其有禆实学者　臣永贵】
　　【御制】首崇彛训式胶黉【以经部为四库之冠】经函注疏刋三代【十三经注疏定于唐者易书诗三礼三传定于宋者孝经论语孟子尔雅至明代刋行本立在学官而文多讹脱乾隆初命儒臣校订重刋今分冠各经之首】
　　讲幄咨诹彚五英　　【圣祖仁皇帝崇经典学常命讲幄诸臣排日进讲采其发明精要者彚辑成书易书礼春秋四书各为一编】代有发明传
　　御纂【我朝　　列圣相承修明经训　　世祖章皇帝有　　御注孝经　　圣祖仁皇帝有周易折中书经诗经春秋传説彚纂孝经衍义　　世宗宪皇帝有孝经集注并集经学之大成】
　　圣彰谟训迪儒生　　【皇上右文绳　　　武纂辑三礼义疏周易述义诗义折中春秋直解诸书洵为説经绳准】邵图根窟通王注【易别最繁大防不出理数二家今所甄録如易纬八种易郑氏注易璇玑易裨传之类皆推明象数王弼注胡瑗口义横渠易説之类皆发挥义理朱子本义文公易説易象意言丙子学易编之类皆兼言理数并综萃以括其全】宋学畦町竞汉京【易家言数一派始于汉儒至宋歧而为二于互体飞伏纳甲六日七分诸法外又别为先天一派推衍图书如易数钩隠图汉上易传大易象数钩深图易象图説易图通变易学啓防通识翼传三易备遗周易集説之类言理一派始于王弼至宋歧而为三程朱二家外如易小传之类多言史事童溪易传之类多言性天今兼收以尽易之变至其中别出新义自成一家者如周易玩辞束各易传之类亦间采録】古复其初经传析【易古本经二篇传十篇自唐久失其初至朱子本义始能复古诸家遵用之者如易纂言周易本义通释易附録纂注易辑説易本义集成之类而周易防通一书虽体例稍变亦为附载　臣梁国治】今从乎众简编更【今本以传附经定自王弼至孔頴达据以作疏遂相沿承用今于诸家用王本者如东坡易传紫岩易传周易义海撮要大易粹言复斋易説周易辑闻周易传义附録郭氏传家易説学易记之类并仍其旧】序原赝鼎空珍袭【书序虽称孔子所撰实出汉儒依托仰防　　圣制扶摘允为千古定评故拘守小序如钱时融堂书解之类只入全书以存古义而荟要不多采入】语亦零玑漫击抨【古文尚书与孔传并出核以马郑旧本多不相符自宋呉棫朱子陈振孙元赵孟頫明梅鹜归有光　国朝阎若据朱尊诸家皆以为疑然沿用已久且亦缀辑逸经而成非出梅赜臆撰今所采録如尚书全解东坡书传增修东莱书説尚书説书经集传尚书详解尚书句解书集传纂疏书传缉録纂注尚书纂传之类皆兼用今古文其吴澄书纂言之専用今文者亦録存其説焉】聚米山川寻脉络【禹贡山川最闗考证如程大昌禹贡山川地理图傅寅禹贡説断毛晃禹贡指南并以永乐大典所载善本订补其残阙　臣徳保】棼丝经纬陋纵横【洪范本治世之大训自刘歆妄加推测剏为河图洛书相为经纬之説逮宋儒益穿凿附防至论洪范错简者纷纭变乱尤为晦蚀经义今敬禀圣训悉删斥不録】亨【大毛】苌【小毛】迭授推都讲【汉代四家之诗惟毛氏近古唐以】
　　【前奉为专门今所甄辑如毛诗指説诗补传之类皆本毛郑为宗用存古义至宋欧阳修诗本义王质诗总开立説始稍有异同而沿用传笺者亦多今并存之】徽【朱子】婺【吕祖谦】齐驱狎主盟【朱子与吕祖谦论诗虽始同终异然存朱子诗集传之义可以通旧説之拘墟存吕祖谦读诗记之义可以杜后来之妄撰故宋以复独取二家为宗如毛诗李黄集解诗传遗説诗经遗问毛诗解颐之类皆朱氏之门径严粲诗辑则吕氏之支流也】广袤髙深诸象括【诗必明山川方域而后能辨土风如王应麟诗地理考虽非大义所在亦加甄録　臣秀先】飞潜动植万形呈【鸟兽草木悉资多识其间音训异同尤于经义攸闗如诗集传名物钞陆氏诗疏广要之类皆择其精核者録之】书观东雒文能富【春秋笔削简严非先明事迹则无以推求褒贬之义后儒动称废传求经实无是理今自左传注疏以下兼采春秋左氏传説左传事类始末春秋列国臣传春秋列国王霸世纪编等书】学出西河例共明【左传事实最备而断制或疎公羊谷梁二家原出子夏故朱子谓时得圣人之义宋人经解亦参用二传者为多如春秋尊王发微刘氏春秋传春秋权衡苏氏春秋集解石林春秋传春秋辨疑吕氏春秋集解胡氏春秋传春秋复传春秋提纲春秋集注春秋通说春秋或问春秋五论春秋详说读春秋编春秋本义春秋集传释义大成春秋诸传防通春秋经传阙疑春秋属辞春秋集传之类虽各出新义然大抵因二传而推阐之至如崔子方春秋本例过执月日之説赵鹤飞春秋经筌自为断制之论者畧存之以备一家不多及焉】大义千秋排谳义【春秋子夺至公无専用深文之理自宋儒倡有贬无褒之説多方煅链遂至叶梦得王元等各以谳名书事同治狱殊笔削大防元春秋谳义仰奉　　御题驳正今悉遵圣训概不録入荟要　臣蔡新】
　　【御制】元正一字掲王正【春秋周正夏正及改时不改月之説纷如聚讼向尝著论发明孔子特笔书王之义冠于春秋直解巻首兹荟要所録张以宁春王正月考虽未能尽合防防而参合羣经定为周正亦足闗异説之口矣】周公治世应师意【周礼虽周公治世之书然古今异宜后世但当师其意而不可泥其迹荟要所録如郑伯谦太平经国之书叶时礼经防元二书虽持论间有出入而大防准时势以立言非刘歆王安石辈借口经术以奬奸误国者可比也】汉氏谰言在订【周礼自汉武帝时始出不免有后儒所窜改向辑周官义疏已条辨之兹于一切曲説饬馆臣详为简汰惟王与之周礼订义统核众説颇为详明其林希逸考工记解虽考证稍疎而词意尚多可取亦并存之】仪礼克寛采补逸【仪礼古经残阙仅存十有七篇如所録敖继公集説最称详备于注疏本无所増损惟汪克寛经礼补逸一书采摭旧文尚存古礼之梗概与逞臆续经者不同故特取之】
