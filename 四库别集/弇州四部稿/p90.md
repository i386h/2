<!-- { "loadSidebar": true } -->
　　生查子【离恨】
　　频余翡翠簮渐缓鸳鸯带十二铸愁罏百炼芳年改人是此生人债是前生债精卫一丸泥空去填东海
　　长相思【闺怨】
　　风满陂雨满陂雨雨风风无尽时孤防天外迟　莺儿飞燕儿飞燕燕莺莺双翅低愁他掠翠帏
　　又【闲情】
　　东陌头西陌头陌上香尘粘碧油见花花自羞　南髙峯北髙峯两处峯髙愁杀侬行云无定踪
　　浣溪沙【江南词】
　　一夜春波醸作蓝晓桑柔叶緑鬖鬖鵶鬟十五太骄憨织就双鱼成比目偷将百草鬭宜男更无心绪喂春
　　蚕
　　又【春闷】
　　牎外闲丝自在防隔山花鸟防辀一庭芳草怨清幽权把束书钩午梦起沽村酒泼春愁放敎残日过墙
　　头
　　又【闺思】
　　金博山头半吐烟玉凌波底未舒莲韶光悄悄恨绵绵柔似女蚕春再浴困如人栁日三眠细笺心语衬胸
　　前
　　又【立春日病中作今嵗逄闰首尾两春】
　　柏叶金花自趂人青丝白玉未沾唇半牀衾冷半残身防度黄杨犹厄闰一年衰草再逄春东风为我太慇
　　勤
　　谒金门【落花】
　　风渐排比饯花春酒憔悴一枝红欲皱问花花恋否寂寞乍长清昼无计与他拖逗犹胜销魂人去后折
　　来还在手
　　菩萨蛮【春防】
　　长干陌上无相识一尊偏领春山色黄鸟转青枝衔花堕接防　不须愁逺道醉即眠芳草何处酒家胡文君正倚垆
　　又【太白楼作】
　　髙楼百尺攀星汉东秦十二夸雄观野旷觉天低天回海树齐　谁敎狂李白独起千秋色而我亦歌呼乾坤一酒徒
　　又【回文】
　　白杨长映孤山碧碧山孤映长杨白春暮别伤人人伤别暮春　鴈归迷塞逺逺塞迷归鴈楼倚独深愁愁深独倚楼
　　又
　　断风依约愁砧乱乱砧愁约依风断无语对灯孤孤灯对语无　冷香留去影影去留香冷思后梦来期期来梦后思
　　减字木兰花
　　杨花乱起揺荡春光千万里无限长条牵惹行人东陌桥　杨花落尽也有暮鸦来借问且管生前身后浮萍最可怜
　　又
　　杨花无语昨夜月明今夜雨斜拂征鞍不问行人便折看　杨花且住山鸟不啼春已暮试上章台唯有东风依旧来
　　眼儿媚【春愁】
　　青草茸茸正芳柔倩雨醸春愁问愁防许刚来一寸眼底眉头　少年无限人间事抛掷向东流而今只办三杯软饱涂抹穷愁
　　丑奴儿令【题画】
　　洞庭枫落胭脂冷防尾香钩舴艋轻舟一任霜风自在浮　緑蓑衣底寒云腻蒲底槎头缸面新篘纵有秋声不起愁
　　又【春情】
　　落英堆砌无人管防防蔫红偷入帘栊要与多情诉晩风　鸳鸯被冷惊春睡羞把菱铜蹙损眉峯不为风狂也似侬
　　更漏子
　　楚天低云叶莹飞过画楼还凝兰口蹙雪牙攅一声春月寒　灯才莹香初烬又被子规催最是你柰何人临岐波眼频
　　阮郎归
　　画桡初见栁边来相逄青眼开六么檀句软金杯飞花小令催　从别后思难排柴门依旧苔起挼红荳独徘徊新词凭梦裁
　　甘草子【四时】
　　春暮密打纱阵阵梨花雨韐匣迸胭脂绮袖调鹦鹉轻暖软寒相劖刴做不痒不疼心绪倩得张郎画眉
　　妩任子规凄楚
　　又
　　长夏懒约钗钿腕素偏幽雅越苎水精凉楚簟玻璃砑如醉如醒朦胧者忽小弹花隂墙下怕是萧郎故相
　　惹去问他真假
　　又
　　秋半密约刚逄天上菱花满掩面扇纨轻可体衫罗缓丢抹腰红勾双腕笑指那嫦娥无伴窃药欺郎行偏
　　短守广寒空馆
　　又
　　冬尽玉澁鸦寒落照看看准别馆闭猧儿为待郎来稳晕月旋收霜仍怕去路香踪还认百计凄皇为他
　　稳屐齿铺妆粉
　　朝中措【病起饮酒】
　　是谁嫌我酒间过唆得病来磨无耐业縁尚在清尊又倚清歌　髙阳旧侣频频相劝不饮如何屈指乾坤佳事罏头领取偏多
　　少年防【病后】
　　朝来风面太嶙峋逄着怕他嗔篆烟磨冷束书挨破无计放吾颦　故园兵火何时断归梦碧山贫病骨难低酒肠新窄羞见意中人
　　又【愁】
　　万羣哀鴈破苍茫无语立斜阳逺山防防髙城干堞纵是向昏黄　欲将杯酒和情鬭情至酒先降剽掠腰围拨扶心泪醸作鬂毛霜
　　西江月【戏赠奕者李生】
　　未转头时是梦此心安处为家一枰敲作冷生涯管甚三冬九夏　脚底东西自在人情厚薄由它杯盘随分有些些且向花前醉也
　　怨王孙【春病】
　　无柰春去防晴防雨酽緑漓红嫩寒柔暑篱外谁展新蹊乳鸠啼　五陵油碧斜阳外轮声脆防防平芜碎独余病骨依旧掩却帘栊怕东风
　　又【寄思】
　　愁似中酒难禁厮守织雨黏云困花酣栁猛见双雀金翘暗魂消　那人偏自沾情绪丢不去只傍眉峯住倩他梦里相防无那娇莺两三声
　　鹧鸪天【书懐】
　　中酒朝来仗酒医爱花身老妬花飞扶持白髪无长计防染朱顔有片时　悲落魄笑支离世情原与世人宜青山不用金钱买只碍当头一小儿
　　又【寄懐】
　　峭雨零霜舶棹归玉顔初醒带寛垂阁残吴苑千金笑低损成都十様眉　能防日又分离别来疑梦复疑非莫将心向天公语天上双星防防时
　　又【渔舟】
　　苹末风吹舴艋舟荡寒村酒两三瓯蔚蓝天起鱼鳞皱罨画溪穿燕尾流　无一事不知愁緑蓑衣垫卧舩头相逄莫诧无鱼卖自是平生用直钩
　　又
　　尤子求画玉洞桃花万树春为南屏伯子夀余题是词昔东方曼倩偷桃三度王母尝唤为小儿伯子方六十寜不为徐氏之雏也
　　度索山头根未枯天台移作美人都霏防映水霞千片旖旎含风锦万株　穿屈戍防屠苏千年结子觧偷无若敎王母而今见唤作徐卿第一雏
　　木兰花【一名玉楼春】
　　是谁约勒东君去枝上晓声寒杜宇柔緑犹能抵死留妖红不解逡巡住　灞陵一阵飘香雨宛转玉蹄下土记他含澁拆苞时总有千金无赎处
　　又【秋思】
　　金堂鳯防匀红泪帘外一钩霜满地鸳鸯被冷不成眠两防瞳人剪秋水　千回万结心头事熨贴相思裁两字不须支枕盻天明十二时愁从此始
　　虞美人【别思】
　　摩诃池上金丝栁惯爱纎纎手折来将表片时心记取浅黄柔緑泪防深　愽山香细银灯吐乍识黄昏雨娇花欲展半蔫红错道褪残春事骂东风
　　又【寄懐】
　　浮萍只待杨花去况更亷纎雨鸭头虚染最长条醖造离亭清泪防时消　瑚翠色新丰酒解醉愁人否薄寒撺送汝南鸡偏向碧纱厨畔醒时啼
　　南乡子【怨欢】
　　薄行総难熬刚把黄昏醉玉箫妾似鳯凰桥下月空捞郎似初三十八潮　猛见旧鲛绡防防飞红晕翠涛防起那筹和泪滴心苗火片真情冷地消
　　踏莎行
　　玉琢娉婷津含旖旎青丝细绾双鸳尾当时一寸暗同心临岐縂结秋波内　鴈返吴枫鱼防淮沚那堪山岳仓皇起便防桃叶到天台敎予懒向空林醉
　　渔家傲
　　细雨轻烟装小暝重衾不耐春寒横袅尽愽山孤篆影闲自省天涯有个人同病　十二巫峯围昼永黄莺可唤梨花醒两防芳波揩不定临晩镜真珠簌簌胭脂冷
　　苏幕遮【病中夜坐闻隔席欢笑有感】
　　翠罏烟红烛雨雨底铜壶滴到难捱处欲作新诗心自语身入中年怕作关情句　酒如油花似雾谈笑风流一霎抛人去病与穷愁相伴住牋恳天公残日休如许
　　青玉案【闺怨】
　　鸭头波软浓于酎风起处青初皱乳燕双双帘幙透梨花未雪緑杨犹絮蚕饱桑隂瘦　无端醸出清明忽忆城南乍分手十二雕栏寒更踏青人逺鬭茶时近滋味如中酒
　　临江仙【癸丑元日醉题】
　　拨乳酴酥新緑泛金花巧胜初裁东风殢雨印泥苔腊随残漏尽春逐烧防来　昨岁贪杯今岁病病时依旧贪杯欲填新令雪儿排小园梅未吐先报一枝开
　　又【詹簿兄遗子鵞鲟鱼】
　　有客青州常从事雨中相对留连吾兄折简赤须传鹅儿黄似酒鲟鼻大如船　故国风光俱入眼眼中偏爱偏怜欲因弹铗问当年先生何所有苜蓿满新盘
　　又
　　迟日三眠浑似栁起来徐步闲庭中年风物易关情不知因个甚撩乱没支撑　我笑残花花笑我此时憔悴休争来年春到便分明五原无限緑难染鬂千茎
　　又【封太史韩友兰夀】
　　多少神僊官府在少无拘束仙官此翁仙福渐来完庭前饶玉树海上有青鸾　为问青鸾消息地一韩曽使三韩安期持底与传言如双火枣捧日一金丹
　　一剪梅【登道塲山望何山作】
　　小篮舆踏道塲山坐里青山望里青山渐看红日欲衔山湖上青山湖底青山　一弯斜抹是何山道是何山又问何山姓何髙士住何山除却何山更有何山
　　天仙子【酷暑】
　　万叠火云堆落照一抹青山连晚烧不敎苹带吐防飔天转峭星仍閙长安炙就红罏小　枝上忽闻蝉语噪为问西风何日到男儿失足堕京尘炎也噪凉也噪不如销夏湾中好
　　河满子【春郊独行】
　　卵色遥垂别浦鱼鳞浅甃平沙小拂东风无甚力悠扬自在杨花轻暖轻寒天气半村半郭人家　碧贮莲花露酒香分谷雨前茶呼取自斟还自劝乌纱任汝欹斜返照一行归骑隔林防防残鸦
　　满路花【初春防目即事】
　　穿芽径字青压水氷文緑山城初雪罢添妆束谁家猎骑揉碎千崕玉貂裘斜半掲马尾捎生问人何处堪宿青帘髙写美酒新丰熟春色偏占早花如簇珠帘十
　　二处处调丝竹夜阑金缕曲唱道明朝扶头依旧醽醁
　　水调歌头【上已日】
　　三月又三日上已复清明问君防许髙兴儿女队中行数防洗尘芳雨一脉养花天气信马出郊埛年少五陵子金弹惹流莺　过油璧低粉面按银筝管弦丝竹何限应自胜兰亭共酌防杯春醑也揷一枝杨栁归袖任纵横听取九门钥隐隐下西清
　　又
　　记丁未清明为上已予与同人出防西郭杯酒落魄颇谐幽兴遂成水调歌头一阕今为庚申十又四年矣复遇上已前一日清明偶与张郎及一二兄弟信步旧防虽风景不殊而憔悴非昔幽忧慸结徒増凄怆因复按前调遂成一词并书遗张及一二兄弟庶有和者消予磊块哉
　　迟日卷残雪蒲栁防新晴满城儿稚讙笑为我报清明花破青楼冶女草媚上防防骑金粉出辎軿防处上坟返香泪湿盈盈　对新景追往事叹飘零十年囘首一梦今日负平生依旧禁烟时月也解来朝脩褉憔悴不胜情满眼夕阳色都在汉宫城
　　洞僊歌【伤乱】
　　金钱磨破难迓江南信巴得书来更添闷道姑苏台畔留却防丛麋鹿草约畧秋风又尽　向时佳丽地结绮临春醖醸韶华付寒烬便长洲陌上有日言归家已破废井荒烟无准剰防个遗民怕都来不是旧时人向谁防问
　　鳯凰台上忆吹箫【愁】
　　经雨斜阳压云西岭冉冉欲堕还浮渐谯楼三防唤起千愁与醉平分此夜猛地里醉去难留纱上防风撼醒揩拭双眸　悠悠殢人住也千百处攅心防处堪休似粘天衰草贩浪残舟悔杀太平风景等闲过抛掷东流防思遍何年向人覔换眉头
　　桂枝香
　　懋贤兄于予为先姑子同奔急难俄尔告归黯然问别
　　东风一骑防日发长安欲留无计猛见柔黄嫩緑压氷成水青山处处青螺小隐孤村夕阳鸦背那时离别除非醉后不敎愁死　记嵗暮停桡淮沚急难甥舅穷途兄弟雨妬霜骄了却半生滋味临岐不尽心头事怯乡愁难更提起渭城人酒防防滴滴渭阳人泪
