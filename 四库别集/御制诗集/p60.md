<!-- { "loadSidebar": true } -->
　　君知妾有夫不应赠妾防明珠明珠虽的皪焉肻繋在红罗襦古有洁妇秋胡妻黄金不顾节自持还君明珠如未见我心匪石不可转【叶】
　　梦【时六月十六日】
　　来何忽忽去憧憧空际云行尚有踪应为尝新荔子到又教梦里一相逢
　　晚香玉
　　西域传来贵似金繁滋簇簇满隂晩纫骚客幽兰佩闲掠佳人白玉簮名状标题应入疏画圗省识尚沉吟寻常悟得香中谛是卉皆成薝卜林
　　赋得雨后花
　　雨后风光别花容畧可论珠垂插鬓靥奁置洗头盆濯锦当年里浣纱夕照村不堪廻首处防防渍啼痕
　　鹭鸶
　　宛尔江郷意飘然杨栁风雍陶吟独絶吕纪画难工心忆寥天濶嗉嫌陈粟红不縁贪口腹安得入樊笼
　　玻瓈窗
　　虚明兼洞达牡蛎未堪论浄似瑶防月开如宋殿门
　　喜晴
　　云向遥天敛风当九夏凉问农霑既渥抚景庆宜旸山似初经洗花如乍染香拍浮増渚涨鬰热度梅黄鹊噪真堪騐蝉鸣越觉狂有秋原可兾滞雨审无妨陇蜀心何极京坻念未央休徴岂予致额手感
　　髙苍
　　种秋花
　　池塘快雨晴爽籁拂习习洒然片刻间花事聊收拾云英帯露瀼烟锄翻地湿芬芳蝶竸随斒蜂逺集桃李分应让画圗羞弗及纷敷不辨名一律幽香裛生意既可观清赏适以给先秋种秋花秋色侵寻入因思为学方凡事豫则立
　　董邦达画杜甫诗意歌
　　诗中杜老集大成天然古淡足佳句风烟万里瞿塘秋夺造化工归咏赋防爱归云返照竒【是圗盖冩返照入江翻石壁归云拥树失山村之意】每欲形容意难赴词臣家法传北苑爰教老笔冩烟树滃滃靉靉满谷白槿篱茅舎依微露天外一棱独迥絶映带红霞正秋暮江声澎湃疑聒耳树色苍凉信消虑杜句佳矣图之难防羙合并岂神助何必﨑岖歴劔闗即坐江楼观灎滪
　　卖饼妻
　　鸿鴈无二匹岂知有改更宁王虽豁达饼师若为情
　　拟古四首
　　王右丞维【饭僧】
　　覆釜大导师结言过我庐便扫柴门径伫立以待诸指防云里栈看师卓锡徐呼童炊胡麻荐以雨后念此尘世身饥饱常与俱设能忘身世其乐复何如
　　孟山人浩然【待友】
　　我有好古懐在山懐绮季古人不可见之子乃其类荷裹脱粟饭童将漉酒器山水冣佳处期君君不至虚掷此芳晨頽然成独醉
　　韦左司应物【寄旧】
　　凉夜寂无眠幽斋此独坐竹树暗影流风月今宵颇静对谁共言翻使双眉鎻一别两萧条知君应似我
　　栁员外宗元【溪上】
　　谪居亦吾分岂为簮组累况此林泉佳足养烟霞志笼吟晚籁鸥鹭盟素意时曳溪邉杖幽花防明媚野人相徃来所谈无俗事傍浦问鱼苗向天数鴈字三闾不我遥欲访行且置
　　晓月【时六月十九日】
　　既雨喜新晴轩楹倚明发翔云浄碧宇举首见晨月规影乍就匡蟾彩未肯歇飘萧梧竹风引我逸兴勃却惜圆镜光背人从出没拟待吟秋轮九夏去已忽
　　青龙桥西
　　徂云净碧天峦影防烟翠问农兼逰山露坂筞轻骑雨足恰宜旸景物畅新霁爽挹禾黍风铜雀鸣将至颇可兾仓箱不啻香饼饵荷锄者农夫警跸何湏避眉放为逢年我尔同兹意
　　香山闲咏
　　緑滴烟鬟一带横云荘容与趂新晴恰从山里迎秋色【次日立秋】便向溪邉听籁声栖柏鹤闲弹梵唱漂花泉满沸瓶笙拈毫覔句浑难得却为忘言静趣生
　　山泉雨后乱涛防天半遥青泼黛浓磴道萦纡搴薜荔石门窈窕挹芙蓉云间指岭名斤竹林外开轩号友松彷佛飘飘佺羡侣香防花下许相逢
　　立秋【时六月二十二日】
　　通闰立秋早况在深山中【时驻跸香山】虫鸣莎底急风来树上防益觉秋信佳旷览极长空白帝有神权素宇无纎防匪惟契静懐更用占祥农
　　奉
　　皇太后驾逰香山即景成诗
　　山椒迎
　　凤驭袆翟降仙荘晴巘芙蓉紫风坡萝薜香新秋宜宴衎是地足清凉要识
　　慈顔豫如云欲酿黄
　　早桂
　　玉华古名寺育桂特标竒乳窦淙细泉蟠根于以滋偶来云外赏乍睹月中姿茏葱密叶间开此三两枝垂粟尚未丹含韵偏葳蕤山风过寺墙冷芬殊可披不辨六月杪恰如仲秋时地灵夺天工神妙乃若斯指似江南人为我别然疑
　　卧佛寺
　　莎隄帯露筞骖驔缥缈云闗辟晓岚暂息尘縁逰鹿苑顿教真念礼瞿昙山椒迎爽知秋到斋牖通虗似月涵朅咏昔年题壁句【忆辛酉夏问曽至此寺一逰屈指盖五年矣】前三三与后三三
　　题青崖和尚禅室
　　依旧清风拂緑筠林斋独坐素秋晨尘心漫自参生灭昨日来青晤故人
　　香山新秋
　　底爱山中逐景行山中秋信早分明风来谷口初添峭云去天邉为让晴
　　晶眀惨淡眄云天写出欧阳赋一篇今日意行多所得从教吟兴向秋偏
　　松间鹤态依山古莎底虫音饮露凄昨日风车迎白帝即防银汉倚天低
　　岩腰卜筑緑隂稠月牖云窗万景收已极寻常升眺趣更欣风物报新秋
　　玉乳泉
　　泉出石愈甘石带泉益浄支頥笠亭下砉然满清聴琤琮嵌隟间却疑霏琼屑六月如三秋果识立秋节印心真皎洁照眼足清凉谷口送山风遥闻枫桕香滙为偃月池微风涟且沦不轻垂钓是中无凡鳞既渫亦堪食疑与仇池通三叹吊昔贤吾懐太史公烟霞供啸咏林泉堪赏托顾渚不湏烹云浆此泂酌
　　再题早桂
　　天竺分来四季芳离离枝上缀轻黄花开为报新秋信叶宻刚承宿露瀼暮把朝吟难揣称目谋鼻观足清凉恰如蟾窟霏金粟宜先【去声】人间一月香
　　自香山囘圆明园便道玉泉山小憩
　　何须大小论山姿佳处幽偏各擅竒岩馆朅来寻逸句风清月白晓秋时
　　芸阁开窗小憩闲恰从云里看香山御园廻望拈吟处又在白云缥缈间
　　生秋诗用元微之生春诗韵【有序】
　　芸牋拈韵雅爱元清绳榻连吟早推白和故章赓有鸟尚懐壬子之春【壬子嵗和微之有鸟二十章今在集中】而诗反生秋朅此清闲之暇【微之本生春诗二十首今反曰生秋而韵则一依彼作】光隂迅其转毂正昔人兴感之由景物纷以撩人亦吾辈钟情所自曰刺曰劝【见有鸟诗序中】都归水月镜花或去或来莫问賔鸿社燕廼者金颷应律素节迎人溽暑退而池馆清大火流而天地爽况乎与与黍稷嵗报西成飒飒梧桐月临东壁既副祈年之望不无对节之懐聴莲漏于宵分逰心六义纳蕙风于昼静流咏三唐依士曺旧体之篇成白蔵新题之什云光霁色不妨大同栁眼梅心亦云小异尔日披香清暑畧抒茂对之襟乃至旅思闺情曲体怨咨之状匪夸藻缋聊騐居诸云尔
　　何处生秋早秋生云色中巧防常捧日轻已渐随风似盖承金皥为车送祝融黄姑盼河畔恨掩白榆丛何处生秋早秋生玉露中珠圆池芰晓笙亮树蝉风鹤梦宵初警花心暖尚融金盘耸百尺不及小山丛何处生秋早秋生霁色中虗明开碧宇阊阖下西风琐闼清晖朗银蟾素彩融读书秋日乐何必鬪谈丛何处生秋早秋生流火中时来因别暑西去不縁风勤学思车谈经忆马融若虞烟气引莫近柞犹丛何处生秋早秋生紫禁中莲筩添夜漏珠缀度凉风问政清襟爽观农乐意融玉阶多雨露芬逓蕙兰丛何处生秋早秋生江路中有期桑土社无恙布帆风山市晴岚散渔蓑晩霁融水乡多乐事莫漫过蠺丛何处生秋早秋生野墅中桔槔闲过夏砧杵响随风路逺书难寄宵深梦未融欲知无限思弱妇两眉丛何处生秋早秋生断岸中栁懐谢女雪花老鲤鱼风暝色苍烟合湖光返照融冣怜潇洒意红蓼一丛丛何处生秋早秋生梧色中数枝刚映月一叶已飘风石鼎闲烹苦楸枰试蹙融欧阳将防笔声在緑云丛何处生秋早秋生杂卉中乱英纷饮露幽韵各含风色夺云绡剪香招粉蝶融渊明沈醉处徒对未开丛何处生秋早秋生鸟思中莺声寻旧树燕羽避新风拳鹭依芦稳眠鸥防水融莫愁时寂寞转眼入芳丛何处生秋早秋生池榭中虚银汉月波静白苹风成赋思何瑾开尊忆孔融犹怜堦砌畔石竹已分丛何处生秋早秋生稚戏中鬪蛩争镇日引蝶闹团风草叶蔵钩宻萤光扑扇融呼羣庭院里玉笋自成丛何处生秋早秋生人意中望来欣玉宇披处得金风梧榻全延爽桃笙已送融逰心竹素圃不入绮罗丛何处生秋早秋生半睡中张灯犹畏暖搴幔为延风榴枕原堪倚氷盘渐不融翻嫌刚假寐络纬警寒丛何处生秋早秋生晓镜中寳奁初吐月髙髻不惊风靧面酥旋滴弹唇汗欲融却闻呼小玉带露折萱丛何处生秋早秋生绮户中针穿乞巧夕叶落唱廻风篆影成灰浅蟾光照簟融嫦娥犹自独清冷桂花丛何处生秋早秋生古寺中拈来参指月动处悟旛风底用悲潘岳谁能识懒融孤云与片石随意是禅丛何处生秋早秋生客思中玉闗无北鴈羌笛怨西风不觧愁肠殢难教酒病融数茎衰白发明镜防霜丛何处生秋早秋生蒙雨中一畨寒乍峭几缕细因风蛩咽莎常湿蜗盘泥尚融陡懐有鸟咏已是少年丛
　　闻蛩
　　乍聴唧唧动幽思弹指金风玉露时振羽隂应有意报人秋到更催诗
　　已觉无端秋意凄那堪梧砌响莎鸡倚吟清夜难成梦露气蟾光黯欲迷
　　天然寒吹以鸣秋恰胜砧声处处稠人静珠帘鬪蛩戯成诗朅尔忆前头
　　芦花
　　曲岸闲移歩芦花见防枝摇风犹未白垂露似含悲潇洒致如旧光隂迅若斯独防相掩映吕纪画成时











　　御制诗初集巻三十三
　　钦定四库全书
　　御制诗初集巻三十四
　　古今体一百三首【丙寅六】
　　题徐贲眠云轩圗用髙季廸韵
　　明季能诗家孰与渤海俦偶然披此圗喜复晤青邱纱防对快晴爽风荡轻裯胡乃滃勃云不离几案头妙哉施可堂眠云意何悠幼文圗成之老笔殊难侔昔读大全集旷若乗虗舟末由渉其籓如望沧瀛洲是诗久成诵呌絶杯屡浮乃今见手迹动我逸兴幽由来出伦材羙偹原可求诗情鸟云飞字法龙空防适然成三絶展巻不忍收曽闻白云亭髙躅传郭休亦越浮云诗闲澹忆苏州古人渺其逺谁能胜一筹正如彼行云踪迹难延防云防固已佳与之偕由由云去亦云得絶无得失愁虗堂清昼闲无夣寻荘周拈来一赓韵讵论工与不惟以纪时日乾隆丙寅秋
　　六月晦日作
　　炎景余今日流隂尚屡迁山容辞夏去树色向秋偏石白将欺藓波红有败莲何须叹代谢旋转自年年
　　七月朔日
　　素莭新秋始晚凉急雨过看云成薄絮临水有微波嵗月倐分半光隂迅防多西山凝望处一桁列烟螺
　　秋花
　　夏日种秋花秋来花已发轻霏池榭烟澹映楸梧月琐碎黄金瓣丁星紫玉枿袅风态犹弱饮露香愈馞谁云金令肃饶有生意活
　　题秋扇
　　色叠银云似形悬璧月同寒来将弃置莫漫引金风
　　赋得秋日悬清光
　　秋月刚临孟羲车趂快晴丽天欣耀爽悬宇恰扬清离以暄为徳时而旸则亨轩墀消溽润帘幙益晶明晃处金飔荡晞余玉露轻如云黄渐染颙若对西成
　　讨源书屋秋晓
　　窗纳寥天浄片云山容水态恰全分朝来底事秋光辏一夜西风枕畔闻
　　蝉响蛩音各有情树间淅沥重凄清自従读罢欧阳句有兴无湏更赋声
　　従来秋色令人静况复山斋清且闲目穷宇外随云去心在林间共鸟还
　　玉露金风一写之分明秋景乃如斯凴栏自适还自问识得分明者是谁
　　眉月【时七月初三日】
