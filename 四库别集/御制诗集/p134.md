<!-- { "loadSidebar": true } -->
　　意行防玉骢髙陟法华顶西寻野溪幽东眺明湖影竹径既曲折烟村亦僻静梅英贴流水松涛响峻髙墅早颓废张园复荒冷都无百年乆寂寥非昔境何恠指辇道旧迹人莫省【州志沿山十八里皆南宋辇道】
　　三月十一日作
　　是日为
　　孝贤皇后三周忌辰兹以恭奉
　　皇太后南廵不得亲至静安荘酹酒虽预祭以伸哀更
　　临期而余痛北云遥望七字因成
　　独旦歌来三忌周心惊嵗月信如流防魂恰值清明莭饮恨难防齐鲁逰岂必新琴终不及究输旧剑乆相投圣湖桃栁方明媚怪底今朝祗益愁
　　登北髙峯极顶
　　南北両髙峯北胜南姑舍适际天气佳峰头一驻马琅霄拂仙籁吴山皆在下江海一杯水向我眼前防涤尽万虑尘何有闲愁惹廵檐古作无曲髙和者寡
　　至韬光题壁
　　前日坐韬光观海穷境逺今日登髙峰韬光又平坦以此识万理进界无止满徒爱境致幽輙复纡画防岚翠度重重径险遵踠踠山鸟及山花夹道纷不防松翻緑云涛竹带碧琅粉不歴百磴艰安知十里近山僧縦惯经和南笑而莞
　　云林寺二十韵
　　灵隠古禅林佳称乃自今【康熙二十八年御赐今名】佛原冺名象天与辟幽深竒絶惊初见清闲试重寻嶤峦【北髙峰】先陟顶静室【韬光庵】一开襟自内尤综要居髙捴照临澄懐参月相对面赏云岑稍憇尘中迹聊清物表心冷侵泉潄玉静聴涧调琴乍启珑窍凭吹金石吟【冷泉亭畔石窍人吹则鸣】呼猿时踔洞招鹤早鸣隂辨茗传初火【是日偶阅采茶炮焙之法】攀松騐五鍼洞天穷窈窕乳窦注渟涔路尽忽开豁岩攅复鬰森线光常漏日鸟道欲扪参丹閟仙人灶草生王母簮栖嵓錾龙象镇海恊祥祲萝薜防櫹蔚云霞防嵂嵚认峰垂羽翼续句美球琳谁识西来意徒嗤门外音便当旋翠跸无逸以为箴
　　天竺
　　天竺近云林便途因至溪溯源更清竹当春益翠秀润挹明湖澹泊标初地冷然磬鱼声飒尔烟霞意
　　湖心亭
　　无地楼防镜影空仙居蓬阆许舟通四围景物蜃窓外三面山光雉堞东俯槛闲防鱼画水卷帘低引燕裁风坐逰省识无邉乐奚必幽遐一一穷
　　鸬鷀
　　鸬鷀本野鸟食鱼以自活一被渔师得铩羽如受刖以防缚其颈驱之捕鲈鳜将谓得果腹岂知不下咽冥然犹不悟长此安能脱鸬鷀尔特愚渔师尔特黠格物可防心海鸥信明逹
　　观采茶作歌
　　火前嫩火后老惟有骑火品最好西湖龙井旧擅名适来试一观其道村男接踵下层椒倾筐雀舌还鹰爪地炉文火续续添干釜柔风旋旋炒慢炒细焙有次第辛苦工夫殊不少王肃酪奴惜不知陆羽茶经太精讨我虽贡茗未求佳防微犹恐开竒巧防微犹恐开竒巧采茶朅覧民艰晓
　　湖月
　　江月妙在流湖月妙在渟纎阿如驻御詄荡窥澄轩辕铸明镜万古铜晕青扵中金一防沉光夺斗星文漪漾不去素彩寒欲生未秋景已佳坐防汉影横
　　寄题琴防
　　慧日峰西秀石堆传闻海岳旧琴防匆匆未暇跻层巘分付云林待来
　　开化寺作
　　春事日以佳春逰兴无斁蘓堤桃栁芳所玩近几席度岭寻梵宫略取幽趣适穹塔镇吴江隔防越山碧頋歩挹清芬骋懐寄寥寂境亦安能穷乐亦胡可极明当整归辔留诗勒苍壁
　　重访云栖即景襍咏
　　山寺虽多此寺幽特教清跸重来逰洗心亭别仙凡界万骑纷阗合着留
　　緑玉参天迳几廽石门烟月鎻莓苔莲池塔院自千古奚事花幢坐墨胎
　　修篁深处小延俄又觉檐隂防许过山鸟啅林还太古野花绘壁自春和
　　净土香光慧业薫弆藏法寳玩顔筋【是日观寺中所藏董其昌书金刚经真迹】兰亭昨过相衡较真迹何如王右军
　　戱题钱氏铁劵三首
　　长腰十斛换渔人什袭传贻永世珍歴数从来曽赐劵问谁终获保其身
　　伊吕功勲岂不巍未闻赐劵贷其非设逢乌喙终何益少伯真能早识防
　　纳土归诚夲在兹子孙世守亦其宜独怜片铁唐时物秘寳其将安用之
　　即事
　　水态山光结揽中便途城郭一观风笙歌正閙武林社【时清明次日俗为武林社之逰】梅石空传徳夀宫栁色含烟蘸波緑桃花过雨艶春红吾民乐处吾同乐尚虑余三有未充
　　题徳夀宫梅石碑
　　临安半壁苟支撑遗迹披寻感慨生梅石尚能传徳夀苕华又见说蓝瑛【宋时苔梅乆萎蓝瑛画梅镌扵石】一拳雨后犹余润老干春来不荣五国风沙埋二帝议和嬉乐独何情
　　西湖嬉春词六首
　　西湖景好好在春西湖春日多逰人水态山光静入画歌楼酒舫乐同民
　　三面山光水一湖烟中东指宋时都而今设问林和靖定道孤山防不孤
　　三日轻隂三日晴逰观在在称人情鸣春山鸟真韶濩热閙翻嫌鼓吹声
　　鸬鷀船载泛烟涛恰喜春波涨一篙渔父不劳施网罟提篮入肆货银刀
　　桃花红罩菜花黄遇闰蠺时未届忙谁道吴中歌舞地扵今都识重农桑
　　富丽临安迹已陈六桥烟栁又从新只今惟有平湖月阅尽千秋逰赏人
　　西湖行宫八景
　　四照亭
　　临孤山对葛岭山光塔影倒漾明湖旧有额曰云峰四照因以名亭
　　孤山最髙处更据圣湖中峰色廻环翠花光澹荡红隄虹遥饮练波縠浄披风方喜竒全揽翻牵兴莫穷
　　竹凉处
　　丛篁深翳戞玉摐金尘氛为之尽涤
　　目遥方过雨意入更逢凉声是戞寒玉境还生静香万竿笼日照一线漏天光却羡山僧逸坐消九夏长
　　緑云迳
　　由竹凉处曲迳西行乔柯竒石目不给赏云气时起歩屧间
　　迳纡探絶胜森秀入苍云苔迹时留印樵斤未许闻蒙蒙湿鹤毳濯濯润螺纹谢傅东山好微嫌丝竹纷
　　瞰碧楼
　　楼俯全湖晴波绮縠摇荡几牖有一碧万顷之槩
　　覧景不嫌髙山楼瞰碧涛雨晴皆合赏俯仰更无劳洗涤尘氛气差排歌舞曺悠然防心所摛句亦因豪
　　贮月泉
　　水月清光互相暎发平湖既以标胜山半一亦先得月岂以大小殊观
　　乳窦贮天池嫦娥小浴之一清且浅满魄静相宜未许鱼龙混还欣松桂披广寒合云表消得夜眠迟
　　鹫香庭
　　老桂森宛然臯涂精舍爰取鹫岭天香句意顔之
　　山水清晖蕴挺生仙木芳徒观叶蔚緑因忆粟堆黄雅契惟期月旉荣却待凉何当秋宇下满意领天香
　　领要阁
　　湖山幽邃不可胜穷略观大意此领其要
　　岚霭朝晡别湖山趣不穷一时期领要千古有髙风借问双峰侧何殊六法中惟观其大略靖莭许相同
　　玉兰馆
　　春廵至止值辛夷盛放即景纪胜未知与辋川旧馆何若
　　对峙白琳树迎阶为我开判春标雅致名馆称清裁一晌教神往他时待客来举王非慕蔺自分谢吟才
　　韩榦人马图歌
　　魏武子孙善画马常与照夜开生面当时弟子亦多人入其室者惟韩榦石渠寳笈富唐迹惜哉覇作曽无见照夜粉夲想付韩我向题词严月旦今来复得人马图艺林法寳惊黄绢籋云夹镜骨权竒凤耸龙颙神萃粲骅骝气扬技日进画肉直可翻公案奚官絏缰结束指挥如意亦豪彦北人使马南人船各有其长矜独擅昨者钱塘试弄潮此言信哉两竒观
　　留别西湖之作
　　明当清跸启归程诚恐江乡误力畊设谓西湖姑舍是此言却不近人情










　　御制诗二集巻二十五
　　钦定四库全书
　　御制诗二集巻二十六
　　古今体八十首【辛未五】
　　题董邦逹西湖画册十四幅
　　邦逹曽为西湖各景图以献兹临眀圣逰覧畅观信足娱志以境证画允擅传神旧有十景及灵隠云栖诸胜久羶芗人间者无不究妙吟竒所作即书邦逹册端以志雅兴而一溪一壑或以路便偶经未有专诗或以地处幽遐不及领要则在全图中尚余十四景船窓展玩南望情驰各体不拘聊云补空
　　昭庆寺
　　招提湖北角阅武便曽过碧篆消新火青松拏老柯客心惜頽废僧意兾檀那欲拟从其愿民财虑费多
　　来凤亭
　　钱塘门外寳石山势如翔凤辉翩当年梵宇灿金碧梯岩结搆红云间危亭四柱号来凤顿令阿阁懐轩辕暎带田畴及城郭变幻暮霭还朝岚遥思胜赏如宿昔荒基唯照斜阳闲
　　初阳台
　　我闻华顶十月朔日月同度传竒观此语近怪疑信半不曽神树徴星官葛岭冬孟之上日独称晓日光流丹阳月初阳腾瑞曜此理平易何疑焉天鸡鸣后海波沸玫瑰靺鞨朱火殷葛翁吞光得仙道东将入海扶桑攀至今防下遗丹灶欲往寻之阻路艰
　　西泠桥
　　玉蝀横分里外湖緑丝风袅栁千株漾舟朅想前朝迹贤守风流白与苏
　　紫云洞
　　窈窕紫云洞闻在葛岭西琤琮乳窦水流出是桃溪
　　金鼓洞
　　栖霞岭迤西嵌壁多崖洞是间名金鼓壮哉特异众武穆孤坟近惜未中兴宋所恨和议行敌人反间纵山林思作气髙孝独无恸过祠留句曽抚画兴懐重
　　玉带桥
　　垂之则有卧波中衔绶惟鱼幻岂虹歌咏湖山此生惯威仪青紫若人工光通潋灔原规月势委飘萧不碍风本是印公留下物而今还复属蘓公
　　九里松
　　不信云林僻惟防虬榦青谡涛无定响偃盖有竒形如导溪头路宁遮厓口亭乆闻王子晋过此劚香苓
　　慈云岭
　　横界南屏翠鬰葱浄慈低在白云中穿云度岭招提隠暖入春衣晓日红
　　石屋洞
　　嵌岩外狭中虚何代地仙此居苔封紫石床上应有人不识书
　　积庆寺
　　竹泉幽絶处徃徃有禅林疉石桥通迳蔓萝门对岑未瞻月轮相遥聼午钟音分付曹溪路他年待重寻
　　烟霞洞
　　髙峰隆崇俯钱塘往往旧迹称钱王布衣奋起保一方识时知命归真皇林衣锦绣夸故乡三世五王名姓扬两浙士女安农桑嬉逰鼓吹答韶光当时遗爱云不防豪争计夺事已徃【叶】懴悔佛力资慈航纷建梵宇金碧煌至今石屋烟霞苍苔封碑字半存亡应真补塑狞龙降梦僧告语殊荒唐慈氏便真能降祥福善祸淫理有常防求寜媚可慨慷无心随喜乃不妨或与林壑増佳赏【叶】披图作歌懐古长不殊胜处亲徜徉
　　万松岭
　　翠临城郭迥盘云老干千年赦斧斤湖色江声欣两得吴山凤峤与平分岂争艳冶春光富时有飕飗天籁闻我愿树人常似此讲堂近接号敷文
　　紫阳洞
　　吴山景已佳仙真洞尤奥紫霞每封户初阳亦委照竒境固无穷奚必皆亲到清逰悉大略薄旋从所好重展北门图又领西湖要
　　舟行春兴
　　去棹春犹仲归帆花尽开围村红白间铺垅緑黄堆逺寺溪烟隠横桥岸栁廻最欣蜂蝶过时带细香来
　　经嘉兴问蠺事未兴因而有作
　　杭嘉湖三府蠺事最盛者夹岸种女桑弥望无髙下时莭未谷雨摊乌尚早也三眠已不悮何虑缫丝寡周礼禁原蠺岂为桑与马利戒不遗余深意存非假时廵厪农桑劝课及春社挿秧正遥菜麦早遍野我更何所事拈吟清兴惹
　　三月十五日作
　　今日夫何日今年忆去年摧兰恨难置改火迅惊迁景廹清明莭尘生旧讲筵静安母子并北望泪澘然
　　廻銮至苏州驻跸
　　稽山修祀罢浙水省方廻道便舟重驻春深花尽开舆情多眷恋我意亦徘徊懐保相关处兹逰益信哉
　　聼雪阁题
　　据胜嘉其信美聼雪重此嬉春大珠小珠落涧徴招角招鸣钧境寂早寒衣袂景清迥谧心神新见桃花贴水却喜人非避秦
　　华山翠岩寺
