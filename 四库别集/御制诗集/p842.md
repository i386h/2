<!-- { "loadSidebar": true } -->
　　緑叶红葩熨贴宜卉中繛尔特丰姿一枝意已具全树引我津瀛得句时【天津栁墅行宫内有海棠防树古花繁向曾留咏】
　　枇杷
　　琥珀为珠蜜作浆缀柯颗颗色裳裳南几防度闻佳品错遌嫌他未一尝
　　荷
　　淡墨疎疎勾写匡天然鼻观白莲香方之君子素其位善注中庸十四章
　　玫瑰
　　移根那识越王台多刺应同卫足材咨尔盈盈馥馥者为谁特地此徘徊【羣芳谱玫瑰一名徘徊花】
　　百合
　　花根花朶胥攅簇莫恨无端浪与名借问世间一切法孰非百合幻而成
　　石榴
　　谩诮无香同海棠有花有实彼奚方每当重五繁葩放似与仙家供綘囊
　　栀子
　　色琼玖喷味沈檀披拂薫风倚石栏八种夏香曾写照【向尝以兰及夜来香晚香玉茉莉珠兰荷栀子玉簮为夏卉八香写图题句】就中巨擘属林兰
　　秋海棠
　　未肯韶光强出头墙隂砌角也风流不于草木观其本那辨髙低春与秋
　　蒲公英
　　岛瘦郊寒各一家英英被野放黄花蒲衣自是髙人致慙愧为【去声】谁五等加
　　野菊
　　黄华一例绽葳蕤野也人间亦菊之不入渊明闲采摘较于林下更无羁
　　马兰
　　婀娜大花因号马【本草马兰叶似兰花似菊俗谓物之大者为马也】飘萧长叶也名兰莫嫌嗅处无香味既夺朱那更似檀
　　紫薇
　　蜡跗【平声】绒萼色偏丽燕舞鸿惊态更娇却笑唐家省与令抑相誉也抑相调
　　秋葵
　　木花草卉多无万一种秋葵独向阳借问跄跄济济者立身应以孰为方
　　鸡冠
　　綘帻緑袍如立曙金风玉露雅宜秋宵衣散步闲庭际讶似鸡人报晓筹
　　木芙蓉
　　残红【谓荷】相对碧波清弗水因之得木名君子设如询姓氏不周党亦定逢萌
　　桂
　　金粟原殊世上花曰香曰色孰能加浪传玉斧修吴质未识通身是道芽
　　菊
　　落落疎疎一两枝逸人情性颇相宜而今多有西洋种【洋菊近年始出备具五色种类甚多有大径周尺者戊寅年曾题洋菊四十四种并尝令邹一桂图而谱之云】夺紫谁能复顾斯
　　水仙
　　清泉白石托幽芳等度孤髙若可方了了祗消挥防笔胜他大令十三行
　　梅
　　谩言倾覆与栽培开尽羣芳绽早梅不借田何传易理贞元消息此中该
　　竹枝
　　竹叶竹枝多夹写变更文【与可】法特玲珑春华秋卉多涂抹想借风前一扫空
　　青龙桥再叠乙巳韵
　　依例石梁命驾过静宜小驻豫岩阿【每嵗徃香山静宜园小驻取路必由青龙桥西至玉泉山静明园传餐后前往亦如成例矣】徒如去嵗虞失麦岂似前年卜得禾【去年四月上旬亦殷望雨故青龙桥西之作有图消闷奈闷仍何之句不若前嵗两逢春雨此地麦田吐穂禾陇抽苗景象是以过此得句有农况桥西庆稀见云云兹来所见麦色青葱可爱惟亟望于数日内得有透雨尚可如前嵗之丰收也】心忖名山庶释闷目睎涸壤那欣哦慢赓旧韵增新惄调幕无能愧若何
　　麦色
　　麦色緑菁葱髙低结穂同际兹霑渥泽尚可冀中丰禾黍苗胥吐南东亩亦芃奈何渇望雨晓日炽轮红【日轮红为旱象艰雨为之増郁】
　　栖云楼曡去嵗韵
　　清晓山园莅驻舆栖云例以据牀居【每至香山必先于此憩息】萧疎林麓真宜夏搆筑轩庭此最初【是楼为静宜园二十八景之一乾隆十一年子初逰香山时所建也】肤寸何当即施【去声】雨及时庶可润新畬章嘉忽忆谈禅处结习难忘自笑予【向年驻静宜园必于此室召见章嘉国师谈禅讲经今回忆曩时情景不免怆然亦自哂未忘结习耳】
　　天池二首
　　泌泌澄澄天半池月情风度回含滋临观似我三无奉尺寸田祛一防私
　　山灵泉自涌山腰贮以为池朗暎寮设匪出山即渗地疏成沟浍润田苗【凡山泉出山多即渗入沙石其甚壮者方可引入溪河然北方山泉疏为沟洫利田者百不得一盘山亦如此】
　　欢喜园
　　香山寺右侧乆搆小园成静室三间足重来首夏清那欣风送爽且就樾遮晴自恧顾名处无能欢喜生
　　来青轩
　　来青所必临二义其中寻一则緑云锁四面蔚曡林一则翠毯铺万亩攅秧鍼林惟供赏景所繋何浅深秧实民食闗切为望甘霖景赏只悦目雨望时愁心悦不抵其愁五字摅愁吟
　　香岩室再曡乙巳韵
　　香山之室即香岩二即一诚括大凡竺宇又将成来往金僲初不事庄严虚窻浄几凭其暇盘道轻舆陟以巉大块文章当面假笑兹曡韵合应芟
　　緑云舫
　　甫向来青【轩名】咏緑云百盘岩磴下嶙峋谷中有室谓之舫亦号緑云名取新兹云实乃喻林景而云及舫胥非真可知真者幻之对非真即幻徒纷陈幻中取乐借遣闷奚如一雨回苏万物欣
　　题正凝堂
　　堂额本因易象留正凝之义细思求命凝方协凶和吉【君相不言命之説也】位正克谐刚与柔可以离眀夸照耀更当巽入纳咨诹大烹养圣惟君徳七字盘铭式武周
　　就松舍
　　就松舍不一而足凡古松傍率置有【西花园及避暑山庄等处皆有就松室】童童嘉防千百年舍在其间恣虚受谩嗤自我作古斯似斯古人可弗友
　　来芬阁二首宛转韵体解闷
　　荷时方得谓来芬夏首斯言诚躗云却是田田一二者笑人虚费望心勤
　　拈毫正自望云勤解闷聊成七字云溪阁望空却饶我春光六月自来芬
　　碧云寺曡去嵗韵
　　古寺接离宫轻舆宛转通当年笑君道此地费民功【碧云寺为明正徳时太监于经所造费累巨万其时政治不网实堪嗤鄙】似昨亦望雨【昨嵗逰碧云寺日山云甫生即为风散今嵗亦复相似】生云便作风眀知一切法胥幻却真忡
　　洗心亭
　　一脉源源自不穷有亭如翼据当中设云此是洗心处何事去年此意同【去年洗心亭诗有迩来望雨心增闷问尔安能洗去之之句兹来又值望雨欲洗心而心不能释殊孤此亭名也】
　　谩称数典浙中为浙者又将孰作师却笑吾儒忘本色让他墨氏举羲辞
　　学古堂有防二首
　　学古应知亦有方其间尚合细斟量井田封建胥善政今可行乎合虑长
　　学古言行约两端相符坐起要知难讵惟多识资博雅每展芸编戒自谩
　　夜雨【四月十一日】
　　卓午作风至傍晩眀知雨意其尚逺每更宣问都报晴五更乃报云铺满遂听雭作响声谓当优霈资耕垦急起披衣步庭际润才及寸势随缓赤日东升仍放晴无计以吁忧尚宛
　　致逺斋题句
　　致逺题名久驻园理事处非闗览景旷惟慎勅防务适接闽中章匪悉真故按兵而不举庸懦二人误【台湾贼匪林爽文等纠众不法黄仕简任承恩带兵捕日久未能殱灭蒇事朕料伊二人必有迁延观望懦怯误事之处已将伊二人革职治罪令常青过台湾督办兹据常青奏到黄仕简安坐郡城并未亲率官兵进又复调遣失宜任承恩驻守鹿港当逆匪林爽文回巢之际亦并不奋勇贼种种贻误之咎果不出朕所料殊为愤懑】先事遣重臣甫到摅谋虑整頺作士气旗鼓新军律【叶　黄仕简任承恩二人观望逗留与贼以暇其罪实无可逭幸而朕早已料及先令常青前往并授为将军复以福州将军恒瑞提督蓝元枚为防賛并谕拣派福州驻防兵一千名带领飞渡台湾协同捕其失几之总兵郝壮猷即降防于军前正法以激励将士兹节次据常青奏称整防现有兵力训饬将弁并请添调广东浙江兵七千名俱由鹿耳门进口不必再行分拨且使兵到三四千之后即亲自统领先将南路贼匪扑灭后再行自南而北务期迅速擒获贼首平定海疆所办皆合机宜伫盼捷音以慰悬注】易贤更调兵埋根弗回顾独是海外遥风信难定遽亦惟尽我心筹画勤寐寤闻防尚需时徬徨盼朝暮
　　玉华岫
　　勑政有余暇言寻山寺登轻舆罢乗马长【上声】年懒弗能是亦心慙处而挥毫尚胜佳隂数息停众劳厪念仍竺宇及岩斋待我吟层层
　　臯涂精舍
　　縁恒育桂处久与号臯涂假借天边者如同目下俱因思境胥幻得寄兴何殊粘壁李家画【室中粘壁有李世倬画已为陈迹矣】迹存人久无
　　朝阳洞曡去嵗韵
　　昨去今来一瞥中拜縁请雨愧由衷五更作阵凌晨罢【现在二麦望雨甚殷昨夜四鼔作云五更落雨惜不及寸惟吁祷龙神早霈甘膏以慰廑念耳】诚恐仍如客嵗同
　　超然堂自警
　　朝阳洞处【上声】髙超然堂居下降髙斯易行片刻欣到也及至凭窓望更有下此者乃悟理不齐曲髙和则寡人中孰最髙惧心可暂舍有过谁眀言不明言暗写此非过刻论重华训非假【尔毋面从退有后言】超然得艰乎惕若守朂且
　　揽秀亭
　　复降入园门【山庄墙就髙下曡岭为之凡两三重此盖内围之墙夜间卫士所守也】门内雨香馆仍各自为区搆置就胜选亭乃栖揺则磴盘十数转揽秀信所独虚窻纳近逺譬如得其要一善综千善下磴即亩平书馆廓然宛先难而后获万理无不筦
　　雨香馆
　　书馆小徜徉瞻题号雨香望霖叹枯燥即景那芬芳不异昨年况【去嵗雨香馆诗有目下又思甘好田间待润麦秋臻之句兹来又值麦田待泽不胜跂望】益怜此际忙无心求绮句防笔只言常
　　石缝出松柏十三韵
　　山中磴道及沟岸石缝中挺生松柏大者合抱小者拱把葱郁秀防盖数百年物矣磴道沟防皆砌石为之石工无不用灰不能生树也盖石罅嵗久灰与土合而为一松柏子偶落其间遂尔成树信乎物有本性自得造化栽培之力设以人力种植必不能成活即目防心輙成长句
　　石缝出松柏此理妙堪省縁砌石为磴盘旋陟髙迥或夹沟为岸以御山水涌【叶】盖经千百年灰性合土永【砌石必用灰年久则灰与土合为一矣】砌石或裂缝而亦无人整松柏树之子落缝随风顷雨露之所濡地气之所领冒缝出枝梢直上生以挺大者已合抱小者亦把拱【叶】岂无枳棘类凋落那能竝乃知树有真贞坚自性秉因悟天与然不与凡木等设以人力为郭槖技难逞
　　咏和阗玉镂防琴谱松图小景
　　松下幽轩风入频防琴试谱过溪濵渠宁髙士如裴楷便是奚僮也玉人
　　题唐宋元集绘册
　　万壑千谿不可穷运神毕具尺图中独嫌未见诗兼字署尾无能三絶同
　　右郑防峻岭溪桥
　　髙堂素壁姿雄竒小幅偏兼千里思藏宻放弥有如此河阳诚善注庖羲
　　右郭熙溪山行旅
　　秀润山川清且嘉梁寻玳燕飞斜【用图中词意】玉楼绮侣图春思不失居然富贵家
　　右王诜玉楼春思
　　写生虚白忆台前烂漫花开五月天微笑错忘省郎坐却教误作谪仙眠【白居易诗独坐黄昏谁是伴紫薇花对紫薇郎是图本写此景而乃画一卧榻者紊诗意矣】
　　右髙大亨薇省黄昏
　　汉武求仙意恳哉琼楼珠户夜明开双成骑得青鸾降应报西池王母来
　　右赵伯驹仙山楼阁
　　散坐坡陀满意清静睎月色聄秋声谁为能者谁所者四句金刚概七情
　　右马和之月色秋声
　　长夏曾为江寺图巻之小景写松湖能藏能放真竒筦姓氏何须问钓徒
　　右李唐松湖钓隠
　　峭壁危滩野艇横籁传红叶泛风轻萧然秋景含斜照濩泽人原未负名
　　右萧照秋山红树
　　一个江亭对翠微鲸波万顷潋斜晖底知眺者当秋晚繋缆渔舟自逺归
　　右朱光普江亭晩眺
