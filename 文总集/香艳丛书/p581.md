<!-- { "loadSidebar": true } -->
　　〖软红重踏，乐府都非。可供赏鉴者，祗此十余人。艳侬、楞仙，便为翘楚。然追忆昔时诸美，终隔数尘。以艳侬方莲卿，以楞仙方宝琴。差似而犹未逮，向上者更无论矣。或以慧仙方倚云，则郑之配雅也。尚有有名者，曰绮春堂时小福，字琴香，春福堂郑秀兰，字素香，犹可相近。其次宝善堂陈芷衫，馥森堂陆竹卿，蕉雪堂王顺福，皆木强人也。又有春和堂刘倩云者，前数年颇有盛名。徐娘已老，无复风情，相对令人败兴，特不至如汤金兰之老丑耳。岫云堂弟子五，曰五云；春华堂弟子四，曰四芷，皆憨跳鄙倍，所谓顽童者是矣。凡平生未至都门者，一入春明门，但见五云、四芷辈，瑶环瑜珥，文袿绮襦，置之檀板金尊间，便以为是天下之佳丽，又见艳侬、楞仙，更诧以为是骖鸾骑鹤，天上仙人，非世间所有。而不知五云、四芷，固不足当一盼。即艳侬、楞仙，上拟旧时名辈风流，亦远不逮也。人才日替，即秉钧衡、建节钺者，往往有一蟹不如一蟹之讥，矧在区区主讴哉。时小福，当同治初国恤时，以清唱登场，有弦索，无金鼓，揭帘一声，重垣属耳。遂负盛名，性又谐媚善合，久而巧龄妒之。至置药茗饮中，哑其喉。治之愈，后至歌场，自携饮食，不啜杯水。巧龄乃教子余紫云尽习小福所能之剧，欲以掩之，紫云名遂噪。出师后所居仍名“胜春堂”。啭喉发响，终不及小福之自然。予观巧龄之毒小福，乃知太行孟门岂云险绝。人生世上，何在而非危机哉？郑秀兰年既长，遂创阜成部，性幽远，曲室中絮絮倾谈，绝似朋旧久离，一旦促膝。芷衫爱玩文墨，喜近雅人。竹卿最谐，俗名为肉丸子，近得一弟子周素芳，字绚秋。所谓永嘉之末，复闻正始之音，不知与卷中所许倚云、倚香何如？若予所见之宝珠、宝儿，尚非其匹，详见《群芳续集》中。予撰《群芳小集》，以顺福及弟湘云为逸品，固一人之私言，而此卷评论，似亦见其杜德机也。五云、四芷，小时鄙倍，诚如所讥，后来长成，亦惟度云、芷荪可为谈友耳？〗　　 
　　〖或谓予：“此辈北产，固不如南产。顾常至苏州，见歌者率凡猥无可爱，则何也。”予曰：“北人俊，病在生硬。南人婉，病在暗弱。必以南产置之北地，浚其性雳，而振其骨采，则精神发越，不同奄奄无气者矣。傥以北产携入南中，导以和柔之词令，教以娴雅之举止，亦必远胜于苏州之庸庸者。在化南北之短而集其长耳。且都中歌伶之教子弟，雅步媚行，绰有矩度。掉头掷眼，各具精神。虽雅俗不同，而一颦一笑，皆非苟作。故如五云、四芷，亦足以动人观听者，半系乎此。苏州则但知度曲而已。于语言笑貌，绝无修饰，故不能致人爱也。”离乱二十载，都中南产几尽，惟时琴香、郑素香为吴人，张芷芳为皖人，尚应客。年皆近三十矣。〗　　 
　　都中歌者之侍饮，稚子如骄之戏于侧，长者如姬妾共谈衷曲，可以娱情而适意。外间歌者之侍饮，则如仆隶兢兢焉。恐失主人意，是有何乐哉？　　 
　　余谓曲子师，今苏产既不可致。尝以燕产童子慧黠者，附海舶往苏州，就清音队学度曲。四五年后，不但曲调娴习，并动作声音，亦改观。乃挈归，再教以扮演登场，使与吴娃无异，闻者心善之，而不能从。再阅数年，南产终不可得。目前之知名者老去，恐传派益失其初，才皆下劣，而昆曲有腔无韵，亦成广陵散矣。　　 

　　补遗　　 
　　陆金庐，字翼仙，所居曰“桐华堂。〖桐华堂后有任小凤者，色艺可望前人，潘侍郎与水芷绝后，乃赏之，不使见客。〗 
　　松龄隶和春部，色艺压同辈，名噪一时。齿既长，颜色不衰。既蓄须，谢去。司事者啖以重金，剃须复登场焉。殆五十余岁，评者以为人妖。　　 
　　〖都中鞠部曰四喜，曰春台，曰三庆，曰和春。四部虽齐名，和春独不为士大夫所与。衣冠公燕未有呼和春者，市井小夫，乃乐观之。有友呼别部群应，而特从和春招松龄来演《翠屏山》，余得寓目。妖冶诚无匹也。〗　　 
　　旺儿是茶寮中捧盘童子，貌白晳，心性儇巧，遂为好时者怂恿入鞠部，为花旦。振动一时，趋之者如蚁附膻。余入都后，见其登场，黄腔最工。惟步武不中绳尺，盖小时未从师之故也。　　　〖歌仅虽贱技，而品格不同。其为贤士大夫所亲近者，必皆能自爱好，不作谄容，不出亵语。其令人服媚，殆无形迹之可指，爱身如玉，尤如白鹤朱霞，不可即也。别有一派，但以容貌为工。谑浪媟嬻，无所不至。且如柳种章台，任人攀折，此则我辈所恶，而流俗所深喜者。松龄、旺儿，固流俗所喜，似可置而不论。然皆绝顶聪明，超绝流辈，譬之婆罗辟门，支果虽落旁门，其精诣亦未可磨灭也。都门二十年前，惟长庚、三胜、尔奎，以黄腔负重名。青衫旦，刀马旦，往往年稍长，艺始长。近五六年，师以教其弟子，即有喊黄腔，妆武旦，为异日包钱地。一变而为西皮，则秦声激越，哀怨盈耳，无雅俗趋之若骛，坐上客满，至不能容。万方声一概，吾道欲何之？吾有私叹。西讴中有十三旦者，登场如惊风蛱蝶，所扮演皆淫佚之剧。广庭属目，如陈秘戏，江河日下，遂至于此。〗 


　　青冢志　清　永康胡凤丹月樵　编辑 

　　自序 
　　余端居无俚，方辑《青冢志》为遣日计，客有自塞外归者，语余曰：“间尝涉大漠，历绝激，黄沙卷地，白草黏天，有坟三尺，孤峙其间，断碑无字，郁郁芊芊，斗高月黑，微闻佩环，盖昔明妃埋玉之乡也。吾不能不叹惜痛恨于毛延寿，而悼蛾眉之葬于腥膻。”余晓之曰：“有是哉，客之迂也！语不云乎，士无美恶，入朝见嫉，女无妍媛，入宫见妒。萎菲谣诼，古今一辙。如若所云，则是屈原不放于汩罗，太白不流于夜郎，子瞻不谪于儋耳，而长门可以不赋，秋扇可以不悲也。夫白日在天，而浮云蔽之，汉宫即无延寿，而能致妃于绝域者正不知其几也！又何画师之足尤？令妃不嫁单于，正位椒房，朝夕承恩，一旦宠移爱夺，老死昭阳，亦不过与玉钩斜畔累累无名之冢同游地下耳。万代千龄，谁复寻琵琶之遗响，抒吊古之幽情哉？”客曰：“达矣，子之论也！”遂书以为青冢序。光绪三年六月，永康胡凤丹月樵氏，书于鄂江之汉皋旅次。 

　　目次 
　　卷一　古迹（昭君村　王昭君宅　香溪　琵琶桥　明妃庙　青冢　昭君祖冢碑） 
　　卷二　纪实（七则）　图像（四则）　评论（十三则） 
　　卷三　艺文（序四　辨一） 
　　卷四　王昭君　明君　明妃 
　　　　　艺文（古今体诗六十首　摘句附） 
　　卷五　明妃　昭君　王嫱 
　　　　　艺文（古今体诗八十三首　词一　摘句附） 
　　卷六　王明君歌曲行引 
　　　　　艺文（古今体诗四十一首　摘句附） 
　　卷七　昭君歌词行曲篇吟 
　　　　　艺文（古今体诗五十四首） 
　　卷八　昭君词曲吟咏 
　　　　　艺文（咏古今体诗七十四首） 
　　卷九　昭君怨叹 
　　　　　艺文（古今体诗六十五首　词一　摘句附） 
　　卷十　昭君图画 
　　　　　艺文（古今体诗七十三首） 
　　卷十一　昭君村里 
　　　　　艺文（古今体诗二十九首　摘句附） 
　　卷十二　昭君墓　青冢 
　　　　　艺文（古今体诗二十四首　摘句附） 

　　引用书目 
　　汉　汉书（班固） 
　　宋　后汉书（范晔） 
　　晋　西京杂记（葛洪） 
　　唐　妆楼记（张泌）　历代名画记（张彦远）　骆临海集（骆宾王）　孟襄阳集（孟浩然） 
　　　　太白集（李白）　杜工部集（杜甫）　白氏长庆集（白居易）　樊川集（杜牧） 
　　　　玉溪生诗文集（李商隐）　刘随州集（刘长卿） 
　　宋　舆地广记（欧阳忞）　舆地纪胜（王象之）　太平寰宇记（乐史）　闻见后录（邵博） 
　　　　吴船录（范成大）　随隐漫录（陈随隐）　野客丛书（王楙）　图画见闻志（郭若虚） 
　　　　诗人玉屑（魏庆之）　乐府诗集（郭茂倩）　侯鲭录（赵德麟）　鹤林玉露（罗大经） 
　　　　六一居士集（欧阳修）　归田诗话（同上）　剑南诗集（陆游）　放翁题跋（同上） 
　　　　梅溪诗集（王十朋）　东莱诗集（吕本中）　青山集（郭祥正）　 
　　　　司马温公集（司马光）　临川集（王安石）　东坡集（苏轼）　栾城集（苏辙） 
　　　　元丰类稿（曾巩）　梁溪集（李纲）　江湖长翁集（陈造）　眉山诗集（唐庚） 
　　　　白玉蟾集（白玉蟾）　疏寮小集（高似孙）　浪语集（薛季宣）　看云小集（黄文雷） 
　　　　顺适堂吟稿（叶茵）　陵阳集（韩驹）　卢溪集（王庭珪）　屏山集（刘子翚） 
　　　　竹齐诗集（裘万顷） 
　　金　滏水集（赵秉文） 
　　元　静修集（刘因）　剡源集（戴表元）　北山集（周权）　铁崖集（杨维桢） 
　　　　庐陵集（张昱）　秋涧集（王恽）　道园集（虞集）　圭塘小稿（许有壬） 
　　　　清客居士集（袁桷）　安雅堂集（陈旅）　吴礼部集（吴师道）　云阳集（李祁） 
　　　　不系舟渔集（陈高）　贞素堂文集（舒頔）　玩斋集（贡师泰）　霞外集（马臻） 
　　　　全金诗（元好问）　湛然居士集（耶律楚材） 
　　明　明一统志（李贤第）　诗隽类函（俞安期）　新安文献志（程敏政） 
　　　　唐音戊签（胡履亨）　高季迪诗集（高适）　椒邱文集（何乔新） 
　　　　陈忠裕公全集（陈子龙）　嵩渚集（李濓）　东瓯诗存（赵谏）　草阁诗集（李晔） 
　　　　皇明风雅（徐泰）　大复集（何景明）　顾文康集（顾鼎臣）　渔石集（唐龙） 
　　　　念庵文集（罗洪先）　甫田集（文征明）　沧溟集（李攀龙）　李于田集（李蓘） 
　　　　谷城山馆诗集（于慎行）　北窗吟稿（谢杰）　孙稚绳集（孙承宗）　 
　　　　蔡忠烈公遗集（蔡道宪）　射山诗选（陆嘉淑）　怀麓堂集（李东阳） 
　　　　王氏家藏集（王廷相）　比玉集（魏学礼）　楼山堂前后集（吴应箕） 
　　　　独漉堂集（陈恭尹）　方洲集（张宁）　琼台会稿（邱浚）　息园集（顾麟） 
　　　　归有园集（徐学谟）　元畅楼集（昊之器）　四忆堂诗集（侯方域） 
　　　　爱日堂诗集（陈元龙）　由拳集（屠隆）　变雅堂诗文集（杜浚）　石臼集（邢昉） 
　　　　沈七襄集（沈天孙）　明诗综 
