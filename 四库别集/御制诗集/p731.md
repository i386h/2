<!-- { "loadSidebar": true } -->
　　祖陵礼成回跸入山海闗经澄海楼计自癸亥聨句及甲戌戊戌叠韵中间四十年矣命梁国治董诰仍依禁体赓和前吟
　　【御制】云上于天觧近着众聴倾至理非创说【今春为云上扵天解谓需卦干下坎上之义伏羲孔子皆因阴阳本然之理变文曰云云即水也音义者读上为上声程传遂有云气上升扵天之语是云仍在天下矣葢上应作去声读为上下之上天为圆体元气运之以行其在水下之时非坎上干下之需乎此至平至易之理不必求诸神奇兹登澄海楼实景现前益恍然于水天之义云】归墟岂辞盈輨运实一气揲卦凡四营宗都斯防极【臣梁国治】
　　【御制】闗塞此飞甍干体有时下坎象无与京【周天三百六十五度四分度之一日夜一周而不息其在上者穆穆清清举头视之为天其在下者囫囫囵囵右旋而轮转者独非天乎知地之在水上则可知天之在水下此需象所以为云上于天而云即水也】旷然翕辟际廓矣阴阳更双丸所出入八柱交撑擎鹏路徙緜【臣董诰】
　　【御制】鳌山戴崚嶒方员罗壶峤金银为阙城【大志经载大意入海中至白银城次至黄金城云云】谈天志驺诞
　　筑石嗤秦并手披星闼迥眼拓霞牕明鹢舟帆似防【臣梁国治】
　　【御制】鲛室机谁振文势露形重武声雷掀轰向若悟损益微禹思平成晓市奇吐蜃秋风怒吞鲸精灵配广大【臣董诰】
　　【御制】颢气含鲜英黒色昼亦晦红光夜如晴雪爪种传鹘【盛京土产有海东青】
　　绀蟠名辨蜻【古今注绀蜨似蜻蛉而色黝绀辽东呼为绀蟠】螺蚌锦文被珊瑚华采荧是惟神祗宅【臣梁国治】
　　【御制】岂徒琛宝呈弗扬四方防来朝万邦贞蹻乗期羡觌航逺欧罗行韩碑百灵纪木赋前良评谷王知弗让【臣董诰】
　　【御制】月霸候哉生具阴火耀焰不尘珠剖莹捉成五字吟记予四度程
　　抚宁道中
　　老矣慙乎懒防鞭肩舆徐度小春天山阴积雪山阳化闗外观丰闗内连塲圃茨京惬民望闾阎温饱慰心悬二陵佳气行行逺不拟重瞻益黯然
　　夷齐庙
　　墨胎或谓夷齐姓劭【应】谓夷之君姓然【司马贞史记索隠云孤竹君是殷汤所封夷齐之父名初字子朝伯夷名允字公信叔齐名智字公违应劭云伯夷之国君姓墨胎氏是夷齐乃其民非墨胎氏矣又俗以泥塑像为墨胎戊戌姜女祠诗曽注明其事】千古氏谁能辨实二人行果足称贤顽夫亷以懦夫立公信原兼公逹传古庙瓣香仍下拜清风飒飒起遥天
　　安怡斋
　　寝斋朴素曰安怡一宿何须致尔为思及黔黎阙衣食未能信我亦斯之
　　融理堂咏夷齐事
　　昔驻滦州行馆时曽以融理顔堂额清风台近因咏古圣之清论诚不易公望庶几圣之任所同者心殊者迹理则在心弗在迹心理同融迹殊得虽然予更有后言任也其仲清实伯苟为君者理融心二者胥无民免阨
　　题夷齐庙四景再叠甲戌旧作韵
　　孤竹城
　　大节千秋孰敢陵直言扣马岂沽名亷翻改葬虽隣妄【寰宇记引隋图经云汉灵帝时辽西太守亷翻梦人曰予孤竹君之子伯夷之弟辽海漂吾棺愿见藏覆明日果见浮棺于津际乃为改葬语虽隣妄然亦善善欲长之意今志载府城西北有三冡其一即次君冢葢史所称国人立其中子者或即亷翻所改葬耶】善善由来万古情
　　揖逊堂
　　斯堂经不可无题揖逊清风道足稽冀北河东漫征地首阳高致有谁齐
　　屈蟠松
　　诗以咏松图写松【庙前古松虬枝偃葢甲戌经此冩其图以归并系以诗】今来仍看翠云浓斯人斯地自万古奚叹神农时未逢
　　清风台
　　北枕滦江台据洲秋过潦尽束中流祗宜唤得富春叟来此忘年作倡酬
　　夷齐庙题偃松叠戊戌韵
　　戊戌阅今又五载偃松古干曽无改忽然失笑斯小哉万古夷齐名此在夷齐松不期人知而我为图更咏诗是诚弗识端与倪扫尘念倩天风吹
　　留京王大臣等奏报得雨诗以志慰
　　今年欣遇好西成独是深秋弥月晴虽利圃塲方纳稼却廑麰麦待翻耕奏书喜报霑三寸行辇明看霏六霙【盛京跸途所阅秋成均一律丰稔十月朔日即得雪五六寸兹据留京王大臣等奏报京师于本月初五六日得雨三寸于麦田滋长大有禆益跸途亦于初七日夜复见飞霙与京师气寒暄畧异而被泽则均也】地异寒暄泽同一慰哉更以惕干生
　　久不作蝇头兹题夷齐庙四景于自写巻中以限于画境遂勉为之辄成此律
　　二老圣之清者处为图题句置斋中【甲戌嵗驻此题庙中四景诗并写屈蟠松图擕归戊戌及今巡再叠旧韵俱亲书巻中兹以诗字较多限于图幅因勉作蝇头细书年逾古棉目力尚能不资眼镜因示皇子及军机大臣等并命赓和四景诗元韵题于巻末留弆此处】重来抚巻心难恝便以拈毫意有融促就八义原则惯闲寻四景本相同蝇头作不资眼镜似胜据鞍矍铄翁
　　恭谒
　　孝陵
　　故国自东归
　　宅中仰
　　徳辉统希千禩永拜又两年违【庚子以七旬东西两陵皆展拜今嵗欲遍谒诸　　陵因路近春月即谒　　西陵兹以谒　　祖陵回跸取途使敬谒　　东陵云】以继还兼创
　　文敷武并巍曽孙思益近欲去尚依依
　　恭谒
　　景陵
　　昨嵗壬寅度壬寅饴沐
　　含【康熙壬寅嵗余年十二恭侍　　皇祖于避暑山庄初防　　恩眷昨嵗又届壬寅迅周花甲追维祖徳日蕴深衷详志昨嵗避暑山庄后序】今年值癸夘癸夘
　　鼎成参【雍正元年癸夘十一月十三日恭遇　　皇祖周嵗忌辰余奉　　皇考命诣　　景陵恭代行礼】日月何期速
　　恩勤那尽谈奠椒懐永恨七十又加三
　　孝贤皇后陵寝酹酒
　　祖陵瞻谒遍此可恝然过鹿骇蕉成梦龙鳞松放科【皇后入地宫已三十一年矣】廿年徒有忆【自雍正丁未　后于归至乾隆戊辰凡廿一年举成数也】丗载觉无何【自戊辰至今癸夘又卅五年矣】事逺重提处能忘独旦歌
　　桃花寺行宫南窻作
　　甲午临南窻愁盼红旗至丙申临南窻喜见红旗递一愁与一喜都于慿望际即今上
　　陵还坐对浑无事愁喜两不同一无归静閟明当清跸旋此静亦如寄
　　自盛京回銮至都之作
　　啓程夏仲返冬初里阅三千月四余诸礼从容幸已蒇老年康健故犹如观农大有他秋胜勑政原无片刻疎殷意绳
　　前兼示后此行庶可告非虚
　　命皇子等分缮癸亥甲戌戊戌癸夘四诣盛京恭谒
　　祖陵诗巻即事成什
　　四度
　　陪京谒
　　祖陵敬思
　　前烈益兢兢易非
　　开创诚辛苦难是守成励继绳【向甞为创业守成难易説以岑文本对唐太宗拨乱难守成不易之语为非葢守成者遗大投艰单心继序苟无以光前烈启后图斯凛然有不终亩之忧是创业者未竟之难皆守成者分内之难不待失道失众始为慙负前人但使式廓之版图或有侵削垂裕之成宪或有废弛即无以觐耿光而扬大烈是非安不忘危存不忘亡鲜有不盛满中之者以此思难则所以持难者可知故予独以难责夫守成者非敢忘创业者之难正以慰创业者之初心耳兹命皇子等分缮四诣盛京谒　　陵诗巻复申其说以示之】此别回瞻増有怆再来度【入声】已恐无能厯吟皇子命分缮予意期知云与仍
　　冬至
　　南郊礼成述事
　　易曰见乎
　　天地心都欣是日复来临一诚肃穆遵礼典九奏和平宣乐音四十八年承祀谨七旬三嵗沐
　　恩深拟归政以前恒此惟吁
　　垂庥鉴寸忱
　　山东巡抚明兴奏报得雪诗以志事
　　自入山海闗孟冬屡逢雨京师月初间亦滋三寸许仲冬以逯晦月余雪未覩北省及江南佳音报来屡【山西巡抚农起奏报十月初三四日太原等府州得雪二寸至五寸不等河南巡抚何裕城奏报十一月初四日开封等府州得雪二三寸及四五寸不等两江总督萨载奏报十一月初四五日上江颍州等府州下江江宁等府州江西九江等处均报得雪一寸至三寸不等】山东斯更优厚泽遍数府【山东先经明兴奏报十一月二十日得雪三四寸兹复据奏十一月二十六日自省城往勘运河沿途遇雪除消融外积地四五寸并据济南等府禀报同日得雪五寸阴云浓厚各属自必普被农民欢庆等语今嵗各省先后得雪实堪欣慰惟近畿尚在待泽虽为期可待然不无盼望耳】念彼心诚慰对兹意稍怃情知期可待早霑切此伫
　　夜雪【十二月廿二日】
　　盼雪逮冬尽一朝甚一朝三更称霰集四鼓报霙飘真沃心芽润深培麦本饶惟期盈尺积宁祗百忧消
　　复雪【十二月廿五日】
　　善晴三日喜无风过午腊云复布同急洒徐飘较前渥连宵达曙报年丰鸳楼凤阁胥银积仙木宫梅防玉融叠沭
　　天恩当何以防防惟益凛渊
　　除夕
　　颛顼将旋轸勾芒逮发旌嵗分新与故人共送和迎爆竹家家喜围鑪欵欵情诗成第四集【编集御制诗十二年为一集自三十七年壬辰至今嵗癸夘第四集诗成凡一百巻】殿以五言城





　　御制诗四集巻一百
　　大学士【臣】王杰大学士【臣】孙士毅尚书【臣】董诰谨
　　奏为敬刋
　　御制诗五集告成恭折
　　进呈事钦惟我
　　皇上夀臻全祜
　　圣集大成
　　钧轴运于一心
　　词经垂于万古自来臣工学子忻诵惬慕喁向殚思从
　　未有幸遘
　　望九旬之
　　圣人徧读六十年之
　　圣作进于
　　五集之富有美备而犹时出不穷昭示至于无极者也
　　前之
　　四集亦既荟三万四千什而赢悬掲
　　庆霄流布瀛裔兹起甲辰洎乙夘彚辑
　　睿唫复得八千七百首有竒【臣】等钦心快睹荣遇大观荘诵详求不啻循岳阯而知刌尺无以揣穹巍探海蔵而愧蠡勺无以测浩涆窃伏念久侍
　　禁廷预窥
　　丹稿当兹胪愉
　　昌防恒获以近谛
　　元声者发耳目解识所未融矢歌咏蹈抃于靡已有至
　　愿焉绎
　　诗之名理服
　　圣之至教因以征
　　福之大原所谓徳音之音事若习闻而义皆剏着也肇稽虞氏实始称诗夔之命曰诗言志矣诚以帝王之志必笃于敬勤帝王之言必本于功徳乃见互为贯通之蕴矧逢
　　曼龄颐景锡羡衍禧此十二年中顺乎
　　圣志以翕受万祥者即焕乎
　　圣言以函括万有而且
　　饴承五代
　　耄念八旬重以
　　全功丕昭
　　纯嘏大介凡兹
　　精神之所结撰藻采之所发皇莫不举义匪夸考辞鲜
　　复彼属和逮于陪价匄
　　赐切于逺藩见未见而闻未闻皆在今极盛希有之事
　　则夫前之读
　　四集而交欣乎
　　言出日新兹之读
　　五集而益仰乎
　　志行天健洵化工之所为自然而成爰以推迁回斡而无二致者欤系传曰天数五地数五五位相合以启苞符洪范曰五建极五备福五韪咸叙以宏锡保允足以光阐图畴鬯宣律度者已由斯而
　　论年骊陆
　　振美英咸毎星纪一周辄裒
　　御诗一集具如前例普天庆徯茂乎炜乎三古迄今干
　　坤増耀以是为
　　劭徳之恒经
　　立言之崇轨其曷以加兹【臣】等盥録之余竭虑鑚仰末
　　罄名言刊次
　　五集告成谨随折恭
　　进伏祈
　　圣鉴【臣】等无任欢忭钦服之至谨
　　奏





　　钦定四库全书
　　御制诗五集目録一
