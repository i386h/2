<!-- { "loadSidebar": true } -->
　　微风弗拂湖春暖渐冰苏一澈照原有不波纷乃无隔年景依旧【去嵗南巡新正未至此】过节暇来娱坐此先咨政【向每至清漪园必先坐此堂传餐咨政】勅几敢懈吾
　　道存斋
　　明窗浄几坐温暾舒叠韶光静可论栁眼梅心胥伯雪不言可识道之存
　　题乐夀堂【在万夀山清漪园者】
　　清漪乐夀堂山水寓仁智后始知绍兴堂早用是字【宋髙宗内禅后亦称乐夀老人然其意在亟图谢责故壬寅诗有彼其耽燕闲率非吾所取之句】宁夀乐夀堂原可同斯义【宁夀宫亦有乐夀堂仁智之乐取义固同而山水之实则在此不在彼也】然设责以实景诚萃此地俯湖未波澜种树已苍翠娱老不其遥祗以十年计
　　停霭楼口号
　　云容山气霭岚分【霭为云容岚为山气世多沿习误用于物理字义均未明晰】谓之朝岚涉误云【朝为霭夕为岚其误用始于李商隠徒望朝岚与夕霭之句详见辛丑年岚霭诗并注】欲笑懐州李商隠空教獭祭用功勤
　　题无尽意轩
　　有真无尽已频言清漪避暑岂两地【清漪园之无尽意轩避暑山庄之有真意轩均屡经题咏向尝有句云无尽有真同一意盖无尽乃有真而有尽必致无真一而二二而一者也】设明曾传第六章二而一即一而二当前切已语毋欺緑水青山万物备
　　知春亭
　　璿籥循环运四时东皇一气百昌怡春来有象由无象亭付无知为有知
　　题藻鉴堂
　　溪堂临昆眀额之曰藻鉴凝则冰之坚融则水之泛其为照本同于堂有何欠我有用人责贤否应勤勘苟其用憸壬吾民危必防鉴人岂易哉月旦敢诩艳即境增惕然明达祛心暗
　　景明楼
　　楼压长隄号景明东西湖景八窗迎春才孟也芳未畅艳裔休猜上下呈
　　题治镜阁
　　湖中峙城阁向题曰治镜是盖有二义申之以斯咏一曰镜古治善政与恶政一曰镜今治敬胜及怠胜敬则其政善民安而俗正怠则其政恶君骄而臣佞敢不戒其怠犹恐弛兹敬求治忌太速亦足滋为病无逸而有为永言励吾行
　　云松巢
　　如巢朴屋倚岩隈节后闲逰淑气开祗有古松与野鹤不知春色去和来
　　邵窝有懐
　　邵窝本以肖苏门【苏门山有邵雍安乐窝遗迹兹肖其制为之】佳处曾经识卫源迩嵗旱灾频数县【近嵗河南卫辉府属之汲县新乡获嘉等县屡被旱灾贫民拮据虽新正加恩分别展赈酌借口粮籽种而如伤之念常系于怀也】如伤南望惕心存
　　再题恵山园八景
　　载时堂
　　背山临水搆书堂乐不为疲抚缥缃昨嵗江南今冀北载时一例阅春光
　　墨妙轩
　　自是三希擅大家继收墨妙石镌华漫嗤孟贾非仙圣寒瘦由来未甚差
　　就云楼
　　云属动而楼属静何云楼乃就乎云试看宾主迭为处奚必其间着相【去声】分
　　澹碧斋
　　碧为水色澹水徳却是斯来冰始融凭槛莫嫌名副少两言恒此占斋中
　　水乐亭
　　烟霞岭下与东阳【西湖烟霞岭下有水乐洞东阳亦有水乐洞】及此而三水乐扬清泌祗知流觱沸几曾按拍叶宫商
　　知鱼桥
　　久议恵庄多费辞鱼乎子者究为谁不如桥上观而乐万物由其付自知
　　寻诗迳
　　散步行来曲栈斜偨池林出石嵯岈设云此即寻诗迳不在陇西在浣花
　　光洞
　　牝洞虽幽望不遮南华生白语无差箕畴设喻庶民近吾亦之敢自
　　咏和阗玉骊龙守珠缾
　　捞取和阗盈尺姿他山石错玉人为一珠径寸骊龙护守口如缾意寓兹
　　题戴淳匡庐图
　　一角陵岩峙迥楼匡庐神韵望中收虽然瀑布未曾写想像银河眼界流
　　咏旧澄泥蟠夔砚
　　未央铜雀虽称瓦鼻祖澄泥实在兹制器弗眀是何代镂纹宛看有蟠防学书徒抚王家帖稽古犹慙董氏帷所好聚来物滋伙个中应惧自应知
　　夜雨【正月廿八日】
　　霏丝报夜中欹枕数【上声】莲筩望雪乃逢雨敺云又作风听惟怜淅淅惧更怒蓬蓬泽不成分寸晨兴意倍忡














　　御制诗五集巻十二
　　钦定四库全书
　　御制诗五集巻十三
　　古今体九十五首【乙巳三】
　　西直门外作
　　度节驻春苑还宫举辟雍莫非事可慢益勅已惟恭雅实溯京镐诗宁效景龙【此次以肇建辟雍告成于仲春上丁奠讲学进宫因扵二月初三日在乾清宫考试翰□诸臣词赋按唐景龙中以正月晦日幸昆明也集羣臣赋诗百余篇命上官昭容选一首为新翻御制曲须防纸落如飞惟沈佺期宋之问二诗不下移时一纸飞坠乃沈诗也评云沈诗落句词气已竭宋诗不愁明月尽自有夜珠来犹健举沈不敢争云云既曰御制何必选自臣下事典则词涉侧艶且令宫闱校阅得司进退之权尤不成事体也】麦畴胥待泽厯阅切无悰
　　赋得循名责实【得班字七言八韵考试翰詹题】
　　实主名賔天地间淮南着训政斯闗用虽权偶资时济守在经当识大闲爰有雠书校四库不无捷径启南山欲甄真赝鱼雅侣可滥清华侍従班縦曰立言修行【去声】要宜思形正影端艰经镕史铸则堪取子抹集涂亦合删咨尔献廷期效世体予务学莫偷闲业成即不让虞禇寻乐还应扵孔顔
　　逰西苑题素尚斋
　　湖石本假山久假真斯是松作老龙鳞数百余年矣松石间得路书斋近尺咫芸篇益觉香静谧延徙倚素尚惬我懐得句亦非绮
　　云绘楼
　　云绘楼乎楼绘云坐来一例赏氤氲静观合在无名始何必区区形迹分
　　崇雅殿有懐二首
　　正非雅或失于朴雅弗正斯近却妍所以二希古文选【蔡闻之名其堂曰二希选古文雅正】掲端雅正用名篇
　　畧识雅当正为本犹慙言未行相符芸编绨几相对处年过古稀犹故吾
　　虚白室
　　室以虚而白白原在室中无室虚奚托非虚白何从三者原相资不离一幻空赘语谓吉祥未思哉庄防
　　春及轩
　　向荣草木苏生意淑气融和已及春却忆农人耕作苦那同彭泽赏芳辰
　　待月轩
　　亭轩率与名选题聊寓意是处顔待月东向波无际自合引素蟾流光座间丽心知此景佳然曽未一试既因闲暇少复戒逰赏恣惟乘防歩来寄兴抒吟字
　　朶云亭
　　团城耸六百余年古木萧森诡石卷着个危亭栖峭蒨朶云欲作雨油然
　　题画舫斋
　　冰冻未来冰解来溪斋今日副名哉虽艰动转原浮水似罢帆樯暂泊隈那诩个中弆书画尚慙此外缀楼台魏徴十思【去声】疏堪忆载覆其间深慎该
　　古柯庭
　　古柯围有丈余圎拱把应于大定年却胜燕城赵景道只存名姓世间传
　　振芳亭短歌
　　芳有时而歇夫谁为之疢芳有时而菀又谁为之振歇岂芳知菀匪芳为一消一息大块无私喜其振而恶其疢则人之情也小哉楚人称物之辞
　　题浴兰轩
　　建兰虽异楚骚兰辨古徒精返俗难【离骚所言兰即都梁香草茎叶皆似泽兰朱子楚词辨证谓香草必花叶皆香故可刈而为佩非画家所绘建兰辨证极为明晰向尝于离骚香草圗订正之】松雪犹为花五出【自宋以来画家均以建兰为楚骚之兰朱子虽加辨正而未能返俗内廷所弆赵孟頫画兰尚作五出花应亦未见朱注耶】笑他朱注未曽看
　　韵琴斋
　　动则泉流静则石泠泠滴滴绕阶斜悠然有防知音处石是钟期泉伯牙
　　咏玉托子永乐脱胎茗盂
　　托子古玉沧桑阅茗盂永乐传胎脱一脆【谓瓷茗盂】一坚【谓玉托子】殊不伦相资合体诚竒絶轻于宋定薄于纸炙手微嫌茶汤热置之托子温须臾适用酌中品芳洁试想卢仝陆羽辈安能以此领茶恱既笑二子或逢斯掉头弗顾应罢啜
　　题唐寅牧羊圗
　　李陵卫律应羞死雪窖冰天不变真设使北庭无妻子更为汉室一全人
　　武不降匈奴其节固可称若云囓雪餐旃则何以养妻育子班史不无过誉躗言偶因题此巻辄为责贤之备
　　王问四灵砚
　　行草升堂米与黄四灵刻砚佐文房尔时可有安边策欵印犹称古职方【嘉靖时边方已渐有事时王问官车驾郎中有古职方氏欵印】
　　题永乐雕黒漆太真上马圗盒
　　永乐雕工技絶孤直教染漆不调朱徒观天寳倚栏立却是太真上马圗方喜温泉行乐耳那知北塞起兵乎身亲靖难诚无此执艺何妨有谏徒
　　偶因一首
　　司马论诸葛偶因切已寻事烦心不乱【心随事则不能泛应曲当而亦劳神致伤也】食少病无侵【俗谓多食致健不知病従口入少食乃郤病良方此二语为予养心养身良方原别无求长生之术也】陶写聴丝竹优逰阅古今【戏出中颇能肖古今兴废贤奸情状观之以正亦禆治理】其间误犹顾亦弗碍摛吟【每聴丝竹对以摛句其有错误并能知之伶人不敢为滥竽也】
　　咏汉玉仙桃杯
　　刘郎七夕承华殿王母携来桃七枚留核种难待结实先教琢玉肖为杯
　　题倪瓉松亭山色因用瓉韵
　　不须景布与色赋山翆遥来罨牖户防笔聊为松下亭延其罨者于斯住防以神而写以意意也神也随烟雾此是懒瓉千古偈岂向世间论朝暮
　　咏芝朶
　　芝朶千年物樊桃育种竒祥鸾翆鸟蔚金殿玉楼披自有瑶光暎得无寳露滋长生诚可借何以故林辞命加赈河南卫辉府属各州县诗以志事
　　新正何裕城报雪章曽至河南率被泽河北优霑未卫辉连嵗旱实予深厪意命其亲厯阅民艰筹莫怠【叶昨因豫省卫辉府属上年被旱又雪泽短少小民生计维艰降防询问何裕城令其亲往各该处查防情形详晰筹画据实覆奏】兹据缕晰陈为之増忧思冬雪既欠优春雨复未霈二麦既无望大田待耩地展转念灾黎防欲寝食废然实无别法救饥在施恵加赈普两月其次一月暨【何裕城奏到即降防将卫辉府属之汲县辉县新乡淇县获嘉防五县不论被灾分数加恩再行普赈两月至附近卫辉之延津濬县滑县封邱考城并怀庆府属之武陟修武阳武原武等九县被旱农民并加恩酌借一月口粮其极贫下户亦赏给一月口粮】幸雨逮可耕借种【上声】莫惜费【卫辉等灾属俟得雨后命借给籽种以资耕作】带征及缓征展限秋再议【各该县厯年带征耗羡缓征等项及本年应征钱粮并民欠未完常平义社等仓谷均令缓至本年秋成后分别征还以纾民力仍谕令该抚饬属妥速办理俾穷民均霑寔恵】嗟哉此方民荐臻遭窘匮遑恤救燃眉致斯深我愧
　　雪【二月初七日】
　　敬以临雍祀
　　上丁夜霏稷霰晓无停春云恺泽凝春雪六出文华灿六经自幸麦麰发苗頴敢云俎豆假香馨防怜人士湿衣履敛
　　福恩应锡在廷
　　仲春释奠
　　先师孔子礼成有述
　　考古今春举辟雍防因释奠致寅恭于焉敬对
　　神如在遑不深思道所従实愿朴莪作舟楫讵徒观聴耸羔缝武公耄耋犹勤学予少【去声】于伊志敢慵
　　上丁
　　释奠后临新建辟雍讲学得近体四首
