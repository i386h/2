<!-- { "loadSidebar": true } -->
　　抚臣奉命河工勘藩臬飞章报好音【巡抚何裕城因昨命随尚书福康安往山东韩荘一带杳勘上年抢修工程兹据布政使李承邺按察　使伍拉纳防折驰奏省城及各属得雨情形】省防才称寸三渥邻疆或致尺余深【李承邺等奏省城于七月初三日得雨三寸四野均霑附省各邑禀报相同具彰徳懐庆卫辉陜州等属陆续禀报于六月十五六七八日及二十二至二十七二十九暨七月初一二等日莭次得雨二三四五六七寸及深透尺余不等其归徳等各府州原不乏雨之处亦复重霑渥泽秋禾畅茂豆蔴等项长发青葱等语】尺长寸短非均普春泽夏膏未酌斟【李承邺等所奏各属得雨尺寸长短不一尚非普徧优霑旦省城雨仅三寸若在春令可称透润伏暑之际三寸不可谓霑足其所奏报尚恐未必实是否于大田无碍更殷□注】莫讳灾绸缪未雨仍驰谕令悉吾心【计此防发往何裕城查勘工程已竣因谕令即速囬任查明开封等府曽续得透雨否及秋禾实在情形如何不可讳饰】
　　直总督刘峩续报南府得雨诗以志慰
　　昨愁寸泽非深透【前因直顺徳一带得雨未透曽降防询问刘峩据奏顺徳广平各属均报于六月廿六七等日得雨二寸至四寸不等虽幸霑濡究未深透】今报南州实普霑【兹据刘峩绩奏顺徳广平大名各属陆续禀报六月廿九及七月初一日各得雨二三寸至四五寸不等普称霑足禾苗勃发农民欢庆等语览奏始为欣慰】独剩开封仍系念【昨河南藩司李承邺等奏报开封雨仅三寸未为霑足因谕巡抚何裕城查明该处曽否续得透雨及秋禾实在情形迅连覆奏惟日盻佳音之至耳】佳音其至望颙占
　　立秋日作
　　山云诘旦宻铺平寅末夘初防雨倾将十日期不为数【入声】逮三寸润亦非赢荞畦菜圃滋秋长【上声】雾敛云收傍午晴侥幸农占符吉语【农占以立秋日雨不止为秋儍主秋月多雨若竟日不雨又为秋钓主秋后雨少惟既雨复晴为吉今适符愿望云】慰仍以敬待西成
　　塞湖弗泛月叠去歳霞标弗待月诗韵
　　待月弗逰山辛丑壬寅两嵗然而犹塞湖事泛月沙棠之舟无碍银浦漾回旋今歳仍试行婆娑扵此兴亦不浅然待月弗逰山塞湖弗泛月亦可依例而言止歴年夏魄与秋轮未负吟望多绮语【叶】虽云防艺亦一端意有所牵必有偏于喜水风晚寒亦非养身道古稀天子诚老矣夏魄秋轮湖山固恒在吾将拟之季札观韶虽云观止无止耳
　　昨歳以年逾古稀不复待月霞标策马逰山因彚书歴年夜逰山月之作成巻然当塞湖秋望仍复命棹即景成吟不殊往歳兹念水风夜寒亦非髙年调摄所宜并当依例言止爰叠前韵成塞湖弗泛月之诗并取歴年泛月诸什彚録一巻塞苑夜月逰山逰湖伊古所无非中外一家奚能得此是予之所以汲汲也而习劳戒逸扵玩赏之际不为长夜之欢适可而止二巻之中三致意焉并弆山庄予子孙览此巻者可以知予意矣
　　题秋声赋玉韘
　　曲尽秋声致言风不着风弗遗一物妙结句待吟虫按秋声莫过于风乃赋中但曰声在树间一唱三叹莫非言风而总不着相风字此欧阳用笔神妙处但所云如波涛夜惊风雨骤至虽曰借喻而已见风字矣设云冻雨则更觉无迹质之永叔不知以为何如也因题此韘故戏及之
　　河南巡抚何裕城续报得雨诗以志慰
　　驿章驰豫抚河北率霑濡【何裕城奏报河北彰徳懐庆卫辉三府属均于六月廿四五七月初一等日连次得雨三四五寸及深透不等早晚田禾结实畅茂丰稔可期农民欣恱等语覧奏畧纾廑念】早晚田胥茂髙低泽不殊秋成可望彼逺念畧纾吾未报余八县【折奏内又称卫懐二府属尚有辉县濬县新乡获嘉延津封邱武陟孟县等八县未据报到其是否一律均霑大田有无妨碍仍谕令再行详悉查奏】仍教体向隅
　　食蔗居
　　肩舆下松岩山居更坳里曲折过防磵云闗当面是食蔗至尾佳取名昔所以朴素三间屋背后崇峰倚向恒骋目遥兹何碍逺视乃悟庭前松交枝蔽亏矣却应待数年出檐窥从底
　　小许庵
　　容膝真防此副名片时憩坐亦闗情星星之火涓涓水小许从来大许生
　　申元节放河灯作
　　质明四宇蔚云连雨霏霏暗塞川今歳未霖何碍也【今夏每逢渥雨即快晴口内口外无不如是】斯辰值节畧思旃【例以中元节放河灯】恰当卓午天开朗仍是东山月上圆满浦河灯照荷灿而予喜在利农田
　　热【七月十七日】
　　虽过立秋节仍是三庚里【十一日立秋即未伏首日兹尚在伏中】热实在三伏语俗而有理迩日颇炎敲却纱仍葛矣【前数日雨后颇凉晨或御夹纱】塞外风景然不恒之恒耳人纵厌郁蒸田功益资美秋阳以暴之实粒登塲迩更合众心者启程改期喜【今嵗本拟七月十一日由山庄起程诣　盛京因是日始立秋又末伏首日气尚炎且恐作雨泥泞因改期八月十六日启跸随从人众均为欣愿也】
　　题清舒山馆
　　虽云今歳简言诗【今秋谒　　陵纪述　　功徳之作白应多有吟篇故山庄吟咏欲简于往嵗】山馆那能恝置之清矣林泉向萧际舒乎旸雨正宜时四围旧句隣新句一向摅思总静思拙速吟成命舆去辗然自笑底忙为
　　頥志堂自警
　　昔时頥
　　志弗忍言今日頥志弗敢言弗忍言益增悲怆弗敢言恐矜贵尊一念之肆万防弛上失对越下必忘黎元呜呼吾志何能頥惟是宵衣旰食怵惕敬畏一心存
　　畅逺台
　　两言畅逺
　　圣毫题四海为家咫尺齐满沼芳莲苹君子入观义亦契濓溪
　　夜雨【七月二十日】
　　五日期非逺三更节甫过【七月十一日庚子末伏至二十日己酉出伏】涤炎真有洽【昨盛炎热于晚田甚有益】送爽觉无何檐落千条响庭侵一片波晓来仍快霁利稼慰懐多
　　喜晴
　　夜聼轰雷收簇云晓防寥宇余棼晚田正赖秋阳曝幸矣心惟励敬勤
　　登四面云山亭子
　　孟秋下澣数【上声】庚全【昨日末伏恰数完】快霁金景飒鲜四柱遥防千树杪轻舆徐至万峰巅物情人意髙斯静涧草岩花秀弗妍试问山亭得嵗防古稀天子正同年【亭内皇祖御诗题辛夘年】
　　自惊
　　可有驿章问诘晨闻称豫抚奏书陈自惊秋汛其安否【今嵗引河新归故道伏汛已报安澜日内惟望秋汛平穏早间闻有何裕城驿递之奏深为缱念】乃幸甘霖所被均【披阅何裕城折乃系覆奏得雨据称省城于初四十四十五等日连得阵雨又于十九日自子至申大雨滂沛入土深透四野霑足归徳等各府州属均具报六月下旬七月上旬得雨三四五寸及深透不等】泽遍卫辉及怀庆报希濬县与延津【何裕城前次所奏未得雨之河北卫辉懐庆所属八县今亦据报获嘉封邱武陵孟县等四县于七月初二三日得雨三四寸惟辉县濬县新乡延津等四县尚未报到览奏为之稍慰】转惊为慰縁何事经事久为畏事人
　　夜雨【七月廿七日】
　　处暑昨方过时当夏雨收四更山月吐五鼓塞云稠初报空丝织忽闻檐瀑流披衣旦明起凉飒果髙秋
　　晴
　　今年雨过率时晴况复金晓日晶大利农田诸事吉逢亨知惧凛持盈
　　书厯年塞湖防月之作既毕仿髙房山法写意成图并成是什
　　山月将湖月髙年两弗逰横图成自手厯咏写从头觉尚兴无尽惭非意不留锤峯傍玉魄弗共水东流
　　即事
　　伏汛报安两总河开新复故念初过【迩日据籣第锡奏报本年伏汛黄河上防万锦滩长水至一丈余因新河李六口出水畅顺河底刷深并未出漕漫滩至兰阳以下新河地面寛衍堤根均有深水经河工道府等分头赶镶防风加髙压土悉臻穏实自虞城至曹单一带亦一体安固又据萨载李奉翰奏南河伏汛因上防节次长水徐城志椿长至一丈三尺余因将毛城铺峯山等四闸次第启放四路分泄而张家马路迎溜顶冲正堤埽工塌卸百余丈溃伤堤顶随督工员一面于越堤帮筑里戗一面于正堤上首挑进黄沟一道掣溜使水势灌满内塘挂淤扵正堤下首开出清沟四道使澄清之水下归正河溜势顺注等语今嵗当开放新河初复故道之后伏汛化险为平实堪庆慰现在秋汛踵临因批谕该督等倍加敬慎以期倩防周宻益保平安】秋期转眼应临矣南望殷殷敬倍多
　　趣亭
　　回曼岩廊转小亭得閴幽隔年此初到防榻暂闲留气爽天髙洽诗情画态酬今朝趣何在景物入中秋
　　不遮山楼
　　两壁崇山一谷空楼窗慿望景无穷不遮之义包含广责实循名戒在中
　　遮者蔽也在已者不为私欲所蔽在人者贤才不以有蔽而屈其用邪侫不为所蔽而肆其志斯不亦难乎偶题斯楼益知惧矣
　　细雨【八月初六日】
　　爽霁将逮旬细雨恰侵晓时疎复时宻弗大亦弗小正足滋荞菜况已收霖潦而予切切心明当快晴好
　　晚晴
　　厯辰逮已隂弗雨过午将申日放晴资益晚田协秋节对时惟切凛持盈
　　松霞室
　　松实拏插防霞虚出想像晦则为青色晴或作赤状然总非真霞真霞自天上虬枝落落吹拟议胥无当
　　挹秀书屋
　　两言额屋许多时偶俯蜃窗飒景披虚室设无斯至者不知挹秀付伊谁
　　赋得仙露明珠【得秋字八韵乡试题】
　　露常浓素节珠实育圆流月令虽单举唐文乃并收分形初异地合撰恰同秋润自九天降朗惟一水求走盘汞弗定缀草颗如留尧代瓮犹在化城衣未售瀼瀼泽有布的的暗无投瑞应明扬防宁夸元装俦
　　中秋日作
　　又值中秋微月魄地平入不见蟾垣【向例日月见食一分以下者例不救防今歳八月十五日夘刻月食据钦天监奏初亏带食四十九秒不及一分入地平不见食予谓虽不见食其食自如常是以不举庆节宴乐】维其常纵传古语何不臧斯接两畨【上年壬寅八月十五亦月食彻乐素服救防至晚过时复圆已久应修中秋供月仍依例行之】节庆例应彻歌舞神歆祀合荐彛尊【此次供月一如去年】今年简咏留篇幅【今年以自此恭诣盛京黄绫诗本应留篇幅书纪述前烈之作是以山庄吟咏比往歳较简自驻跸至此仍得诗百首】犹得山庄百首存






　　御制诗四集巻九十八
　　钦定四库全书
　　御制诗四集巻九十九
　　古今体六十首【癸夘七】
　　啓跸往
　　盛京之作
　　孟月虞渉潦中秋协旅程【前本拟七月十一日由山庄啓行诣盛京因是日始立秋又末伏首日恐作雨泥泞因改期于八月十六日啓跸】撰辰指故里是日啓廵旌初厯千峯逻【今年自八沟一帯取道邉外经喀拉沁部落皆新路非癸亥甲戌所经防古地】沿观万宝成午前微炽热却已至行营
　　野店
