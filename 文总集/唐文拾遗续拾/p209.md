<!-- { "loadSidebar": true } -->
    厚壤诸英，正直聪明。无阿无谠，心平理平。縻贤掌簿，任材司冥。批殒录毗，注活苍生。虔祈祈锡祚，昭告□情。荐之薄醴，向于至诚。功潜护物，力著加贞。岱岳良佐，崇山福星。曹扃惠爱，邪僻消停。塑象兴宇，列馔唯馨。牲牢肥盾，浆液洁泠。勤拳俨肃，竦栗惕兢。粢盛岁序，车马纵横。楮□茂贽，彩妓绘缯。春凭夏祷，秋赛冬蒸。奠酹殷属。固有专□。皇屋基壮，尧舜圣名。红旆镇永，龚黄令声。三辰耀朗，九土和宁。休牛放马，务农销兵。渔歌樵唱，富□郁兴。最肩□酒，无敢漫轻。公私亨叶，上下登升。福谦助顺，奖善祸盈。凶歼虿削，地平天成。风调雨穆，海宴河清。□琰龙□，隶篆鳌擎。摭词记事，万古千龄。显德元年岁次甲寅八月癸酉朔二十八日□巳建。（石刻）

    ●卷九

    ☆马元贞
    天授中金台观道士。

    ○奉山观投龙记
    天授三年岁次壬辰正月戊辰朔廿四日辛卯，大周圣神皇帝缘大周革命，奉敕遣金台观言马元贞往五岳四渎投龙功德。十六里，至奉仙观沐浴□斋，行道忏悔。廿一日，于济渎庙中行道，上神衣，辰时在路，日抱戴，庙中行道，日又重晖。宣读御词，云垂五色，□□□至廿四日，章醮讫投龙，日开五色，又更重晖。官寮（缺）同见。弟子杨景□、弟子□□□、五品官杨君尚、欧阳智琮，同见官人朝散大夫行济源县丞薛同士，同见官人宣义郎行主簿五智纯，同见官人承奉郎行尉薛元杲，同见官人登仕郎行济渎令孟意诞，同见人上骑都尉（缺），同见人□□尉行。（缺）（石刻。《道家金石略》页八十）

    ☆李昭宗
    昭宗，天宝初开元观道士。

    ○请改观额奏
    本观先是清都观，敕改为开元观。属玄元降符，陛下加号，往年改额，题“开元”文字，今日崇号，合兼“天宝”之名。其额望请改为“大唐开元天宝之观”。（《唐会要》五十）

    ☆胡伯成
    大历中自署潜丘道士。

    ○铁元始像赞（并序）
    道者一气元二仪，始寂兮无为之理。其形也从本降迹，拯拔生灵，则有玄都圣容焉，天尊仙卫焉。有若河东节度兵马使开府仪同三司张公，英果绝伦，宏略冠代，志清国难，戍此累霜。初则环山作城，班输望之息计；终乃弘道佐主，有苗于焉来格。遂锐精足巧，范铁庄金，烟霏霞裳，镜写河目。仙圣之臣斯睹，无俟射山；肆觐之礼获申，不殊台岭。则知公之守则固，战常克，皆慈卫之力也。虽勿受福人，神其舍诸？成忝玄门墨卿，敢忘赞述。名曰：
    大罗虚皇号元始，陶冶乾坤度生死。张公范金列于此，保国宁家千万祀。（陆耀遹《金石续编》八）

    ○承天军城记
    《易》称设险，《诗》曰干城，盖陈述公侯藩扞五室者也。晋东东山井陉者，昔淮阴伐赵之路，控天作险，蹙地成隘，一夫奋守，可以当万。皇六叶，贼臣总燕师者，帅渔阳杂虏，逾盟津，突函谷，有切天下之志。时元戎蓟公虑侵轶于我，乃申命开府张公曰奉璋，严戎式遏。公谋包百胜，雄入九城，名恒赫大戎，容仿佛麟阁。既至，登鹳鹊洪中顶，四顾而叹曰：“敌在吾目中矣，束其口扼其喉者，兹乎？”遂度地势，笼山铁谷，筑登登，削冯冯，未浃辰而毕。其缭崇牖于岩半，百雉云矗；冠小城于峰巅，万仞天削。设以楼台，实以军府，铁骑千匹，虎贲万计，旗拂霄红，甲曜日白。于是明之以斥堠，严之以赏罚，使夫见可而出，逐彼者易于转圜；知难而守，攻我者难于上天。则虽云梯百，地道千，班输再生，莫吾及矣。其发石也，星落乎九天之上；伐鼓也，雷斗乎冰虚之表；饮马也，氵雩池可吸而竭；奋力也，常山可踏而倒。岂止旱食负刺，屋振瓦之而已哉！城成，帝嘉之，号承天，信承于天也。
    公又黄沙路筑德化城，示怀也；慕荣隘筑灭胡城，示威也；复联建三堡，绝细径也。由是南北千里，东西两乡，飞禽走兽不得横绝矣。自禄山首逆，思明继乱，虽中原俶扰，而晋阳无东顾之忧，以此。岂与夫楚池汉水，翦起有一苇之航；秦城华山，刘项无横草之阏。所以妖气日净，我功益崇，国步日清，臣官益大。故先太尉李公、司空王公、御史大夫管公、邓公、今相国辛公，皆伊吕之伦也，咸表上闻，累迁河东节度兵马使开府仪同三司，答洪勋矣。君子曰：“宜哉！”方将运陶钧，秉旄钺，宁止赞三军，镇一面而已。况此城邻子房之古戍，借箸可追；接妒女之灵泉，洗兵非远。晓窥溟渤，将日观而齐高；俯视云霞，引赤城而共色，不唯御寇之所，兼亦栖真之地也。（同上。《山右石刻丛编》七）

    ☆曹□高
    开元甲承议郎行益都县令。

    ○青州云门山功德记
    夫代上以役，人间□□，茫是非之环，均□□之海者，久矣。六代祖□□使持节青州诸军□青州刺史讳轮□投絜□道被东□□从祖□孝卿剖符□□□大府久暨纫□□身体□□是郡莫□□丕□□以冥护（缺六字）嗟嗟（缺六字）净业（缺六字）群生□□善□□大千之化蠲□□□初翘勤（缺六字）嵯峨嶪（缺五字）汩沉养（缺六字）罔测惟像□能（缺三字）开元十九年岁辛（缺四字）丑朔十五日辛卯，京兆□子□□。（《山左金石志》十二）

    ☆王□
    建中中河南府功曹参军。

    ○尊胜陀罗尼幢赞（并序）
    百行之先，孝之德也；一念之应，圣之门也。孝莫大于□福，（缺）莫□于通（缺）孔氏何以知（缺四字）释教何以知福之怙，言及意及，精欤详欤？（缺四字）扬州高邮尉李公挺、次弟前□合尉挹、中弟前吉州太和尉揣、季弟抃、大弟（缺）先考故滁州别驾树善之所建也。公之昆弟孝友恭睦（缺）业在诗礼，崇不匮之志，申永锡之心，庶一尘□□犹回（缺）百福之因，巍如□如，是瞻是敬，唐果岂昧，昭报存焉。见□斯□为讲（缺）孝之大，法之先。圣立言，理必诠。昭其报，冥不泯。化无穷，□难尽。李氏（缺）友于，痛于怙。依孔氏，托释门。阤罗尼，最胜因。斫他石，请刻字。唐（下缺五字。）（石刻）

    ☆□捻
    捻，官幽州观察判官检校尚书主客员外郎。

    ○涿州范阳县文宣王庙碑
    天下郡县，悉有文宣王庙，而范阳□无何？范阳本幽之属，右碣石，左督亢，流水经欺前后，有林麓陂池之利。至于闉阇井肆之大，州梁襟带之固，自河达燕，其比不过一二，□朝次列县之级第为望，领户万，流庸附占者如之，兵兴人折，兹又独异。且陪□□南百里而遥，居郑之阴二百里而近，磅礴周广，隐然名区，控扼蕃戎，凡五六所。大历初，诏剖幽之范阳，归义□知知为州涿郡之地□为涿第为上，以范阳为□所县遂□遂□州□矣。后此为邑者，率以多故，未遑建置。春秋释奠，盖伺州之已事，□笾豆寄升降于故阶。
    迨今幽州卢龙节度观察等使工部尚书特点我大夫彭城刘公，建中初假道州县，操□是邑，暑兹遗阙，喟然叹息。顾其寮老曰：“学所以知君臣父子之义者，昔在三代，皆乡里有教，两汉已降，罔不述用三德。矧今朝廷颁宗子之诏，郡县早置清庙，溥崇明祠。今州廷大张，县署□陈，而至圣先师时飨无所，岂导人□□□意乎？彼刘昆创祭器为礼，范宁养生徒兴化，皆所讲达万类，而朝宗至理也。吾宰主百里，作人父母，权舆斯庙，以为人纪。”乃视县前近里之爽垲，心规其制，□划其地，度广狭之量，平庐舍之□，□彼居人，直以官俸□□瓦□舟铁之费，匠人作徒之要，又以家财□之，人不之知庙倏之构，圣贤之象，备□奠之器，见庭除肃如，黎元翕如，□不待施而□，□□□教而变。于是置食钱二百万，生徒三十员，洙泗之风，集于期月。时公年始弱冠，方刚之日，克明古□，君子是以知公奉若典谟，有将来之大矣。
    今广平守□□介□之□也，倚法不削，忧公如私，以能名自蓟县而来迁，政率由旧，履公之躅，守而勿失，睹公之为，□而不及。学舍异文翁之后，罔□缮修；琴堂挹子贱之风，恒余局蹐。歌咏不足，愿言发扬，见求微词以载贞石。其所□者，正于创州置庙之实，即夫人□□□□盖存诸史册，且谥□今人之□，岂余顽童，敢纪颂焉。铭曰：
    振颓周室，警寐殷楹。旷千百年，炯作□程。圣唐御极，治致升平。□□□三，□□□□。明王既兴，夫子乃贵。苴茅列爵，建庙崇□。蘩截海，聋瞆□思。春诵县寀寄奠，生徒罢习。崇崇大贤，昔岁临兹。区颁劳役，克就□祠。□矣像设，森然其仪。风化之源，一至□熙。继继伊人，恪居所职。食蘖苦志，戴星任□。瞻我宏规，阐我明德。□琢琬琰，阼阶之侧。贞元五年岁次己巳二月□□日建。（石刻）

    ☆文□
    会昌中乡贡进士。

    ○平□罗□军兵造弥勒像设平□斋记
