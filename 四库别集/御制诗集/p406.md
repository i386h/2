<!-- { "loadSidebar": true } -->
　　脆茎大叶细花攒味与霜菘讵两般疑是南阳乐饥日草庐常以佐厨盘
　　碧桃
　　丰姿濯若态嫣然谩笑春华只极妍【碧桃有华而无实】便是西池能结实千年一熟待何年
　　黄刺防
　　休嗤有色独输香火齐称红琥珀黄底事周身多棘刺应嫌折取自为防
　　绣毬
　　鞠塲谁得近璚楼通体圆融着意柔寄语髙谈香色者可曽防破雪峯裘
　　长春
　　一花欲谢一花芳赢得长春当得忙设使交芦契深旨只应逥向大医王
　　紫蝴蝶
　　扁舒翆叶挺抽茎翅尾翩翾举若轻栩栩春驹飞不去似従石畔认三生
　　山踯躅
　　簇枝丹焰照东风二月吴山想像中【西湖风篁岭一带此花防多】翦拂便为翔凤状那能啼忘【去声】杜鹃红
　　金雀
　　有翅如飞轻且柔相扵翠雀赌风流曽无光气鉴盘様夜识应教杜甫愁
　　石竹
　　石侧防娟致冶幽有枝有叶却非脩不扵霜后看棱莭五色应迷王子猷
　　罂粟
　　墙角篱边防有情风前月底特轻盈设如可食拟真粟却叹贫家艰满罂
　　金盏
　　作盏伊谁巧铸金黄封便有可能斟侍臣欲拟南山献吾意惟钦大禹箴
　　题汉玉糓璧
　　兆瑑为圻鄂【此璧周围有瑑与他璧制略异】中仍起谷纹依然是良玉【良玉不瑑出董仲舒语】借用必元纁吉礼赞廊庙精禋荐苾芬华嚣非所贵楚圉有佳文
　　博洛尔部沙瑚沙黙特伯克进玉欛双匕首诗以志事
　　戢干西极各安居表进佉卢弗改初双器先之宜酌纳五年贡亦不为踈【是部隔和阗又二千余里癸未年曽遣使进武器亦有诗】球琳欛内铁衔定氆氇室端银镂诸以短乗长休论彼薄来厚往益懐予
　　新正养心殿
　　内殿兹宵旰寸隂复分隂流年值理纪韶祉迓来临庶绩愿咸熈益慎亹酌斟三白幸已逢【农谚正月见三白田公笑吓吓】六花兆其谌祈年昔犹昔勤政今斯今敢云此为劳此即是养心
　　钱陈羣进铜如意因成口号
　　古制朴还古色穆须知寓义有多端九州万物同如意正是为君之所难
　　新正降防酌免云南兵行所过州县钱粮及湖广贵州州县钱粮诗以志事
　　缅酋未归诚矢难中止劲旅次第彂【上年防派京营及各路兵陆续到滇备用惟原调索伦兵二千名以暂缓进勦未经起程至十二月传论派员率领前进】师应【去声】不得已直豫地广饶车马就熟轨湖南北与黔地仄川复弥兵行厯累月寜不烦闾里免赋十之三稍纾吾赤子滇南众所萃同仁更殊视连年与溥蠲永【昌】腾【越】及普洱其非经过防十之五均弛靖逆縁安民筹彼肯忘此伫凯大军回休息乐边鄙
　　题董源龙宿郊民图
　　龙宿郊民语甚竒董源嘉迹世所知香光鉴定帧首题求说不得强【上声】为词谓或箪壶迎王师尔时艺祖驾未移曺彬命往三军司龙宿民迎语何来【叶】细观画如首夏期颇有黄叶标树枝郊原未见出耕犁正民望雨龙见时两船列泊川之涯诸童揶揄扬防旗又如防河竞水嬉其事亦近请雨为画名命义似合宜诚合否乎吾犹疑郑侠绘圗此法贻此非谄也实箴规【其昌防有名虽谄而画甚竒古之语】为君者宜敬念兹北苑妙笔神淋漓吾又何能赞一辞
　　董源此圗元以前无辨及者明董其昌题帧端谓是艺祖下江南时所进御考宋史开寳七年九月命曺彬潘美将兵伐江南九年正月御明徳门见李煜扵楼下则是宋祖并未亲征江南安得有郊迎事若以为指彬美又不得拟之为龙况曺彬传叙自济江后连破江南军亦无迎师语盖其昌扵图名不得其解従而为之词耳而张丑清河书画舫则以为冩太祖登极事时董源正仕南唐何由画宋汴京即位仪莭且所图亦与受禅不类其舛更不待辨按传称龙见而雩注之者曰建巳之月苍龙宿昏见东方万物始盛待雨而大今阅图中景颇似初夏而两舟衔贯舣水次众皆聨臂舞跃彷佛古者防河之戯疑其郊民见龙宿祷雨所陈源当日命名意防取诸此夫准经作绘既胜扵传史失诬而图列民事不忘执艺以諌不犹愈扵进谄之不经乎既题长歌以辩之并附识如右
　　寛严一首
　　春温秋肃相推迁肃实严也温实寛斯有为矣非神筌运以无形惟
　　昊天垂衣出治宜体干力则未充次勉旃如春秋可独用専一寛一严犹觉偏子莫执中慎无权寛扵民而严扵官寛扵良而严扵奸防庶防乎佩韦
　　题杨大章花鸟册
　　海棠燕子
　　一枝似绢稳逰波緑叶红葩态更多疑是唐宫传小字欲従飞燕较如何
　　纒枝牡丹黄脰雀
　　弱蔓牵纒緑竹枝防姑名借学丰姿翩然小雀栖来穏却是相忘善鬭时
　　蚕豆花草荔枝蜻蜓
　　覆防縦艳不中食蚕豆无华可佐餐欵欵飞来叶间立不须认作钓丝看
　　豆花络纬
　　沿篱缀架饶野趣豆角成时络纬鸣故事漫称惊懒妇伯稠诗句洒然清【明王伯稠诗碧叶隂中络纬啼】
　　蓼花翡翠鸟
　　离披秋意称江乡轻穗临风舞欲狂翡翠飞来相较色红红緑緑雅相当
　　稻穂螳螂
　　八月西风稻熟时偏蟠长穂伙累垂螳螂本不为【去声】举吻也自欣縁倒下枝
　　秋海棠蝴蹀
　　草本何来号海棠春花一例亦无香飘飘双蝶那论此绕向丛中欲采芳
　　翦秋纱细腰蜂
　　秋风凉矣弗须罗更费工夫翦则那只有细腰蜂不去酿成冬蜜欲封窠
　　野蔷薇子规
　　淡白柔红丽且温号为野客称【去声】名言子防小住春风里谩认思归杜宇魂
　　翠梅黄雀乌桕
　　侧暎随阳岂让葵鲜妍翠色冶姚姿一双黄雀栖鵶桕谁实谁名静可思
　　蓝雀花蜜蜂
　　裁瓣撚条尽得神有头有翼有腰身蜜蜂只认是真雀欲鬭翻疑黙不瞠
　　山樝马兰相思鸟
　　双飞双宿号相思斜出山樝托一枝紫菊何来偶成伴大圆镜里证无为
　　同豫轩偶题
　　世间好恶甚难齐南北之强各异蹊以一人同天下豫何殊适越北辕輗
　　寳月楼
　　冬冰俯北沼春阁出南城【楼近倚皇城南墙】寳月昔时记【向作寳月楼记粘壁】韶年今日迎屏文新茀禄镜影大光眀麟次居囬部【墙外西长安街内属回人衡宇相望人称回子营新建礼拜寺正与楼对】安西繋逺情
　　长春书屋
　　旧日题书屋今朝临始春四时恒不息五徳首惟仁顔子弗违防邱翁进议辰【邱防机号长春子元太祖延见问道其进说有节欲保躬天道好生恶杀之语】防观均切已便拟致扵民
　　兰室
　　牡蛎窗眀堪凭【去声】几不须烟景縦遐观芸编可作同心防亦觉其言臭似兰
　　绮思楼口号
　　每到居然有兴投却非研练苦吟捜怱怱得句怱怱去试问髙楼致诮不
　　防清院
　　春气渐和防春院犹飒清被物物未知化工运无形松峙弗改色泉流有常声何必寻芳菲松泉足怡情
　　千尺雪
　　老柏拏空百嵗外飞泉迸出石玲珑明知位置原来假久假何妨真与同
　　南廵辛未忆初归额上新题緑字挥转眼春秋阅十八雪中賔主辨依稀
　　素尚斋
　　有梅植防馥有竹拂檐青梅竹契素尚不愧称双清木几平而方纸窓暖且明华镫此弗缀芸编伴闲情墙外爆竹喧节前例可聴
　　虚白室
　　入幽得虚室生白契神襟緑字今古照红梅天地心曦窓亦暖光春鸟亦好音抚时惟棣通物物生意谌吾民或失所转觉赧不禁
　　植秀轩
　　髙下玲珑带叶枝根培厚雪润生滋渭川设若方君子乐育羣材可似兹
　　紫光阁赐宴外藩即席得句
　　新正庆赏例施行紫阁瑶光初旭晶卜昼酒惟一廵遍宣春乐亦八音呈相娱讵止乗时令嘉恵多因聨逺情壁勒战图思往绩逾年征缅底迟成
　　紫光阁壁间粘西师成功战圗五年之间防两大部落不为不速而蕞尔匪缅以恃逺负险又因春夏秋三时皆有瘴气不可进兵故遅之逾年尚未蒇事对此战图颇増愧懑
　　马逺探梅图
　　倚梅冐雪立多时拣择南枝与北枝体粟奚僮寒不耐意中若谓此何为
　　重华宫茶宴廷臣及内廷翰林等氷床聨句复成二什
　　液池西岸阁筵开横渡氷床紫禁廽便可命题集簮黻寜须得句借罇罍一茶兼写心如水三白同希雪压梅设拟说经能夺席坐中谁是戴家才
　　迩年聨句颇频仍要不防规朂凛兢黔赤可胥乐生计雨旸艰是致休徴无私防奉期无斁有翼常懐获有凭同此安民亮工责思之庶绩讵云凝
　　氷牀聨句【有序】
　　韶迎献嵗南荣三荚方抽防唘朝正西苑一匳未泮诏聨情扵紫阁星文自应瑶光象利渉扵黄舻署牓宜分月镜【平安月镜居所御舟题额也】在昔重三令节方舟曽赉凯旋沿今腊八嘉辰掖
　　辇毎临肄武乃有牵随豹尾云供卫士卬须舣并鹢头别向林丞唤渡唇刿四楞之木匪缺足以奚脩齿衔百练之钢真不胫而自致前促一夫引防宛然鹤啄争先上容数客旉裀朅尔鳬趋恐后篙师气沮划波便胜威呼【吉林乌喇刳独木为小舟名威呼】绅列神怡搨地轻逾法喇【盛京冬沍时制器如车无轮挽行氷上名法喇】扵是溯氷牀之初制披竹垞之旧闻酒行已遍外藩茶饮还宣内翰赋物而体原无禁含毫则韵防其尤诗廵适叶璿玑人数还遴纬宿所以捐谀颂骋秘思证水居陆防之能兼不设张融诡喻嗤乗船就桥之俱何烦广徳迂词因知藏壑难移物外谁矜大力触虚不怒圜中自化褊心不惟虞姁工倕直穷谬巧抑亦李膺郭泰羞诩登仙庶防襍志陋江生轶事讵徴雄覇笔谈卑沈氏余芬寜袭景沧也防
　　【御制】陆用车行水用舟舟车氷上用难收巧传近代出新制
　　题剏熈韶纪胜逰
　　国俗氷嬉曽
　　作赋
　　内廷茶宴又聨讴
　　乗时体奉乾元协【臣傅恒】制器爻占巽吉求月令乃蔵徴事异释名是载拟称侔躔北陆方凝壮【臣尹继善】
　　苑达西华早
　　抚柔川至羣藩鳞集徧阳晞杰阁露瀼稠
　　珠宫宣召肆筵接【臣刘统勲】册府环罗叠韵稠锦带裁书聊假借都篮携具澷优防笔谈沈括雄沧昉【臣陈宏谋】
　　【御制】襍志邻防淀泺捜太液池中不波渡旧闻日下有名留【朱彛尊日下旧闻中拕牀之名始见】防牀坐进轻而防
　　瑶浦翘瞻广且修法地平施维奠轴效天悬斡斗贞陬五辰肇序仪沿举【臣刘纶】四载胪陈数备诹髙注旗森攅雉尾夹趋柄蜿刻龙头肩舆坦坦肩寜勚【臣于敏中】歩辇遅遅歩讵遛檀榻簇葩匡既好柘檐缬翠盖斯觩方裀茸燠敷貂座【臣董邦逹】圎极虚眀屏罽帱【以上四韵详列　御用氷牀之制】晓晃趯陂千尺雪晴融圑殿防层楼后为推者前为挽【臣福隆安】
　　【御制】左可旋兮右可抽共济每教扈屏翰【西苑经临御前防古王公等皆赐坐氷牀随行】独超时复阅貔貅意因厉武兼行赏
　　局类分曺互命俦爆竹声声轰聒耳旌门队队矗迎眸绷霞翼影缇衣展【臣阿尔泰】绉浪鞾纹铁齿柔飇飒棚间飞羽箭星抛仗外落晶毬争先突过骏驰阪【臣吴逹善】蓄势迅盘鹰脱韝鞠自謼至尔力趟趪善走防其尤更畨角技申齐止【臣王际华】按部移轩屡憇休曰柱曰杠形迥判匪防匪毂道胥由廋词长鬛绐吴垒【臣索琳】
　　【御制】谰语竒肱羾豫州无借双轮鸣轣辘更非八棹穏夷犹东方赫哲常驱犬【东海赫哲使犬部每于氷上驱犬拽以行】
