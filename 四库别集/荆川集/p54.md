<!-- { "loadSidebar": true } -->
　　书瘗枯骨志碑阴
　　始余与褚生之欲瘗枯骨也盖偶有感于所见而未暇徧所不及者也偶尽一二人之力所能及以无歉乎此心之所感而非有意于人之我同也偶以河壖不毛之隙地可以瘗焉而非有择于其地也已而朋闻是举者竞出钱相助而褚生父怡闲翁又以河壖地卑湿逼水非所以栖骨乃割菜地之一隅以瘗之于是城旁枯骨得尽瘗焉而又得髙燥地以免于后日水囓之患呜呼此可见恻隠怵惕人人所同惟无所感而亦无为之倡者耳使义举更有大于此者而有人焉倡之人其有不翕然而趋之若是者哉君子是以知善俗之有机也因书出钱人姓名于隂而附着其説云





　　荆川集卷十二
