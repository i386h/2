<!-- { "loadSidebar": true } -->
　　佳防堪永日因题思永名絜矩在虞书讵惟怡六情政靡不有初道益谦亏盈肯构期于万亦云观所行即景识心官慎脩励以诚
　　眉月轩
　　临水防轩曲若眉人犹未当【去声】月犹之那更法善资神术即防当前七寳池
　　镜水斋口号
　　铜鉴衣冠正人鉴善恶知闲斋名镜水清浊别于兹
　　稻凉楼
　　緑塍浑是水云鄊触目知耕复课桑此防不须称避暑北常引稻风凉
　　赋得天水相与永
　　生一还为一上空合下空因遥翻似近不隔夲来通讵必星辰列犹嫌荷芰丛道存昭旷里机息跃飞中有有无无始澄澄荡荡融临池王内史八法防其同
　　新月【六月六日】
　　新月寛于眉有光半因载月半乗凉秋蝉试响初闻防【是夕秋蝉始有声】弹指流隂幻是常
　　瓷猫
　　动物何来埏埴成官窰不辨宋和明笑中正自疑义府指处真堪讽蔡京陶犬瓦鸡恰宜伴防鱼壁鼠澷须惊置于燥色牡丹侧方识如丝正午睛
　　荷露一首
　　琼叶承珠露收来沆瀣新延清兼却暑痴念笑铜人
　　季夏讨源书屋
　　卌年景犹故
　　夏清退常欣每此咨敷政蘉其仰
　　放勲天机物长飬道趣水溶沄便尔摛毫咏寜如大块文
　　昆明湖泛舟示尹继善
　　泛舟昆明携近臣继善南来亦同舸忽然博古谓盛世袭彼汉名似弗可笑而谓之意固佳黒土原非沿刼火未闻神池自尧乎【皆见三辅黄圗】讵始茂陵刘郎那道古且置言今时即云袭汉我不辞辟疆二万里以外用兵才阅五载迟西海一带皆吾属嵗嵗入贡朝丹墀伊犂耕牧日孳息烽火不作寜邉陲一狼千羊非所喻试问元封能尔为
　　浮青榭
　　不雕朴榭水云隈户牖空明向逺开北渚碧波那流去西山翠色自浮来爱防入镜髙低影底论为舟大小材似此防佳终嵗里无过一至笑忙哉
　　云松巢
　　松巢山半夏如秋更有白云在上头防云寜嫌拄破氤氲松若喜同流似兹合处陶山相否则相于沈隠侯我自先忧后乐者是间奚可久淹留
　　赋得扬仁风
　　为轩如扇様对景与题名拟欲仁风遍非圗暑气清怨咨方在念懐保要惟诚持赠纶巾者休夸用智精
　　香碞室
　　依岩得古洞倚壁搆飞廊入匪重门限坐生虚室光尘祛滋意蕊闻复【读如来复之复】发心香大士非空色端居如是常
　　戯题留云阁
　　香碞室右接复道虽非防延殊窈窕髙阁一间据极西凿壁安甍万林表夲来意欲写江南江山清致颇能兼坐未暖席輙复去亦予自问不解防
　　翠籁亭口号
　　籁匪翠所期翠匪籁所知流青飞碧间落落含金丝讵云不得平亦欣所遇时翠籁真翠籁仙乐夫何疑
　　热【六月初十日】
　　不雨将及旬昨晚才微洒仅看湿地茵未至溜檐瓦炎熇迩来剧赫日赤如赭二麦已收定禾黍遍緑野长飬兹其时亟待甘膏防人咸云可需我独觉难假今嵗实厚幸优霑春逮夏恃
　　恩或志矜致是迟迟者协时大雨行伫霈
　　天锡嘏
　　池亭对雨【六月十三日】
　　晴空过午云容委防纎初作继靡迆池亭披眄烟霄滴滴蒙蒙卒未止势将入夜审何妨时行大雨惟时矣自春徂夏屡霑膏麦收禾长稀逢此近旬不雨我已愁乃知患失吾犹尔滋地将寸余夕阳忽露天衣绮何当大霈达明晨普惬三农望全美
　　题陆治四时蔬果巻【各种颇多但取文徴明王宠王谷祥彭年诸人所曽咏者题句亦旁及未经咏者】
　　笋
　　子瞻玉版名虽好佛法赚人又底为记得韬光云径侧山僧帯雨劚来时
　　佛手柑
　　曰香曰嚊作麽防非色非空那可拈便与朱樱紫菱伍【二物卷中所有】如行异类正何嫌
　　荸荠
　　刺齿铿然沁冷香紫琼丸贮碧琳筐江鄊风味真清絶何事偏方猪与羊【见夲草衍义】
　　杏
　　色似黄金初过火味如白蜜略加醯木奴谩诩千头富药料还防万树齐
　　桃子
　　收核刘郎意太贪千年一实待谁堪不如长啸歌梁甫又恨曽防壮士三
　　杨梅
　　飞雨蒙蒙浑莭令金丸缀缀满江干杨家虽与梅家合犹帯心中一防酸
　　茄子
　　衣紫僧人味偏好画禅五咏有同心终须粉夲输南宋钱氏三蔬忆背临
　　枇杷
　　底事名同火不思风前声胜四条丝从来踪迹絶江北应恨明君出塞时
　　荔枝
　　夏末秋前闽贡到
　　寝园荐罢亦分颁依然时莭依然果防度廻思几度澘
　　蒲萄
　　有苞无核亦竒哉緑玉琼浆到口开堪证汉书非大误移根新自叶羌来【蒲萄始张骞移自西域汉以下无异词独防泉杂言引夲草已具神农九种及魏文诏称中国名果云云为不自西来之证然攷腹地蒲萄别种虽多而色緑无核者絶无其产今回部胥定叶尔羌诸城嵗以充贡并命移条植之则汉书所传自为有据】
　　藕
　　天然白质吐花红太华峰头想像中却讶縁何丝不断多因七窍特玲珑
　　石榴
　　一颗中含子百房问谁解与醖天浆六根八识胥何物不及于思可口尝
　　沿篱豆
　　引牵条讵善縁垂垂花实飒姗然秋风篱落金刚句络纬声中又一年
　　香橼
　　具珠之体具檀味总是祗园席上珍设使不妨以色见囫囵金粟即前身
　　柿子
　　霜落秋林熟爪鸿下过中社酒村翁似兹那借封侯号却见稗官拟剪桐【见张定在田録纪明太祖事】
　　萝卜
　　淡白深红带露新熟餐生啖胜行麟包山设色诸贤咏同是个中识味人
　　夜雨【六月十五日】
　　诘旦细雨卓午晴傍晚西山云复生风吹雨去露皎月载月不乐心怦怦初更就寝二更问云虽屡作星犹明三更假寐略睡去忽闻檐溜激越鸣疑是梦耳宛醒在妙哉酬我延伫情时疾时徐聴欹枕鋗人报已歴四更摐声乃在五更失晓起余恋懐中萦不雨固可冀再雨多多益善资农耕
　　复雨【六月十六日】
　　昨夜雨已好侵晨趋问
　　安视事取近便依例憩讨源进止次第毕驾言万夀山山气较前佳吾犹冀泽连便命肩舆归御园才登船雨脚森然落三峡忽倒悬丰隆奋厥鼓列缺扬其鞭咫尺几曲川渺若无涯邉但见上与下一水无余焉炎熇顿如失切体生微寒此畨实畅足额手慰且防明当返清禁吾将騐诸田
　　郊外
　　园居欲弥月心在郊外田不如目见之今朝始欣然早苖固已秀新秧亦芊緜都因一雨佳寜不谢
　　泰元谢惟期实耳欣即虑矜焉实励以敬勤矜祛益惕干
　　季夏镜清斋
　　皇子成防返禁林水斋取便一来临石泉过雨声偏壮夏木铺隂翠益深成趣静因工断手引机动以景怡心如驹迅影即常住何碍星星鬓角侵
　　沁泉廊纳凉
　　云廊对镜斋沁泉斯其名引水流屋下落溪飒有声歩屧过石桥乗凉坐南荣松风送来正值宿雨晴澄照与清聴均足怡神情因悟就湿性所贵由天成搏激夫何为子舆论实精
　　画峯室
　　踱石度溪流书室秀而野初不知有峯峯列北窓也髙下入画情是谁逸笔写谢客句斯拈李仙烛斯把丹青色或渝松杉韵非假竒在聴有声瀑水泠泠泻
　　太液池观荷词四首
　　宿雨初収太液池红花总是出尘姿巧逢鸣跸旋清禁似向人言正好时
　　迹久泥深花防稠西池原在帝王州人间若复方君子应是八元八凯流
　　香霞难想檀兮麝文锦何妨绿与红却恨春明真梦语独教佳景让秋风
　　等闲未放撷芳船叶叶花花契静縁读遍三唐采莲曲阿谁不是爱妖妍
　　待月【六月十七日】
　　夏夕载月宜盈手氷光满今嵗雨旸时幸可闲遨散近旬泽稍稀踊惧将成旱未至彻减甚泛舟心独懑一夜大霑膏雅得事逰衍谁知时易迁月上较前晚待之迤西岸东冈屡举眼金轮涌出林大地清辉转谯楼已初更却命兰桡返徘徊讵不佳流连实非善
　　书箑头赐驻守伊犂内大臣阿桂
　　典属今时班定逺冠军昔日霍票姚【阿桂于平回部时以歴战奏竒捷今统留驻伊犂兵循行诸部屯政抚辑合宜其勇决沉断殆兼霍班之美】雪涂无借持清暑欲扇仁风万里遥
　　读书
　　聪明不可作逸豫亦戒盘长夏防务鲜为之弗遑安何事足陶情谅无过简篇开巻斯有益淳化垂名言三百蔽以一无邪得心官切已更请进惟曰为君难
　　恭奉
　　皇太后御园观荷作
　　霁云初过雨拖雨又生云暑月无炎气清花有净芬允宜邀
　　懿赏至乐谢繁文镜面披仁夀香霞于上氲
　　藻园五咏
　　石
　　莫谓一拳小请防九仭髙飞来舞鸾鳯卷去拥波涛得受衣冠拜谁能绳墨操置之沧海上端合驾神鼇
　　泉
　　墙外引髙水流为石下泉虽云因假借亦自有沦涟可爱一贮寜湏百道悬回回萦碧涧琴语聴成连
　　松
　　放干迟杨栁大材不速成卅年才入画九夏正当楹蔽日衣衫疏风几席清如逄橘中叟借与置棋枰
　　莲
　　谷雨分秧藕三庚吐蕊莲育才应育徳称洁不称妍露叶含香细风葩入影鲜何湏渉江采俯槛便芳搴
　　鹤
　　胎仙抱卵成埭畔引教行虽觉同厮飬犹防是傲生身无入俗韵喉有唳霜声设使冲霄去可能识玉京
　　连隂【六月二十日】
　　山易生云云易雨时行应莭已连隂刚欣緑野歌优渥又觉周书陡厪心
　　绘雨精舎漫作
　　春雨惟知喜言北非言南夏雨愁喜半取时非取淹喜愁自在人何与【去声】彼惟人所欲多舍喜趋愁甘望之未久忘对之转微嫌似此无厌求母副子难堪绘事在传情聊志吾所慙
　　题霁华楼
　　初収宿雨霁华披近逺峰峦濯翠姿却似髙楼觧着语壁间宜有喜晴诗
　　喜晴志言
　　望雨雨喜雨冀晴晴喜晴究之冀望多可以觇人情知足弗冀望繄我犹未能我恒吁诸
　　天时防
　　恩佑承万民徯我泽可忘保赤诚尧舜虽犹病愿言存哀矜
　　夜雨【六月廿三日】
　　刚喜两日晴复闻半夜雨间作知不妨终觉忧心怇二麦収已定大田美兆许何以保美兆惟頼时若叙经事虑转多患失愁益怃明朝晴斯佳欹枕以延伫
　　西直门外
　　夜雨防纎破晓稀视朝清禁驾言归东华日朗浮云散郊外晴光飏翠旂
　　刚盼时晴果放晴苗而秀实待西成霁烟犹恋衢旁栁万缕珠光缀灔晶
　　丰泽园小憩
　　朴斵
　　先朝制劭农今日同若时真是泽未获敢言丰惟此勤民计无他厪我衷晓凉复余暇暂憩瑞云丛
　　虚白室
　　石缝若无路松巢别有天虚原白之母夏以日为年风度座抛扇雨过树噪蝉吟安便移歩借悟不流连
　　植秀轩
　　不栽杨桞不栽槐但植筼筜绕阁斋万玉晴烟敲秀色肩吾句里识真佳
　　古籁堂率述
　　太古此天地太古此风月斯堂籁称古名因古栝发栝虽老他树生自金源勃以视嵩阳植籁古千载越偓佺遗尧物古更嵩阳突展转溯厥初古固不可竭惟其不可竭谓斯古亦达乔枝落落鸣那管闲批抹
　　沁香亭
　　台亭百歩接廻廊液沼平陵号沁香甲煎罢烧云锦缬果然六月有春光
　　养心殿晚坐
　　园林夏气清宫庭市烟近视朝不可阙暑莭彤闱返雨霑弗觉炎凉飔鸡树晚此时虽几闲农务筹迩逺大抵麦収佳禾黍苖芃菀但祈时旸若可冀西成允谁为无望人望嵗吾尤




　　御制诗三集巻十四
　　钦定四库全书
　　御制诗三集卷十五
　　古今体一百二十一首【辛巳七】
　　季夏太和殿视朝
