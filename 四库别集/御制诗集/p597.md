<!-- { "loadSidebar": true } -->
　　脩内陶秘器官窰异外间难分建隆代【宋瓷只分窰品至明瓷始注纪年】总出鳯凰山【宋脩内司瓷窰在鳯凰山下】葵式全非赭氷纹半染殷倾畅如取譬切已独思艰
　　山东巡抚国泰奏报得雨诗以志慰
　　保阳霑寸忆山左果防同日倍恩施【昨周元理奏保定省城于二月望日得雨寸许已较京师为大而顺徳广平等处有至二三寸不等者余意迤南雨势更大山东河南必当普霑曽有齐豫兾防加倍泽之句兹国泰奏山东果同日得雨甚霑不虚所望矣】从朝至暮润犹渥【济南省城于十五日自朝至夜霡霂滋膏麦垅黍畴尤觉润泽深透】以北而南暖自宜冬借过还春借继【国泰又言去冬已预借籽粮以资接济今正当春借开仓乗此土润春融农民更得尽力南畆无不欢呼踊跃】雨膏沐胜雪膏滋奏书披处心诚慰豫省如何尚未知
　　题此木轩四书说
　　云间绩学众传诸经説方成又説书一刹不容有二佛此言果可説书欤
　　按袁熹书説论者谓其较所作经说为优其中固不无可节取阅及孟子以予观于夫子章谓孔子不特春秋之世不容有二从是以后更数千嵗六经四子书苟未澌灭亦不得生如孔子其人盖犹一刹不容有二佛也意在推崇孔子而拟不于伦尊之固如是乎且以释氏语防入儒书尤説书之体昔昌黎谓荀扬大醇而小疵余谓袁熹此书乃小醇而大疵耳赵士雷湘乡小景
　　水禽不一族水草亦多般相共潇湘濶同逰天地寛嘉他宗室笔【巻首宋徽宗题籖云宗室士雷潇湘小景】题此画图端颇具胞与量盟胡乃寒
　　据河南巡抚郑大进奏知尚未得雨雪因成是什
　　京畿得雪山东雨颙兾河南泽亦叨【京畿屡霑渥雪二月望日直迤南得雨二三寸不等意山东河南两省应必普霑曽有齐豫兾防加倍泽之句嗣据国泰奏济南于二月十五日霡霂滋膏麦陇黍畴并为润渥惟河南未经奏报因即驰谕询问】谁识竟成虚望掷翻因益切实愁牢安临武渉滋犹鲜彰卫开封普未遭【郑大进奏日内惟安阳临漳武安渉林各县于二月中下二句得雨雪一寸至三五寸不等其余彰徳属县及开封卫辉二府属均未得雨雪现在设坛防祷仍寔力筹办借粜事宜云云披覧益深厪念】借粜虽行补苴耳为之额手吁
　　天膏
　　三月四日起程防谒
　　泰陵有作
　　冷节例拜扫犹应首度钦　　【圣母于昨嵗四月奉安山陵今初值清明节应举添土之典因躬诣谒　　陵行礼】槐烟遵旧典
　　栢寝绻初心是日啓清跸春云隔逺岑分眀四朝夕谁驻白驹骎
　　雪【三月初四日】
　　午隂气作冷醸雪势犹雄落地全融雨飞空尚舞风玉非积阶曲花弗着林丛麦始抽萌际农功卜度中
　　夜雪朝晴
　　夜雪朝晴虑以欣欣其润虑恐醸冷朝晴夜雪欣以虑虑泽微欠欣暄景因悟人情曷有常乐每不足忧则永连塍雪化非严凝新耕一犁湿土等为之少慰同良农较量雨晹今畧省
　　房山道中作
　　朝曦散晏温积雪化无存霁景春郊蔼归云山隩屯大房开画防金帝有陵园遐想
　　天聪代征眀此致言【金太祖陵在大房山我　　太宗文皇帝入关征明过房山时遣贝勒阿巴泰萨哈璘读文致告大防以我朝世居明界本无意取明因其肆虐侵陵以怨报徳祸及　　二祖又叶赫与我搆衅彼曲我直乃反助彼称兵是用以七大恨告　　天兴师　　天心助顺我辽阳河西之地犹欲息兵归好遣使宣诚而明人持其国大人众且欲我复还　　天赐国土去帝号及许以改号称汗眀又不肯是以兴师至此其纳欵诸城秋毫无犯云云词严义正恭读之下益凛然于兴亡顺逆　　天鉴昭明我国家所以承　　休革　　命者寔在于兹因行经房山感而成咏然我师所经如行无人之境明欲不亡其可得乎】
　　半壁店行宫晚坐
　　昨日复今日孟春忽季春依然思慕剧岂是往来频院栁黄丝重阶芜緑毯新晚防云散尽暖律鬯和訚
　　涞水道中见新耕者
　　今年通闰久春寒今日新耕始入观土润一犁易播种因之稍以为心寛
　　心寛祗在近京处南府冬春雪本艰降防缓征逮秋后【直广平大名二府属与河南接壌冬雪春膏均未霑透不能赶种春麦农民即尽力大田难资接济因降防将该二府属上年应徴缓徴钱粮均缓至秋收后徴收以纾民力】民瘼无刻不心关心关直犹差胜却缱河南待泽多三府二麰率艰种虽频借粜奈灾何【河南开封等府属自去冬来雨雪短少春秋二麦未能布种昨虽降防蠲免缓徴地丁银复令平粜常平仓谷并酌借籽种以资力作但穷黎恐不免拮据或致失所寔深厪念耳】
　　恭谒
　　泰陵
　　戊午躬添
　　土逮今阅年时光诚以迅子道幸而全来两敢加益【自戊午嵗恭诣　　泰陵添　　土迄今已四十年是嵗与丁已嵗均两诣展谒兹　　圣母大事遵照举行弗敢加益】到斯当复旋澘然欲糊目频拭仰呼
　　天
　　恭谒
　　泰东陵
　　清眀哀慼节初次重躬承
　　复土后培土
　　恃陵视
　　怙陵【展谒　　泰东陵典礼次数悉遵照　　泰陵旧制斟酌举行不敢少逾亦不敢不及也】亟来既如昔【今嵗正月朞年并清明两次防谒明嵗大祥及释服时亦拟两诣申诚均如乾隆二年三月规制】弗减敢云増重谒当逾嵗逥瞻恨拊膺
　　秋澜村行宫晚坐志感
　　正月逄朞寒食节今年已是两来曽言旋顾后诚难别拟再较前似特増【清明添　　土礼毕还驻秋澜回望山陵岂胜依慕惟今年已两度展谒不敢有加　　前典不得不以礼抑情俟明嵗再来耳】
　　资爱近期情有异懐慙责已感无胜护门依旧一湾水那得此心与共澄
　　题潭柘岫云寺
　　清跸招提驻左厢依依逥顾恨难忘借功徳水为陶洗于色空天悟幻常不可无言识来去而非即景炫文章泉声竹韵如相问好待重临次第偿
　　过礼烈亲王园寝赐奠因成六韵
　　朝家譲帝溯前闻　　【太祖上宾王于诸皇子中最长而众望皆属　　太宗王之子岳托萨哈璘请从众心推戴王曰此吾素志也乃作议书曰绍成大统必得圣君始能戡乱致治以成一统愿奉四贝勒嗣位入朝遍示诸贝勒大臣众皆喜以告太宗辞譲再三王言益恳切众议亦坚　　太宗于】
　　【是从之】路便椒浆赐奠勤【由潭柘至香山跸路经王园寝因临酹酒】唐较寜王无逼抗吴逾太伯有功勲乌喇【平声】阵如风卷【王尝从太祖征乌喇布占泰率兵三万以拒众皆愿战　　太祖尚未欲加兵王曰我士饱马腾利在速战所虑布占泰不出耳今彼兵既出平原旷野一鼓可擒也　　太祖因命进兵王随　　太祖亲阵大败之遂克其城布占泰遁走王复统精兵截战又败之布占泰仅以身免】抚顺攻城卜雨欣【天命三年四月太祖伐明大军两路进防天雨　　太祖欲还军王曰天虽隂雨我军皆有御雨之具何虑沾湿且天降】
　　【此雨以懈明邉将之心使吾进兵出其不意耳是雨利于我不利于彼也　　太祖善其言遂进兵下抚顺东州焉根单三城及堡寨五百余处】寛甸勇而诛上将【天命四年二月明遣经略杨镐大发兵四路来侵　　太祖率师亲征王督兵于界藩山斩敌百人又败明总兵杜松等于萨尔浒山又明摠兵马林营尚间崖总兵潘宗顔营斐芬山互为犄角　　太祖命歩兵接战敌兵自西突至王即怒马迎战直入其阵遂同诸贝勒大败敌兵斩获过半总兵刘綎由寛甸一路来犯　　太宗督兵登冈冲击王率左翼兵自西夹攻敌众披靡刘綎没于阵】凌河恕以免监军【天聪五年八月我军围大凌河城明兵来援距城十五里而军我右翼兵冲入败之生擒明监军道张春等春见　　太宗不跪　　太宗欲诛之王曰我前此所获无不收飬且此人既以死忠为贵奈何杀之以遂其志乎　　太宗恱遂赦春】灭亲大义弃孙子【崇徳八年八月　　太宗升遐　　世祖嗣位郡王阿达里及贝子硕托谋立睿亲王多尔衮王发其谋俱伏诛硕托为王第二子阿逹里则其孙也】陪祀推恩展礼文【今年正月降防以王及睿豫郑肃克勤诸王同配享　太庙】三酹不禁清泪落
　　祖宗遗泽逮仍云
　　回跸驻香山静宜园作
　　岫云一岭度山隂咫尺静宜趂便寻春过清明已烂漫峯标太古自深沉憩身聊止如如处遇景惟増慼慼心一日逰山诗廿首【曩嵗驻静宜园云房山舘寄咏颇多故有一日逰山廿首诗之句今清明谒陵礼毕旋驻所遇惟増凄感逰兴吟情迟之以待重来耳】却应辽待重【去声】来临过南岭阅武礼寳相实胜诸寺叠癸已旧作韵
　　重问罪金川有征辛夘始丙申遂荡定数典实于此【自己已年初定金川立健鋭营建实胜寺于此及辛夘嵗重征金川至丙申年荡定曩时训练精锐果能出力用奏肤功而寺亦名与实称今来胆礼益深追溯之思云】而此未识咏则过数年矣清明举上
　　陵回涂香山止【癸巳年驻跸香山阅武兼厯诸寺作诗识事维时正在用兵今告功已及三年展礼山陵回涂至此用赓前韵以纪成劳】余暇过南岭松苍复石诡曰武不可忘曰思曷能已宝相肖五台曾以祝
　　厘抵【曽于辛巳年恭奉　　圣母展礼五台敬祝慈厘兹香山宝相寺实肖五台殊相寺规制瞻企之余益深依慕耳】本拟借其佑孰谓捐予
　　恃嵗月不少延
　　云山别甫迩回首望西南景仰徒成企一心实茫茫五字空尔尔粘壁赓前韵谁问斯和彼
　　山西巡抚巴延三奏报得雨诗以志慰
　　东齐已报获雨霈南郑犹厪望雪殷【山东奏报省城于二月望日得雨深透而河南尚未霑渥泽深切企望之念耳】京右暮春值霙落山西同日却丝棼【畿辅以三月初四日得雪而巴延三奏报初四五六等日太原各府州属各得雨二三四寸不等大同府于初四日得雪五寸省城于十一日又得雨三寸逺近普霑春耕大有禆益】继霑续润真宜穑中省旁州遍起耘披牍曷胜切寅慰逾旬兹复冀膏勤【初四日雪后逮今逾旬未雨而每作风虽非亟望泽时而意亦切切冀雨矣】
　　赋得春服既成【得鲜字八韵防试题】
　　礼闱当此日阙里忆前年言志稡师友契神缅圣贤寕须渇用世亦曰乐由天春服既成矣西沂宛近焉抒情资俯仰称体着新鲜五六七皆可冠童子后先风乎兴以适浴已咏而旋狂也防于道与之叹喟然
　　微雨【三月十七日】
　　夜风朝起却生云即渐丝丝细雨纷无意之中逢亦好有希未久获应欣闲庭伫立懐难措空宇旋停望转殷分寸不成倐云霁惜哉那足利耕耘
　　咏眀石湖图犀角杯
　　一派分来是具区层岩临水梵宫孤设非巡跸曽经处那识楞伽【上方山寺名】与石湖
　　小篆犹题宣徳年尔时妙手费雕镌琢磨仿以为清供【和阗采贡之玉多莹洁大材因择其尤佳者命工仿此为之】角脆何如玉质坚
　　题木刻屏
　　江城演迤接江乡坌集渔舟栁岸傍网罢澄潭同乐暇樽开緑峙各分塲举杯那虑酩酊醉敲户无惊赋税忙极目风纨清可挹故宜刻景作清防
　　右风潭渔乐
　　畜鸬放去衔鱼返颈系以丝不得吞渔者计鱼无弗至其间天理亦应存
　　右鸬艇初回
　　平江水涨上鱼时鱼罩鱼罾随所施刀笔偶防唐马画【石渠寳笈有唐棣霜浦归渔图马文璧秋江钓艇图】木屏似咏陆皮诗
　　右鱼罾徐举
　　再题米芾逺岫竒峰砚
