<!-- { "loadSidebar": true } -->
　　今之诗若文人人能言之夫其巧倩妖睇倚闾而望欢自视岂在夷光下然竞为名耳非其质矣且名之所尚又好推尊其时显重者耳传而共爲其名语语月露人人长庆沿好成俗以趋显赫而幽士下吏无问焉甚或荐绅先生雅好岩穴以自引重人亦遂从而名之名其耳目之所及者而已不知天下之不能为名者固多也其不能为名者无幸名者也无幸名者不必以诗若文名而直寄焉以行吾意者也予得之怀初先生先生业儒屡蹶省试竟以郡幕终退而老于柴桑间吟咏泉石竟十余年而殁有子逹时不忍冺其父已乞序沈侍御矣而复问序于予予因念怀初之于诗文自适其情而不必于托其名熈熈乎处于不争之间而甘于无待之乡则不知耳而目之者盖逃而隠于下吏翩翩乎雅有风人之致矣其子复以其所厌而不欲得之名识而行之寓吾无尽之思所为昭旷切至交伸于父子之间者有可想也是予序之之意也
　　戴初士文序【陆培】
　　势变相激乃见侠烈岂不信哉辰龙之岁予尝客燕徃来黄金台每与海内贤士大夫深相结其高材生豪侠士促膝交欢恐不暇也客游益广独好与石阳黄商侯交商侯智深勇沉名在公卿借甚多计数慷慨好大畧丞相大司马执金吾之徒屏棨防从车骑日防至门至不得通留谒而去商侯非矜名高者予知其非常人也时石斋先生就槛车徴至豫章邸金金吾幕校尉从取囊中钱先生苦贫无有幕卒以三木囊先生头纒鏁割刺益困苦之急而金吾法求为械繋使者率纳钱大僚小使百金方许就道罪率倍息偿之不如意则棰楚格决辱詈交至方先生困急人或谓豫章两孝亷一短而黧一长而赤与先生无平生欢各输其家半为先生营钱得二千金幕卒稍怠长赤者恐先生中齮龁者鸩日侍先生传中卧起服食与俱石斋先生安流北向全身待罪两孝亷功多而所谓两孝亷者何也一为吾客商侯而长而赤是宜丰邑人所谓戴初士者也初士任侠工文词其所交皆名卿暨大父行好遨游从歌姬健儿三十人辙迹遍天下细士不察猥以初士侈丽非经此初士重自爱乌可与流俗道哉荆卿在燕燕太子间进车骑美女以顺适其意荆卿终已不辞文信国性奢豪自奉甚厚声伎满前此等岂溺羣婢歌彼妇蹈昔人之戒哉良以异日冀得一当死忠孝之事标节烈之名所以用此身者甚重且艰则今日初士之声乐充下陈粉黛极赵卫诚不为过明年初士商侯计偕方荣华膴自兹以徃名通宦逹建勲植节必两孝亷也华元以于思着汉寿以髯称子罕以黔显晏婴以六尺雄然则短黧长赤遂成名臣岂不异乎
　　王逸季遗稿序【张士伟】
　　逸季死而西弇熸遗文散弗收收得剞劂草创之余二百篇裒而得其十三刻有日矣桃源江禹疏以尊人之令长洲也怜部中两亡生合刻其遗文而并以逸季稿属予予曰是乌足以存逸季哉异时文厄通波选愞已甚竒服羣吠未知向方逸季兴渊献困敦之间悯学者之不逹而师悖于是躬夷楚昧首振夏声祢毘陵而跻鹿城与天下建鼓而趋之当是时也防艺之盛北尽江东南极闽越喑呜宿将莫不负弩矢当左騑以庶几执事之顔行逸李目瞬口讐人无不满意去者而更徴材他山之石举已陈之刍狗之汰之自墨巷小题两刻出纸直涌而目界寛天下遵之廓如也故文之盛于今也虽癸未诸公唱之于上亦由逸季导之于下唱者显收倚门学步者之情而导者嘿移人于语言色笑之间而不自觉吴士之知向方则逸季大有造矣且逸季穷不遇时而非不遇于文夫以一子衿执三寸之管奔走羣彦天下非其讃诵之师资之则以意见抵牾訾议之者也为名者求一訾议之不可得而逸季广罗长之中讵宁子衿而并逸季者即有大成之风苖而不秀若两亡生者人怜之而人永之可也逸季方苞颖栗既实矣又借此区区者著称乎哉江禹疏曰若是胡刻也胡刻附附必以宦义也逸季而因大人以成名也予蹵然曰逸季不大人乎哉明之制举义唐之词赋也左司湘灵紫薇阿房应举之美终唐世指一二数而号为一世正宗者且白衣迁斥于穷崖莽江之濵即今诠唐音者能越李杜而録余子乎其附也以志思也无情而之有情者文也有情而之无情者貎也今逸季将亡之手泽在是而舍曰不并行焉无是也予答是语已因手帙付贾人客从旁揶揄曰锐矣子之为逸季也即不借此区区者而直以此区区也予曰是足传矣业厚流光业薄流卑世有知逸季者终不越制义而问洪蒙且逸季之行也实感异梦延寿感异梦而垂极笔逸季感异梦而谢绮言而卒之日月则相先后焉其得其失必有辨之者又不徒区区制义尔也两亡生者为冯为文俱长洲人因禹疏属逸季语及之
　　竹寓轩文集序【黄端伯】
　　夫山水之趣生而有之非学所能益也然非宿于学者不能测高深之容虎兕蛟螭分王山川以为城郭宫室友臣妾嗣子孙乃啸呼风雾之中习而不察其趣殊也今夫孝子之敬其亲也犹以登高临深为戒况其散焉者乎禹平水土伯益从东蹈海西涉流沙南渡江北穷朔漠凡山川财赋人物神怪无不包举而志之岳岳渊渊直与高山大海相配后世立言者宗之司马迁从汉武帝廵行足迹半天下故行文汪洋突兀有河倾岳立之威仪耳目之灵通于性命异哉浔阳文用昭家在庐山之长江九收之襟带间游宦越中风流日甚舟车所至必载四方之山水以行过则游游则记传神布景逸兴遄飞即杂之禹贡山海经太史公传几不辨其为一人为二人矣吾闻上帝秘书常以名山大川为寄禹藏书于石室而子长欲留副墨于名山物之所始者终必归之天之道也浔阳有上霄峰与越之包山石匮相峙文子之文至矣请以名山大川藏之










　　明文海巻二百五十五
　　钦定四库全书
　　明文海巻二百五十六　　　余姚黄宗羲编序四十七
　　诗集
　　林伯恭诗集序【宋濓】
　　诗心之声也声因于气皆随其人而着形焉是故凝重之人其诗典以则俊逸之人其诗藻而丽躁易之人其诗浮以靡苛刻之人其诗峭厉而不平严庄温雅之人其诗自然从容而超乎事物之表如斯者葢不能尽数之也呜呼风霆流形而神化运行于上河岳融峙而物变滋殖于下千态万状沉冥发舒皆一气贯通使然必有頴悟絶特之资而济以该愽宏伟之学察乎古今天人之变而通其洪纤动植之情然后足以慿借是气之灵彼局乎一才滞乎一艺虽欲絶骋横骛以追于古人前之而愈却培之而愈低几何不堕于鄙陋之归此濓于伯恭之诗不能无感焉伯恭博极羣经而尤长于春秋尝应书乡闱实冠多士伯恭年始二十余一旦名动海内自时厥后学益加修遂擢至正甲午进士第歴佐省宪二府正色直言百壬畏慑时出竒计剪三逆竖如烹狐兎则其所养之充是气浩然弗挠弗屈故其发于诗也沉郁顿挫浑厚超越大雅奏而黄钟独鸣也武库开而五兵森列也洪涛怒张而鱼龙出没也一展巻间呈珍献异可忻可愕精神为之震濓前所谓声因于气皆随其人而着其形者岂非然耶世之学诗者众矣不知气充言雄之防徃徃局于虫鱼草木之微求工于一聨只字间真若苍蝇之声出于蚯蚓之窍而已诗云乎哉永嘉旧传四灵诗识趣凡近而音调卑促近代或以为清新者竞摹仿之濓毎谓人曰误江南学子者此诗也闻者且疑而且信焉今吾伯恭之诗出一洗习俗之陋信知豪杰之士自有其人也故敢执笔直题于首简世有知言者必深有取焉伯恭名温姓林氏温之永嘉人
　　刘兵部诗集序【宋濓】
　　诗縁情而托物者也其亦易易乎然非易也非天赋超逸之才不能有以称其器才称矣非加稽古之功审诸家之音节体制不能有以防其施功加矣非良师友示之以轨度约之以范围不能有以择其精师友良矣非雕肝肾宵咏朝吟不能有以验其所至之浅深吟咏侈矣非得夫江山之助则尘土之思胶扰蔽固不能有以发挥其性灵五美云偹然后可以言诗矣葢不得助于清晖者其情沉而郁业之不专者其辞芜以厖无所授受者其制涩而乖师心自髙者其识卑以陋受质蹇钝者其发滞而拘古之人所以擅一世之名虽其格律有不同声调有弗齐未尝有出于五者之外也濓于軄方郎中刘君之诗其殆无所愧矣夫刘君名崧字子髙故为西昌大族前代以科第发身者三十七人刘君亦以明经举进士而其志之所嗜尤在于诗况刘君天分甚髙自为童子时輙有惊人之句比长益淬砺弗懈上自诗骚下从魏晋以来迄于唐宋凡数百十家皆钻研考覈穷其所以言用功既深精神参防絶无古今之间已而曰此固可矣然犹未也乃束书走豫章与辛敬万石周浈杨士郑大同防而此五人者负能诗名见刘君皆惊异之扬确风雅夙夜孜孜或忘寝食及徴之于古了然黒白分矣已而又曰此固善矣然犹未也复痛自策督日赋一篇虽沍寒之折胶炽暑之流金刘君拥鼻鼓膝时作呜呜声不成章不止也数年之间巻轴盈几已而又曰此固若有得矣然犹未也复具布袜行纒临钓台上三頋山陟虎鼻眺龙门或竟日冥搜或终月忘返然以州里之近未足以穷耳目之遐观环江右之境有竒山川不论道途之逺必一至焉襟宇向广终若未能舒畅厥志复度庾岭勺曲江翫韶石过清逺峡登越王之台防蒲间泉游石室歴观海北名山再渉鲸波览琼防双泉之胜而还刘君之诗于是乎大昌矣濓幸获读之凌厉顿迅鼓行无前所谓缓急丰约隠显出没皆中乎绳尺至其所自得则能随物赋形髙下洪纤变化有不可测寘之古人篇章中几无可辨者呜呼前千年而徃者吾已知其人矣后千年而兴者孰敢谓无其人乎苟谓有其人非刘君之作将能行之于逺乎世无刘君五美之具而徒诿诗为易易者其果可信乎濓也以缪悠之资玩时愒日不能成一章性雅好登临又无济胜之具虽于诸家诗无所不读终不及窥其藩篱有负师友多矣其视刘君不亦重可愧乎虽然濓虽不善为诗其知诗决不在诸贤后故因作序而相与言之使郊愈复生当不易吾言矣刘君之诗十九歳以前皆焚去二十至四十九之所存亦十之七八耳今其门人萧翀所编者凡若干巻翀字鹏举亦嗜于诗葢得刘君之传者也
　　汪右丞诗集序【宋濓】
