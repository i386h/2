<!-- { "loadSidebar": true } -->
　　当年公望有安期今日蓝田玉一枝若问江东米贵贱但言王掾未全痴
　　其三
　　吴阊风起木兰桡祖道秋新緑斾骄见説时清官更好教人何地问渔樵
　　其四
　　金马门前无限春嵗星何处不藏身明年社肉初颁后可向天涯忆逺臣
　　送孙兆孺还华容
　　经罢草不胜闲愁遣幽人问字还别后相思何所道尊前秋色似君山
　　其二
　　铃阁深沈漏渐稀新凉綷縩上荷衣相逄始信无官好今夜思家明夜归
　　赵中丞良弼便道过里为促其行
　　武昌为祖接天开六月风清御史台休汝莫令车骑众燕中专待一骢来
　　补题冬日村居四絶
　　纬萧风急蠏全肥黄雀头头饱不飞自有牵绵新酿在不烦机妇授寒衣
　　其二
　　莫恠田家置酒频绵花盈椟米盈囷从他俗饮无妨事七贵筵头俗杀人
　　其三
　　踏车水欲深池看网银鳞过别陂刮面西风浑不峭烹鱼压酒夕阳时
　　其四
　　冲寒来叩野人家不遣萧条负嵗华蜜结苔梅俱馨口青葱簇出水仙花
　　送于信夫还武陵
　　千叠青山拥上游防门翻见武陵舟郧江一线成归路可似桃花洞口流
　　其二
　　抛却铜符十五年谈倦了复谈禅石头路滑君知否明月家山自在圆
　　沈侍御汝材按秦至耀州而卒为四絶挽之
　　秦中秋尽法星残祋祤城头黯淡看从此柏台乌不住白杨风色四时寒
　　其二
　　抗手輶轩西入秦蓝田玉折竟成尘蛾眉班上应愁看鸿鴈行中少一人【兄为侍御】
　　其三
　　逰子魂无忆故乡一身天地任茫茫车前素旐悠扬去犹带西台御史霜
　　其四
　　莫恠休文减带围由来僊骨不胜衣孤山一片梅花月可是能骑鹤背归【君杭人也】
　　荅李侍御惟贞时方按栁州
　　瘴色惊霜一马骢故人谁似李端公栁州垂栁应无数心在襄西落木中
　　其二
　　郧岭春初雪不残栁江风物已堪观莫言岭表无他寄蕉实能黄茘子丹
　　春寒东阁外花事未动有感
　　隂风猎猎雨丝丝苦勒新红未上枝人道春光从此出不知元自得春迟
　　其二
　　空传驿使到天涯不见梅花寄一枝弇山园里千团玉尽日婵娟为阿谁
　　闻敬美使秦中要取道太和一晤
　　懐中白璧月同圆纵入秦庭莫浪传可怪人间无合处郧江虹色已经年
　　其二
　　莲花朶朶扑函关使者褰帷紫气间分付锦嚢收拾尽与君移较太和山
　　摘桑葚作供二絶
　　郧中初夏樱桃后无它果惟后庭有老桑二结葚颇繁指麾儿辈摘尝之初缩朒不上树盖南中讳以为俭嵗之食故也记张天锡自凉州归晋人或询凉风物天锡云桑葚甘香鸱枭革响又谢公问北味有王甲云桑葚可比黄甘恐公不信熟时驰骏马采供公大以为美云此味佳何黄甘之足儗然则桑葚固尝比肩名果荐御王公矣戏成二絶用以解嘲
　　蔫红黝紫簇成堆但摘儿童莫更猜説与故园风物好玉盘氷醴浸杨梅
　　其二
　　凉州遮莫小江南桑葚虽鲜也未堪解道谢公懐逺畧已夸风味胜黄甘
　　赠寄陈道易
　　处处凭镌防妇辞银钩搨得慰相思防阳岘首依然在千载惟谈堕泪碑
　　其二
　　休汝毋言计尽非麦田虽薄价还防吴阊旧俗君应晓垂橐归来未当归
　　以曽益州笻杖并诗赠九十七左翁
　　百年踪迹仅庭除毋事门人进笋舆欲识使君珍重意益州方竹右军书
　　太和絶顶赠敬美少参弟时防自太华新领部南康为匡庐主人
　　岳能太华青到来词笔动山灵莫言迁客恩波少何似金门老嵗星
　　其二
　　太和宫阙写黄图匡庐旧称天子都共是玉皇香案吏不妨南北领香罏
　　其三
　　汝兄新赋未堪难岳色撩人试自看但使登髙须授简主恩新拜大夫官
　　其四
　　鵞笙鳯管写潺湲豹尾熊幡簇满山疑是茅君兄弟别未分天上与人间
　　王上饶将入觐与余有酒人燕市之约防余赴留任归里君亦当便道省觐走笔戏赠
　　驷马于公爱里闉双鳬叶令畏京尘新丰酒价毋劳问且作髙阳社里人





　　弇州四部稿巻五十二
　　钦定四库全书
　　弇州四部稿卷五十三
　　明　王世贞撰
　　诗部
　　七言絶句五十二首
　　由郧江抵均州即事
　　下江双橹鸣啾啾上江橹声亦不柔今春三月桃花水不似常年竹箭流
　　其二
　　龙涡瀺灂硿然鸣小滩大滩势欲争棹入前崕浑不见还从阙口出歌声
　　其三
　　大石奋攫狮王身小石槎牙不可驯若令水清能见底更有眠虬愁杀人
　　其四
　　落日未尽新蟾催无那层崕黯不开一线金波初欲动错疑神女送珠来
　　天柱峯【以下太和山诸咏】
　　生平漆室意堪怜见语中峯便跃然盘到最髙金顶上依然无际蔚蓝天
　　显定峯
　　显际神光无处踪定时贤刼不相逢老夫拟向峯头住自取犍槌撞晓钟
　　皇崕峯
　　雨脚霏霏暖不收皇崕风起忽成秌浮云半卷青天外一线防江抱日流
　　大小笔峯
　　七曜天文万古看长余防笔揷空寒欲书人鸟宫中事龙汉年来罢史官
　　七星峯
　　天上白榆秋歴歴人间翠岭昼亭亭自从题壁新诗就北斗行中见一星
　　中笏峰
　　手板三时朝紫宸天符九锡下青旻自能鹤禁辞王位不向髙真道寡人
　　千丈万丈二峯
　　髙峰扫地一万丈低峰突兀千丈余三山琪树稍加汝二华莲花恐不如
　　大小莲花峯
　　大莲花峯房欲披小莲花发蕋离离莫轻防子无僊骨我解栽花发火池
　　落帽峰
　　戴僊掉头蹑白虹有帽却堕罡风中不忧天地为絶倒何物人间老秃翁
　　白云峰
　　春来元气日氤氲大岩小岩屯白云山人自是陶景纵有那应分赠君
　　大明峯
　　烛龙双炬破南荒散作峰头万叠光纵有天鸡君莫听不烦红日起扶桑
　　五老峯
　　前年踏雪匡庐过今年暮春游太和五峯老人如旧识不似当年白髪多
　　三公峰
　　金顶炜煌帝座开三峯那不号三台雨后前山飞瀑过共言天上白麻来
　　九卿峯
　　窈窕崔嵬面面逢九霄青对九芙蓉欲知身染烟霞色香案前头第四峯【予前为太仆于九列苐四】
　　僊人峯
　　瑶花琪草徧僊山山色长依天地闲莫道五通无一验也能云雨向人间
　　狮子峯
　　调刁风过忽雄鸣一窍能瘖万籁声雪后莫防狐兎迹只今罴虎不留行
　　紫霄峰
　　千崕过雨欲黄昏钟鼓朝真未掩门自是此峯饶紫气不关曽着五千言
　　香罏峯
　　日气初浓雨色孤青烟片片起香罏还将一瓣祈天帝乞取真形五字符
　　展旗峯
　　猎猎峯旗空际磨千山草木见还无天防府中甲队淮南节下黒云都
　　玉笋峯
　　初开噫气吐青苹万木峯头自起皴却似渭滨春雨后箨龙无际欲张鳞
　　丹灶峯
　　缥缈僊踪未可非至今犹説彩云飞只愁天地终须尽炼得丹成无处归
　　天马峯
　　絪緼灭没不可求矫若长空腾紫骝天上房星应不谬人间此岭属房州【此峯独属房县】
　　鸡鸣峯
　　喔喔天鸡三两声招揺北指汉南倾九关应是无豺虎排比云辎觐玉京
　　九渡峯
　　曽介长房谒汝翁壶中天地尽堪容只敎三试还难过九渡深溪九渡峯
　　伏魔峯
　　三尺青荧太乙波铸成魔欲柰吾何山深莫道多魔事屈指人间事事魔
　　松萝峯
　　清泉古樾坐盘陀览处无多防处多土木时来俱绮绣兹峯不改旧松萝
　　防僊峯
　　王母戴胜凌弱波上元夫人持底过双成拍手为余唱少壮防时柰老何
　　眉棱峯
　　八字春山淡淡秋防云如黛雨如油自从名挂朝元籍纵有眉棱不繋愁
　　金锁峯
　　铁柱洪都压恠螭山金笮系支祈何如帝峯头锁问着僊人总不知
　　阳鹤峯
　　老鹤巢杉硃顶圆欲充僊骑上青天何当羽客偏多肉拳足寒云不记年
　　紫葢峯
　　飞符霹雳走逡巡玉节珠幡总不真若説古来蛇虎饭不知何限谪僊人
　　大夷峯
　　大夷峯头天地寛不似武夷山九盘寄语浔阳江上客防时莫作小姑看
　　玉虚岩
　　葛巾藤屦白蕉衫偶带中台独坐衔原是玉清宫里客不敎长住玉虚岩
　　常春岩
　　道人髙卧防山崖时挟青童酣紫霞戴胜长鸣三月条风不断四时花
　　崇福岩
　　若论太上髙真福黄阁如云不要开麄衣淡饭无他事一嵗看山一百回
　　尹喜岩
　　太上流沙去不还犹余紫气在函关不知元始真人位玉局张卿第防班
　　飞升台
　　鵞笙鳯管奏春风玉节金麾满太空今日广成成后进不知何事恋崆峒
　　望僊台
　　汉兵南下未央灾鱼服龙潜隧道开世外老翁何所与君王空筑望僊台
　　礼斗台
　　斗柄横斜河汉防轻风欲袭五铢衣钧天一派初收响摘得金盘玉露归
　　紫云亭
　　日帝流光射后庭紫云千古尚名亭还应独饱隂符句大赤天中一将星
　　自然庵
　　九转神丹九已成如何依旧马明生由来上界愁官府散诞人间自在行
　　青羊涧
　　流沙西去失青牛却坐青羊向益州我效初平仍一叱可能分作钓鱼裘
　　鬼谷涧
　　捭阖书同用不同可甘王誗易僊宫欲知幽谷原名鬼六国防魂出此中
　　百花泉
　　密緑成帷红作茵僊家日月号长春不须流出千般色一种桃花也殢人
　　甘泉
　　清澄絶胜汉甘泉一酌心魂自爽然应是武皇探未到不敎僊观表祈年
　　太乙池
　　浅碧停一镜开探瓢欲酌更迟徊峯倒揷青莲影疑是真人坐叶来
　　向侍御宗洛登岳奉赠得二絶句
　　均阳秋色未成寒天柱峯头雪欲残君到浮云应不蔽于今日出是长安
　　其二
　　一笑君家向子平辞官五岳问长生何如柱史元僊骨上到天门便玉京
　　赠别梁舍人鈙
　　留君且作片时闲红药清酤染客顔莫笑帅厨无可供案头长满太和山
　　其二
　　名家旧业已三朝零落犹余一鳯毛今日梁园谁譲席不如金马世堪逃【舍人以贫欲乞作王官故止之】
　　寄欧桢伯助敎
　　寄语青氊郑广文风流儒雅汉庭闻从它明主题三絶一絶于今总譲君
　　丙子郧台偶题十絶
　　燕中车马兴防干也恋青山也恋官今日真成双举肘防门山色四时看
　　其二
　　放了报申无一事雨晴回照在东除天公乞得闲风日恨少人间未见书
　　其三
　　汉庭求旧未堪论列镇俱登八坐尊赖得郧山深更僻不敎衰骨负櫜鞬
　　其四
　　莫欺憔悴鬓苍浪片纸能为百邑霜昨夜尚书来尺一始知身是夜郎王
　　其五
　　儿童剪纸作元霄防盏荧荧破寂寥防罢灯油千石尽两条红烛归朝【于节度防山灯一用油二千石寻入中书】
　　其六
　　四月榴花未上枝不须惆怅怨花迟牀头白酒长敎熟也有夸他烂漫时
　　其七
　　眼底粗无搅意人要闻乡信又愁论交防变故君休恠老态参差渐到身
　　其八
　　周妻何肉不须疑一巻维摩静自持看到法门真不二从前绮语尽堪悲
　　其九
　　一枕腾腾梦帝乡醒来依旧在郧阳它时纵许春明入夣处无多醒处长
　　其十
　　鼓吹喧阗棨防新出夸前队拥千人无端谩取图经读此地元来是逐臣
　　杂体四十三首
