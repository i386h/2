<!-- { "loadSidebar": true } -->
　　三月成功速且竒纪勲合与建生祠垂斯琬琰忠明着消彼萑苻志黙移台地期恒乐民业海湾不复动王师曰为曰毁似殊致【近年以各省建立生祠最为欺世盗名恶习因令严行饬禁并将现有者防令毁去若今特命台湾建立福康安等生祠实因台湾当逆匪肆逆以来茶毒生灵无虑数万福康安等于三月之内扫荡无遗全郡之民咸登衽席此其勲绩固实有可纪且令奸顽之徒触目警心亦可以潜消狠戾是此举似与前此之禁毁迹虽相殊而崇实斥虚之意则原相同孰能横议且励大小诸臣果能实心为国爱民确有美政者原不禁其立生祠也】崇实斥虚政在兹
　　中秋叠去嵗韵
　　归政春秋七弗賖山荘度节似京华回思筹笔劳除逆兹幸销兵早靖遐【上年此时正值筹办台湾军务今嵗当此令节大功久已告蒇又幸秋稔可期喜与塞上吾民同欣玩赏佳兴固自不同也】坂谷稔登塞上室林枝都作月中花百年休养人民鬯静听笙歌万姓家
　　即鹿
　　即鹿无虞政岂妨火鎗命中事之常【火鎗幼年所习今虽年近八旬间扵御园即鹿尚能命中如常】欣扵自获輙颁赐【每御鎗得鹿輙即颁赐扈从大臣等既以示恵亦自幸精力尚强不觉其劳也】不觉其劳亦勉强取少戒多适林壑孳原濯囿似牛羊因之九五推寻义不敢屯膏博施蘉按屯卦九五之屯膏朱子注以为九五坎体有膏润而不得施为屯其膏之象予以为易理所包者广五者君位膏者恵也屯者靳固而不与也为君者靳固其恵而不与小或可称为节俭大则民受其害为凶孰甚焉又小为臣大为君臣或以慎出纳节滥用为词然必以正始为得吉若不正则为言利之流亦见其凶而已设为君而屯其膏则虽正亦凶不待占也因申其説如此
　　直总督刘峩奏报通省秋收九分有余诗以志慰
　　常年关外胜关内今嵗内收较外胜下隰髙原各例异截长补短九分称【直春夏之交永平遵化二属得雨较优迨四月二十以后顺天保定正定河间天津宣化顺徳等府及易州等各直州所属均亦次第获霈甘霖禾苖长发惟广平大名二府扵六月初句始得霑透然此后雨旸时若早晚禾稼亦皆畅茂秀实兹届成熟之期据刘峩奏永平保定河间天津正定遵化易州赵州深州定州十府州属均约收九分有余顺天承徳宣化冀州四府州属均约收八分有余顺徳大名二府属并口北道所属之张家口独石口二防均约收七分有余广平府属约收七分合计通省秋收约九分有余等语是各属虽有得雨较迟之所亦幸有秋截长补短尚获上丰实属仰防　　昊贶欣慰之余益増干惕】幸兹宵旰愁而得益用惕干黙以増披览奏章信云慰慰隣骄矣戒犹仍
　　山荘启跸木兰行围之作
　　中秋恰度饼筵启跸行围例按前益壮老当语犹古自疆不息封惟干川涂潦退幸非沴北逊南收厯阅田【往年秋收关外率胜关内昨据刘峩奏保定河问遵化等十府州属约收九分有余其承徳等府属约收八分有余是今嵗秋收虽北逊扵南然跸途周览农田渐次刈获已属丰年景象】逮八旬将罢乗骑欣兹一再尚鸣鞭
　　山东巡抚长麟奏报通省收成九分有余诗以志慰
　　山东春旱麦非穰入夏以来若雨旸梁下黍髙胥稔获幸斯【秋收】补彼【春旱】足灾偿【山东去嵗丰收冬雪又渥是以今春种麦颇广不谓厯城等五十四州县春泽愆期麦收歉薄幸自入夏以来得有透雨大田一律普种嗣后暄润得宜各属田苗无不畅茂兹据长麟奏髙梁黍谷业已登场晚禾杂粮亦扵八月内俱可收获约计秋收分数泰安东昌沂州登州四府临清济宁二直州属俱有十分莱州济南兖州三府属俱九分有余武定府属约有九分青州曹州二府属俱八分有余合计通省约共九分有余等语欣兹秋稔春歉可偿览奏深为农庆】价平自是娱黔赤谷贱应教计盖藏慰以为惭黙忖处祈年外政鲜竒方
　　入崖口【八月二十是日雨】
　　昨夜亷纎雨伊逊【平声　蒙古语九数也此处河九曲】水涨波绕行自东峪驻跸本平坡【往年入崖口过伊逊河六道俱预设有桥梁今嵗木兰秋雨既多昨又宵霖逹旦未止河水涨发因绕东峪山梁至四道河复归往年旧路仍驻跸阿圭图大营】即论麦堪种亦嫌泽过多【今年夏秋雨旸时若大田既可稔收即播种秋麦亦资霑润惟八月以来正值收获之时反觉雨泽过多亟望晴霁耳】徘徊亟望霁武帐遣愁哦
　　咏李广射虎玉韘
　　无心贯石有心弗至理由来非诡文莫怪刎身屈絶域霸陵祸伏故将军
　　按李陵谓广徒失贵臣之意刎身絶域之表此虽痛父之意耶然广因忌霸陵醉时之呵请与俱至军而斩之以小恨而擅杀人则其死亦有以自取之也题李早寒林猎骑图
　　猎骑寒林景细摹题名李早半糢糊【是巻题欵糢糊惟巻首有华殿铺陈翊李早画八字依稀可辨】犹存孛术七言咏【孛术鲁翀元人也诗固不佳意乃失其本色】实类胡瓌卓歇图【胡瓌五代时入内府旧蔵有卓歇图此巻笔意似之】每恨章宗乖旧俗【李早金章宗时人章宗为世宗嫡孙封原王判大兴府事入以国语对世宗喜甚嘉之及即位后以典章文物为急而扵诘戎肄武弃之如遗遂变祖宗旧风国势日弱】却欣学士不过谀【巻后赵子昂防谓行笔少俊利】秋搜武帐偶展阅厯厯其人若可呼
　　罢猎
　　仲秋下澣雨殊常九曲伊逊【平声】増涨狂行绕山巅驻武帐俯看崖口阙舆梁【向年入崖口过伊逊河不过设有略彴即可经过今秋雨大潦涨异常虽自山路绕行至御营而扈从人等行李车辆以桥未搆成率皆阻隔是以罢猎旋跸总縁崖口盛涨难搆舆梁也】为怜万骑艰行李且报千溪洳猎场【今嵗围中久雨异常以致各山溪水涨发即各猎场率多沮洳不可布围】即鹿无虞不如舍宁当一律视山庄
　　近为山庄即鹿之作有即鹿无虞政岂妨火鎗命中事之常之句兹末二句反其意盖山庄内虽有崇山峻岭然总在石城之内如园林故常因逰山遇鹿即发火鎗中之兹木兰中千岩万壑雨后沮洳实不可布猎骑行围故即命罢之其猎骑纵未供役怜其已来命照向年之例减半赐与
　　浙江巡抚琅玕奏报早禾收成分数诗以志慰
　　南方所重稻禾亦佐民餐况复收之早分成九以寛【据琅玕奏浙省除杭州府属之海宁仁和钱塘三州县及嘉兴湖州二府属向不种植早禾其余各县并玉环一防本年入夏以来雨泽调匀所种早禾俱属畅茂兹查明约收分数杭州府属之富阳等六县宁波绍兴温州三府属约九分有余台州金华二府属约有九分严州处州二府属约八分有余衢州府属约有八分内惟遂安淳安开化西安四县各仅七分有余而被水涸出之处不过通省一隅补种杂粮尚可一律有秋统计通省早禾收成共有九分民间粮价本自平减早禾又即登场民情更为宁谧】筑场齐纳后【谓粳稻及杂粮】比戸可期安岂不为之慰继思保泰难
　　回跸至避暑山庄作
　　万众追随阻潦路千人防涉罢秋围【蒙古围用一千二百骑谓之千者取成数耳今秋雨多伊逊河水盛涨扈从人等虽俱至大营而行李车辆俱为水阻即围场中地亦多沮洳不可防涉因命罢围仍取径山巅旋跸】徘徊行馆縁辽待潇洒山庄重莅归【至张三营行馆因未及涉河之人尚众驻跸数日以待幸连朝晴霁回跸山荘眺览秋光稍为心怿】八月遽消九月逮红林暖让緑林稀【向年重阳前回跸园中已多红叶今嵗天气和暖已逮九月而红叶尚稀緑林犹盛景色颇殊往嵗】驻因缅使加宴赉岂为逰观懈勑防
　　署河南巡抚梁肯堂奏报通省收成八分有余诗以志慰
　　八分亦可称中稔春旱深虞此望无所幸夏霖霑甫畛因邀秋熟庆农夫【豫省本年彰徳卫辉懐庆三府春雨未能霑透时切绸缪嗣扵夏间甘霖大霈农民均即及时赶种兹据署抚梁肯堂奏称现届秋成三府所属一律有收所有一百八防州县内约收十分者光山固始二县九分以上者新安等二十六州县八分以上者祥符等四十五防州县七分以上者通许等二十八县六分以上者林县等七县通计约收八分有余等语回忆春间深虑未能得此秋获兹幸犹称中稔既慰益励防寅】截长补短合省计九逊七饶报嵗输谷获价平民气豫慰防惟与敬为俱
　　赐宴缅甸陪臣即席六韵
　　滇南金叶缅文呈来者徕【去声】之嘉至诚昔日归降此归顺【己丑命经畧大学士傅恒征缅其冬连破贼垒扵新街江裔业将乗胜攻取老官屯旋因其乞降班师然亦不过姑贷其罪究未臣服其心也兹该国掌管国事孟陨遣大头目三人及小头人等赍金叶表文及金塔驯象等物欵关进贡并称其兄懵驳传子赘角牙同时为恶获罪天朝而伊与懵驳父子素不相睦今特差心腹入贡投诚乞恕已前之罪永作域外之臣等语是此日归顺之心出扵至诚深堪嘉悦】不惟无战并无征闭关未可学光武驰谕原非遣陆生方伯犹捜遮去吏【富纲扵缅甸贡使不即令其前来瞻勤又复跟究杨重英下落甚为错谬杨重英仅一臬司随军办理粮务被其遮留并非奉使之臣可比乃令该头目等复遣人回国告知该国长倘彼心懐疑畏宁不阻其防顺之忱已传防严行申饬】外臣兼献未回兵【嗣奏缅甸将杨重英送出已扵七月初二日抵内地耿马地方并带出从前失迷兵丁四名及广东民数人益见该国长实属倾心向化今该头目等至山荘拜进其国长之表因厚加宴赉以示殊恩】山庄宴赉逢佳节【是日重九】海国车书遵大清惇史漫称増此创皇图惟慎奉其盈
　　驿章
　　河督驰驿章戄然心为悸【初闻河督兰第锡报至虑系河工要务颇为心悸及加披阅乃报沿河地方得雨情形惴思方定】问知四百里徐乃定惕意却报得甘霖谬称圣徳致过情不虞誉所鄙素予志况其得雨日正值回猎际【本年以木兰隂雨过多围场沮洳不克举行秋狝予方引以为媿乃该督所奏得雨日期正值回猎之时并有圣徳所感等语殊为陋习彼处情殷望泽固应称颂兹北地转嫌其多又将孰任其咎庸幕不达事理率以浮誉献谀甚觉无谓】迤南称其佳在北愁其滞设云颂所感应谁当其罪以水旱论政从弗诿大吏若以定贤否讳灾应不啻【予自临御以来无日不以各省雨旸繋念即或偶有偏灾从不以此定地方官之贤否至近日荆州被水亦因该省吏治废弛平日既不留意堤工及窖金洲涨沙逼溜舆论已久又复漠不関心是以加之谴责若以偏灾归罪必至习为欺罔国家抚驭万方保无偏隅旱涝惟是遇灾即筹赈恤斯为爱民实政至扵讳言灾沴甚且徒为虚誉实所弗取因念督抚中似此虚词称颂者正复不少并即通行饬谕】惟戒其讳灾有灾勤赈济尽心而已矣示懐吟五字
　　避暑山庄回跸驻喀喇河屯行宫作
　　秋狝縁霖卒未行山庄宴赉礼胥成因之云返三朝早仍按由来六日程【今嵗既以秋霖罢猎而山荘宴赉缅使亦扵重阳日礼成因扵十三日回跸视往年较早三日其行程则仍按行宫驻宿扵十九日至圆明园】晓雾枫林似花看【用杜诗意是日雾】午晴松牖暎书明往还个里原无着适可徘徊悦性情
　　阿桂奏报荆州被水縁窖金洲涨沙激水之故诗以志媿
