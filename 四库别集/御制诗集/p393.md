<!-- { "loadSidebar": true } -->
　　虚室翠微巅搆来已阅年春秋足风月朝暮纳云烟地迥村墟见节临景物妍相将祠太乙总是为农田
　　题任仁发调良圗
　　巨鼻于思立大宛名驹牵出牧平原细莎齧龁随其性岂在金羁玉辔繁
　　上元前夕恭侍
　　皇太后观灯
　　桂魄将圆尚未圆承
　　欢伊始节宵前惟欣
　　位得禄兼得端识
　　福绵夀益绵糺缦云中扶
　　玉辇煜煌火里看金莲数【上声】当行乐箕畴九祗惜丁丁漏数【入声】传
　　题和阗玉负担圗
　　步担何尝畏苦辛野桥溪水石磷磷求师大似叔荣往千载犹传玉様人
　　倪瓉溪亭山色
　　山是九龙溪号梁一亭千古占烟光乔柯阿那嘉阴处缱我遥情卒未忘【帧中题者一为晋陵吕敏一为星沙夏瑄并有忆梁溪锡山风景之句】
　　题徳生轩
　　天地德谁表端知表以春试看普生物还戒自开人【庄子开天者徳生开人者贼生】讵在色争丽欣觇意已新更因懐大寳箴语缅唐臣
　　敦素堂四咏
　　素月
　　又是新年初度盈徘徊素质照东楹银花火树那増丽古往今来不改明赋爱谢庄能指要【谢庄月赋素月流天】诗传李白善研精【李白诗渌水净素月】碧天碾过无留迹谁得形容通体清
　　素氷
　　小小方塘不是湖平平恰喜素氷铺一时漫论消兮结万物呈来有若无便尔丹青色难着可怜鱼鸟望成孤书堂虚朗疑何似特似临阶置玉壶
　　素琴
　　不教司设尚珍华素荐乌琴雅称【去声】嘉古器何须寻緑绮断纹也似缀黄麻成音自引松风入和曲惟闻瀑水斜失学未曽解操缦有弦笑亦类陶家
　　素鹤
　　松下素羽翩禽中谁更许称仙以无梁稻无笼槛得任飞栖任食眠瘦矣方堪入画格逸哉何不可诗传溪斋四事成佳契返朴吾犹慊未然
　　雪晴
　　地暖雪融不见山寒素积宜看怪底洛阳才子独称妙在林端
　　题米芾云山圗
　　元章墨戯已罕见设色更少如晨星三尺小轴具千里滃云犹白山犹青过雨水若下巫峡乗风帆疑去洞庭石渠久弆搁吟笔展玩兴到捜杳防翰臣题识宛在帧恰似品古谈西清【帧中张照跋语论芾神格及画家派别甚详】不须今昔感芥试看圗中流者自流停者停
　　上元日雪
　　霭霭春云傍午低祥霙遂布上元禔日韬赤御如谦让风定紫澜益配藜髙下漫空先栁絮消融落地作苔泥田功节景须资助滋觉欣兮滋畏兮
　　上元灯词八首
　　今嵗上元真上元年前三白沐
　　天恩耘空莳朽春工鬯走电奔雷火戯繁
　　飘空时玉又占丰地暖落来旋旋融却见西山防髙处巃嵸素映万灯红
　　延楼西向瑞霙飞楼上凭观奉
　　圣徽襍技毕呈刚入夕满园齐放百华辉
　　玉墀扎萨共聨茵又有西来霍罕臣丹凤楼前分幕坐调停笑彼费精神【唐书突厥传元宗御丹凤楼设宴突厥使与苏禄使争长突厥使曰突骑施国小本是突厥之臣此以苏禄为突骑施是否已不可考苏禄使则曰今日此宴本为我设云云夫外夷争长固事之所有亦在朝廷有以节制之耳然苏禄在海南突厥居漠北所谓风马牛不相及乃曰本是其臣理所必无史氏记载荒诞类此者多而唐家东西设幕以调停之亦殊可笑矣】
　　东鲽西鹣奉大清何当梗化有南瀛北风吹送万声礟一瞬攻平阿瓦城【火戯中俗有礟打襄城之谚】
　　祗以乗时奉
　　慈豫原非对节恣嬉娯漏传甲夜绮檠下却问军章到也无
　　不月何妨雪与宜閙中原可入精思试看万朶千重灿祗在星星一防时
　　春宵三五乐春台征缅千军尚未回此夕西楼倾耳听防音愿共爆音来
　　上元后一日小宴廷臣得诗二首
　　上元共庆六花翩例宴还开翼节筵却以暖成酥雨细何妨暗度玉蟾圆谁陈即景于宫语式咏依蒲在镐篇漫拟浓阴孤夜色光辉待看万灯燃
　　几得如斯春雨早同堂同志有同欣湿衣不见和烟袅泽壤均霑协气煴逺峤依然看积雪明庭于是卜需云允宜欢防酬佳景却正心萦防报闻
　　题刘松年补衲圗
　　应真闲理线和鍼慈氏以来补到今我偶观圗别有防仲山衮职念常钦
　　读龚遂传
　　卖剑令买牛卖刀令买犊千古传名谈此义欠三复卖必有买者刀剑仍齐俗力耕果谁是何致有积蓄设曰售他方道逺舂粮宿以隣国为壑亦非王政穆王生所教言天子悦谦牧日日不相视悤忙醉相告少卿本通政明经蕴以夙数语谁弗知奚待彼私淑马迁已好竒孟坚继其躅不如斯者多史策诚难读
　　含经堂即事
　　又落阶前几叶蓂温暾曦影晃櫺卑宫岂是吾无间陋室斯非徳未馨横策欲观几欣净舒牋待咏笔还停一篇无逸犹慙若何况五三及六经
　　蕴真斋
　　道筦天倪自有端书斋触目入澄观恰如万物含韶际真意应从蕴处看
　　静虚斋
　　得静贵含虚集虚在主静互发亦交资如镜光相影于顔则四勿于曽则三省无为而有为讵曰空寂境
　　松簧馆
　　落落乔松拔百寻坐来爱听戛风吟岂同尘世宫商调自是广寒法曲音
　　尊行斋
　　书斋择语额尊行董子天人义实精自觉望洋而叹若安期光大与髙明
　　燕九日谩题二絶句
　　西山雪积防髙层雪后风寒亦实应苑监烟花教【平声】罢设今朝真个是收灯【向例燕九日尚有烟火过此则收灯是日以雪后风大命罢置】亟待征南防报驰颇无闲绪赏灯嬉星桥火树停婪节赢得澄懐坐片时
　　降旨昨年征缅官军所过省分各赐十万金以示体恤滇省则仍如去嵗例所过州县及永昌府属全行蠲免正供诗以志事
　　缅防昨弗靖有征不可恕三千发禁旅撰吉从京去供亿动正帑毋累闾阎遽惟是途阻修有司恐迟悮夫马出乡间岂免稍资助咨询各督抚兹始悉其故豫省经理善原知津贴数八万六千余民蠲佐和雇余或称减斯余或称不预【朕以各省供应兵行正帑奏销之外必有闾阎帮贴之事因降旨各省俾据实奏闻兹方世儁覆奏湖南所用民资实数八万四千余定长奏湖北省则五万五千余方观承奏直省止一万五千余皆较河南减少而良卿奏贵州省俱由乡保措办地方官不预其事无凭稽覈夫地方官不预则蠧役侵蚀必益累民当经批饬交议并通谕各省】减斯苦官赔不预利役蠧均非诚实心体予勤恤虑絜矩有良方各赉十万足举多尚过之于与戒靳固仍令善承宣实恵被黎庶滇南例去嵗全免今年赋奠外先安内国帑正充裕俾民不知兵如从袵席度伫待大功成佳音传露布
　　沈徳潜具折起居并进张择端清明易简圗诗以答之兼赐葠资頥养引年也
　　开春达南音食履悉如意指屈阅五年眼望登百嵗岂祗儒林宗实是熙朝瑞起居先【去声】名迹清明圗简易考证既精覈失藏详所自曰此世希珍允宜弆清閟希珍讵此哉席上卿曾备林下乐期頥论文常有寄引养佐遐龄灵葠用颁赐尚当补咏圗【徳潜具折详陈此圗失藏考据而未题句因谕令补咏寄来装池】艺苑传盛事
　　咏古铜如意
　　曲琼一握数千年曽落天花满四筵金错子孙永保用逮今保者几家迁
　　题金廷标仿女史陈书画册叠题陈画韵
　　仿教金画存陈画【尚书钱陈羣进其母陈书画册命金廷标仿成此本仍书题陈画诗于各帧中】又已今人作古人【时廷标亦物故】枯木疎筠相映处不言传得赵家神【陈画葢仿子昂仲姬合作意】
　　右古木脩篁
　　乡味那论不素飱緑菘红卜带霜根摹圗亦可娱朝夕真迹还教付子孙【陈书画以其家传遗迹为题句还之】
　　右萝卜霜菘
　　果熟垂垂欲重枝依依闲鸟称【去声】栖迟贪利喙且弗下朱颗看如有爱斯
　　右仙果珍禽
　　世味何须论苦甘果成花落义堪参谁能熨齿供清嚼防里常留佳种三
　　右杂果【杨梅　枇杷桃】
　　圗成一日几摩娑睡趣偏饶醒趣多自是画家具深意漫从李迪较如何【书画谱称李迪亦工画犬今石渠寳笈所藏有韩卢圗巻是迪真迹】
　　右眠犬
　　虫谱禽经凑合竒翅黄相暎尾红丝蝶真花幻曾何别识取其名未命时
　　右蝴蝶凤仙牡丹
　　诡石之旁柏郁森相交以淡两无心爱听天籁从空落虚窍乔枝解和【去声】吟
　　右怪石古柏
　　有蟹有鱼复有鰕琳塘游泳浪生花春溪淡淡都无意付与诗人赋物华
　　右春溪水族
　　有梅相伴不为孤况复横溪印夜珠便是林家足髙致知当未肯嫁其逋
　　右梅溪
　　编竹为篮花朶装红红白白鬭寒芳喜他仿得十分韵似觉喷来一段香
　　右花篮
　　闻山东河南得雪志慰
　　一日同闻雪两霑更竒同日雨连纎【京师山东河南皆于上元日始雪而继之以雨两省奏报恰同日而至】新波应益大河溜积素还留泰岳尖未惜皇都灯月负实欣甫野麦牟占繁滋春泽渥遐迩惕若持盈冀福谦
　　新正万夀山清漪园即景二首
　　灯节方过閙山园试揽幽緑生湖水面黄重栁梢头暖气飞轻蠓春波集野鸥化工能醖酿先作淡烟浮种树不觉长阅时看即殊心知嫩条放指待细阴铺物物出春意方方入画圗凭窓未能黙便与一操觚
　　再题恵山园八景
　　载时堂
　　春来万物畅生生便廑民多隅向情偶坐书堂知有愧载时敢曰象天行
　　墨妙轩
　　防缀亭轩学恵山胜他墨妙萃斯间已嫌腕力难摹古过眼云烟更少闲
　　就云楼
　　防山常峙防云流山脚就云恰有楼动亦非纷静非寂羲经易简理相投
　　澹碧斋
　　小池氷解作波光新水溶溶緑带黄防合临隄夸一色生稊踠地蘸枯杨
　　水乐亭
　　不属八音具八音泠泠清响静中斟前巡诗思分明在疑向若氷洞里寻【恵山寺右首有若氷洞】
　　知鱼桥
　　负氷才解尚矜鳞画水浮潜意趣新庄恵是非嫌语絮请防者个早知春
　　寻诗迳
　　石门云径倚松开屧步无尘有緑苔试问今来缘底事答言端为觅诗来
　　涵光洞
　　幽洞能生虚白光坐斯神谧意无忙更因防得南华旨止止之中有吉祥
　　霁清轩
　　石溪过即陟嶃嵒絶顶书轩迥不凡一片霁光铺旷野三间清赏俯崇岩庭阴那碍苍松盖几馥还欣緑字函若谓青莲朶上置别传兼可悟华严
　　清琴峡
　　引水出石峡挹之若清泉春来发新波泠泠泌泌然峡即琴之桐水即琴之不借攫与醳六律于是宣谁欤为钟期自谱髙山篇
　　邵窝
　　翠微山之阳结搆颇不多固以朴雅胜名之曰邵窝抚树亦笼烟俯水亦生波中宜注羲经乾元鬯春和康节着妙诠望洋叹若何
　　云松巢
　　不常到故偶来欣转笑何须搆筑纷记得种松初拱把乔柯今亦解藏云
　　题汉玉璧
　　一片白琼如满月绛云绀云蒸漨浡地下何年伴仙骨由来瓌宝弗终没出土仍为世间物斮絮之言人性拂不如亡欲理昭揭
　　黒豹
　　黒豹居南山闻善隠雾雨而何炳蔚姿忽失林峦处谁欤即谷获初生餧以牛乳渐长成驯习乃不异猫犬一绳引之随人行摇尾求食指使听亦弗牢笼资槛穽报任安书有名言吾因悚然慎刑政
　　题张宗苍山水
　　了了疎疎笔法浑浑淡淡神情逺山望若无色近水落疑有声古屋主人何往空庭野鹤独行拈毫朅尔题句抚迹又寄闲评















　　御制诗三集巻七十
　　钦定四库全书
　　御制诗三集巻七十一
