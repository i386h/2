<!-- { "loadSidebar": true } -->
　　盛子金陵来语语甘小巫能令陆平原不敢赋三都防笔徤秋鹰锦囊压奚奴暮寻华阳馆眼醉天糢糊莫逐时名去人言多自诬
　　江黄二州谒白尚书苏端明祠有感
　　白傅佐浔阳匡庐落其手苏公谪宜黄游踪寄樊口物情岂相为天意良不偶挥泪对青衫垂腰厌黄绶是时二公年四十加八九飞腾在俄顷纶綍相先后而我同兹嵗楚宪起南亩却顾所佩章叨窃惭已久椒浆荐落日余沥自为寿髫年弄笔墨老至忘其丑颇谙游戏禅更贪声闻酒别业娄水傍嵗功良亦厚园多履道竹门种杭堤柳功名善愚人人生好自负造物亦苦悭安能令多取真乐随形无虚名背身有洛下醉朱唇天南揺白首明年定挂冠不蓄赵瑟妇以此叩二公公其黙许否
　　赠李方伯师孟
　　李君与余交好素矣庚午秋余忝晋臬君寔佐之寻以大防代余吴兴部今年余起家楚臬过君里为酒竟日亡何而迁广右藩伯则君所解之绶也然余乞休疏已前上矣感慨之余因成长句为赠
　　余昔游太原頼君佐提刑有酒不孤赏所吐皆兰馨北风吹晋祠氷作涕泪零及余吴兴政旧刃发新硎平阳许画一临淮实精灵起家再游楚值君方锦停谬脂岭右辖是君所遗軿官自雪鸿迹人如大海萍吴越代两政晋楚若一廷生平易觧官各若秋梦醒更有大竒事我谈君试聴太湖五百里中有两洞庭洞庭八百里中一君山青尔我长对之濙然双客星欲造即驭风云车防青冥安能傍尘世蝇聚袭膻腥
　　幡经台
　　西望幡经台萧条欲非故陶令呼不来谢监推不去逺公既以逺兹意畴能悟
　　三笑亭有感
　　昔闻虎溪笑谓已契无言及览般若愿犹觉有待烦青山不防头白莲腐其根净土何必归况乃思鴈门
　　答与防太常
　　故人尺一来字字皆肺腑谓余老善醉醉复多泄语甚醉解伤生泄恐终悮汝幡然指其口汝罪发可数奈何司出入废职媚其主兴至不我却机发不我阻口拜前致辞公言胡不伦趣死且百岐岂必尽饮醇不应北邙土日日埋醉人籍令畏语泄独酌仍杜门在耳不在舌可掩不可扪耳聴复大笑借官重于身何如归去来小酌松醪春耕钓一二翁杯斚三五廵小酌不损神小语不汩真珍重故人札赋此等书绅
　　助甫称疾以见父出访真阳有赠
　　鸿冥方自叹玉立见吾子离忧小语失往事深杯起僧弥固难兄万年那可死努力各加餐聨翮当此始
　　赠不二和尚
　　苦无道民好披缁礼远公劳师破吾执所破随亦空饭罢了无语趺坐苍山中
　　赠范丫髻
　　一瓢更一杖此外都不闻瓢还颍水月杖付葛陂云挥手防山顶却笑洪崖君
　　为李员外悼亡
　　矫矫双鸿鹄羽翼忽已分岂不念佳匹飘然辞浊氛君子怅独晤媺人旷何羣杂佩空瑶响流苏陈绮文清心余玉映丽质罢兰薰非乖庄生达尚挹荀令芬徴歌惜倾国流梦为行云去来杳难迹盼睐怳有闻亮无排空驭毫素表殷勤
　　挽歌【有序】
　　在昔文章之士多不待年昆冈一炎并命玉石何者良以泄造化之精则真宰黙仇夺人伦之标则物情自忤繇古逮今往往齐束薤露蒿里虚分贵贱一坏之土何所等差挽歌怆极平原达称彭泽然不过叹生平之不足悼大冥之无终而已彭泽龙蜕可谓实境平原鹤唳竟成虚谈至于文举长寝希毕万事灵运忍痛送心正觉中散顾影夏侯怡色驱使大雅以豁至怖虽称澹度难谓脱离今战鬬浡郁榱栋焚如天柱地维溃折至再而仆方蹈唯谷日虞触藩若使展转河清从容牖下便当乗理而归与化俱尽复何悲哉是故预探所遇以待叵测聊为三歌见圣贤莫度之限虽变亦常耳【丁已嵗识】
　　昭昭天宇日倐忽堕虞渊如何盛年子光彩中弃捐白日当再晨逝者不复还素旐纷前发廹我向重泉华栋自云浮甘此七尺棺子弟来相饯饯罢各言旋平生所著书往往留心肝妍蚩他人口已自不得言束髪悟生趋往复杂忧患但言身日短不覩身后先仰问巫阳师安能为我权
　　其二
　　丈夫事四方魂魄恋故乡今我胡为尔委命付穷荒临殁辞明去亲知不在傍寸桐为我车腐革为我裳魑魅为我御瘴雾为我粮蝼螘司门庭青蝇来吊丧鬼伴羣侏离与语不能详道逢司命君示我返魂方长跪告司命生人多患伤不愿复为人但愿长彷徉
　　其三
　　甲兵冠天来朝野靡宴宁背亲为王臣焉以辞国殇青霾吹荡翳金皷惨不扬贵贱并一时颅趾委沙塲日暮轮蹄尽乌鸢来啄创有手不能驱有目无精光朔风吹朝夕枯骨渐坚强家人具衣冠延我之北邙羽卫骖驔列空为存者倡两地竟谁真千秋浩茫茫
　　伤卢柟
　　北风摧松柏下与飞藿防词人厄阳九卢生亦长逝桐棺不敛胫寄殡空山寺蝼螘与乌鸢耽耽出其计酒家惜余负里社忻安食孤女空抱影寡妾将収泪著书盈万言一往恐失坠唯昔黎阳狱弱羽困毛鸷幸脱雉经辰未满鬼薪嵗途穷百态攻变触新语至词塲四五侠往往走余锐大赋少见赏小文仅易醉醉后骂坐归还为室人詈我昔报生札高材虚见忌自取造化余何闗世途事呜呼卢生晩竟无戢身地哭罢重吞声皇天有新意
　　张幼于庐墓
　　遥望白华山山石郁嶙峋中有白华吟吟声何悲辛之子怀永慸结庐在丘闉荆榛初往蹊松柏自成邻念彼长夜台痛此百嵗人挥泪循脩垅高恸逮萧晨晨猿无停和垅草不易春悲风吹北陆惨日就西奫重防稀生搆九陌絶幽轮音容旷不接志意邈难伸朝露夕自霜暮兰旦为薪愲结令中耗安能延子鬒非虞仲举讁冀全嗣宗真弧矢庶可扬竹素将不泯
　　九松篇
　　寒色无早暮冈翳重隂连蜷九松树偃蹇不成林上有含哺鸟啄血正涔滛念欲昼哀啼弹射恐见侵存为没者身没为存者心衔土塞东溟鲸波浩沉沉一弹塘上篇再弹履霜吟我欲竟此奏弦絶多悲音
　　防塟故陆丈吉孺
　　生世仅卅载旅殡二十春落日射空棺櫺宇尽为薪今朝一抔土始得返于真少妇竟华颠交友半已陈长衢连交鞅歌哭逓相因神气无不之焉问踈与亲
　　其二
　　游魂久已逝归魄从此始玉树埋土中悢悢不能已秋风怜空桑悲音縁谁起巵酒饭一盂寡妻代为子有友三两人聊与歌蒿里芳名良何益空尘世人耳
　　遣吊卢柟墓
　　昔骑紫骅骝翩翩游魏都緑醽呼明月踉跄堕氷壶倚醉别卢柟春草十二枯腰间黄金鱼久逐酒家胡魏节重入手雪亦侵头颅卢柟化为土遗骨知在无两女胜才人下嫁厮飬徒中原散遗集厯落照乗珠薄酹指焦峣若敖夺汝餔风吹英雄泪忽与千秋徂倘遇襧正平狂鬼晩不孤
　　哭王樗全茂才二首
　　才似习凿齿摧残称半人废同殷渊源咄唶叹踈亲到了力输命兼之惫与贫长歌士不遇为尔重沾巾
　　其二
　　五鬼烧车船得志仍跳梁二竖畏针砭挟防走膏肓书滛不成疗笔冢聊并藏古今失意事不敢问穹苍
　　悲七子篇
　　隆庆壬申初冬梁礼部思伯以使事访我还南海明年万厯改元六月余之楚臬过吴门文愽士寿承丧归自燕余徃吊传云间何翰林元朗物故寻访陆少卿子传以疾不能出见许太仆元复送余阊门王茂才君载至枫桥沈山人道祯抵金山乃别未几得家信君载别余之次日暴卒寻马宪副某以元复子传讣来余迁岭藩还抵九江遇张生复以思伯讣来冯防议某以道祯讣来葢四月余而六人者次第逝并寿承七矣夫七人者皆风雅士也后先与余游好乃不半嵗而尽失之能令后死者无戚戚也舟中小间每一念及輙为神防不胜子桓邺中之叹遂成一章以当一恸云耳
　　文翁信其真履坦物不隔许老初耿介晩负长舆癖通蔽虽互妨典刑尚可则元朗业任侠声酒恣所适翩翩梁公子养交不忘饰子传青云姿杜门事探索如何中天讁病使心志易沈生慕落拓王子工便辟此曹富词源兼多善酒徳年命一朝倾转盼成陈迹奄忽邺中论恻怆山阳笛神往形随敝人生非金石逝者不须臾存者亦瞬息安能使不悲长悲竟何益













　　弇州四部稿巻十五
　　钦定四库全书
　　弇州四部稿巻十六
　　明　王世贞　撰
　　诗部
　　七言古体三十四首
　　寳刀歌
　　予十五时目不知诗防经师骆先生为人作寳刀歌戯以漠字命韵予輙应曰少年醉舞洛阳街将军血战黄沙漠先生大激赏谓子他日必以诗名予谢不敏又三载举应天荐将计偕有鬻刀者因据旧语补之存一时故事耳不必计其词之工拙也
　　昆吾精鐡光灼烁不论风胡手中作涪江水淬明月寒汉冶风廻赤蛟跃锋尖七曜隠芙蓉匣里双环吐龙雀少年醉舞洛阳街将军血战黄沙漠记取衔恩一片心扶君直上麒麟阁
　　吴节妇吟【时节妇以秦氏子为后】
　　秦家女吴家妇东风吹折连理树霜摧树枯凛如故吴氏子秦氏儿东风吹长寄生枝但令枝盛何足悲儿能成名孙复显吴家鼓吹迎旌典五十余年影语身青灯白发不知春九泉下见夫君面犹是当时执手人
　　竹牕歌题同年周叔夜父巻
　　主人卜筑松江曲数武茅斋一牕竹主人之节清且素况与此君共朝暮婵姢蹙拂揺曙烟主人自为汲湘川寒颷夜雨天籁发主人行歌互相答踈影厯厯声珊珊入帘翠色秀可餐主人为主君为客倦鹤闲云各分席主人对君一撚髭世上小草吾何知谁道新篁发平地咫尺便有摩空势嶰谷裁将鸾凤音中山尽吐龙蛇气即看雨露天上来无数琅玕次第栽主人不乐何为哉袁履善惠芡实作鸡珠儿歌遗我走笔谢之
　　袁君赠我鸡珠儿为我更作鸡珠歌使我应接不能暇欲读废食且奈何问余旧游吴水隈菱芡贴水参差开吴中女儿娇可爱采得鸡珠和菱卖当时觧发林间卧顷刻便啖三千颗丹篚初倾厯落圆玉肌乍剥温柔露芳腴满中更可人坐令莲的无精神煑石太硬苦费齿鸡珠自是真僊饵一朝失足辞渔矶可怜方朔长苦饥明朝神武挂冠去知余不为莼丝归
　　华员外改南司马部分韵
　　华君自返苏门啸垂白公车待明诏司农税力不任愿得闲曹寄渔钓朝游采石访李白夕向金陵歌谢眺长安冠葢者谁子珥玉纡朱互矜耀龙颔欲结千嵗穴青春已随东去曜鹓雏髙逝腐防吓鹪鹩卑栖黄鹄笑君家学士亦如此碧山焚鱼尚年少
　　征西将军行
　　征西将军者大同帅周君也客从北方来谈周君填抚事甚详某喜而赋之
　　征西鐡冠双缦胡结发百战当匃奴虎头自是万里相猿臂能轻三石弧七更帅印控属国再踏王庭擒骨都白头据鞍偏矍铄赤胆悬胸何卓荦西河太守血吮疮防校尉躬持药负土亲填光禄塞絶甘不作嫖姚幕清秋气度刁斗中夜筹沙坐铃阁传烽一防若星流便凿防门上臂韝个个徤儿擐越练家家少妇砺吴钩争道鸿毛等微命共祈龙頟早封侯横行要赭天山色独立能高紫塞秋由来壮士矜才气耻学低眉事文吏儿女俱能道顔色公卿不见通名字万死常怀马革心一归羞作莵裘计天子临轩总第功赋诗谈檄尽豪雄谁更封侯并拜相李蔡为人在下中
　　寿宁侯故第歌
