<!-- { "loadSidebar": true } -->
　　鳯鸟曽闻此地过至今梧竹满丘阿政懐剪叶书周史却恨翻枝入楚歌金井月明秋影薄石坛风细晚凉多中郎去后知音少共负竒材奈老何
　　九灵山房图【为戴先生作】
　　九灵别业何年到聊作新图寄所思幽谷白云晴窈窕髙檐翠树晓参差辋川已入王维画韦曲仍传杜甫诗咫尺相望成万里卧游心事许谁知
　　二灵寺守嵗
　　守嵗山房逈絶縁灯光香灺共萧然无人更献椒花颂有客同防栢子禅已悟化城非乐界不知今夕是何年忧心悄悄浑忘寐坐待扶桑日丽天
　　元旦寄朝真宫诸道侣
　　穷隂残腊喜全消淑景新正觉倍饶一气挽春回厚轴五云扶日丽层霄媚时久厌银幡巧卜嵗深期玉烛调最爱羣仙持綘节朝真不惮九天遥
　　暮春感懐二首
　　杜宇声声唤客愁故园何处此登楼落花飞絮成春梦剩水残山异昔游歌扇多情明月在舞衣无迹防云收东皇去后韶华尽老圃寒香别有秋
　　四十无闻懒慢身放情丘壑任天真悠悠往事杯中物赫赫时名扇外尘短防看云松寺晚疎帘听雨草堂春山花水鸟皆知己百遍相过不厌频
　　奉寄王宣慰兼呈九灵先生
　　别馆新成足宴逰环佩总名流独推南郭为髙士共识东陵是故侯天上鸎花三月梦人间风雨五更愁行藏尽付浮云外烂醉丰年稌黍秋
　　奉寄九灵先生四首【先生尝为予作传】
　　挟海懐山谒紫宸拟将忠孝报君亲忽从华表闻辽鹤却抱遗经泣鲁麟防乱行藏心似铁蹉跎勲业鬓如银万言椽笔今无用闲向林泉纪逸民
　　花栁村村接海滨擕家随处避风尘衣冠栗里犹存晋鸡犬桃源久絶秦对坐青山浑不厌忘机白鸟自相亲也知出处闗时运岂但逃名效隐沦
　　早将长防靖三边晚抱孤忠守一廛出处久推张翰逹登临重觉谢安贤烟霞丘壑龙山屐风月汀洲鳯浦船东望三神才咫尺不妨来往挟飞仙【龙山鳯浦皆海滨地名】清泉白石两翛然仙隐何妨日似年颇厌文章妨大道却从竒耦玩先天云间犬舐烧丹鼎雨里龙耕种玉田终嵗不闻城府事闭门闲着养生篇
　　寄定海故将军邵公辅
　　往事浮云杳莫攀壮怀未展髩先斑不闻奉使通银汉空见将军老玊闗故垒荒凉千骑尽沧溟浩荡一鸥闲风尘随处严诃止愁杀田间野猎还
　　逃禅室与苏伊举话旧有感
　　不学扬雄事草且随苏晋暂逃禅无锥可卓香严地有柱难擎杞国天谩诧丹霞烧木佛谁怜清露泣铜僊茫茫东海皆鱼鳖何处堪容鲁仲连
　　寄余姚滑伯仁先生
　　独木桥边薜荔门全家移住水云村猨声专夜丹山静蜃气横秋碧海昏诗卷自书新甲子药壶别贮小乾坤陶渔耕稼遗风在差胜桃源长子孙
　　寄余姚宋无逸先生【余姚有舜江夏山汉刘使君樊夫人仙迹】
　　龙泉城外絶嚣喧寄傲全胜在漆园独对江山懐舜禹每凭风月问刘樊行窝酾酒花围席野寺题诗竹满轩回首昆冈空刼火深期什袭保璵璠
　　雨中寄杨彦常先生
　　山中长夏苦淫雨暂尔出门还不能九天驭日力已竭两地看云愁倍増怜君畏途久作客笑我净舎常依僧相思倚柱发清啸旁人不解谷空譍
　　赠李全真【名止水故威顺王门人也】
　　元孙子都客汗漫长逰宇宙间黄鹤白云迷鄂渚青牛紫气满函闗袖中寳劔雌雄合鼎内金丹大小还不见吹笙王子晋秋来几度候缑山
　　题太守兄遗藁后二首【太守兄死事之明年于箧中得遗诗一卷伏读之次不知涕泗之横流也敬题二诗于后以纪哀思云】
　　海国期年政化成肩舆随处看春耕正欣鸡犬无惊扰讵意鲸鲵有鬬争遥岛月明虚燕寝故山云冷失佳城梦回佳句难重得肠断池塘草又生
　　黒风吹海浪如山独跨长鲸去不还身世云烟游物外文章奎璧照人间彤庭朝朔双鳬逺緑野行春五马闲老我急难余泪在一回抚卷一潺湲
　　逃禅室卧病有懐故乡柬诸友生
　　谋生失计倍凄凉扶病将归自激昻那得金丹生羽翼只将铁石作肝肠日长独卧维摩室嵗晚全荒陆氏庄幸际诸公各当道应思孤客久迷方
　　兵后还武昌二首
　　避乱移家大海隈楚云湘月首频回归期实悮王孙草逺信虚凭驿使梅天地无情时屡改江山有待我重来白头哀怨知多少欲赋慙无庾信才
　　乱定还家两髩苍物情人事总堪伤西风古塜逰狐落日荒郊卧虎狼五栁久非陶令宅百花今岂杜陵庄旧游回首都成梦独数残更坐夜长
　　梦得先妣墓【己未夏五月还武昌迁葬兵后陵谷变迁先妣封树竞迷所在久寻不得露祷大雪中冬十一月二十日夜忽感异梦翌日遂得其处赋诗一首以记嵗月云】
　　慈顔幽翳杳难知风雪孤村遍访之极浦空江泥滑滑荒冈断垅塜累累那知恍惚魂归夜正是呼号泪尽时孝格皇天吾岂敢聊同乌鸟报恩私
　　过九江追悼李子威太守
　　瓣香遥拜九江城太守精神日月明叔侄并归忠义传江山不尽古今情潮回湓浦声犹怒云起炉峯气未平生死总魁天下士丈夫端不负科名
　　哭阵亡仲兄烈胆万户
　　独骑铁马突重围斩将搴旗疾似飞金虎分符开幙府玉龙横劔衞邦畿委身防国心方尽裹革还乡愿竟违病卧沧江怜弱弟看云徒有泪霑衣
　　奉懐先师豫章周孝思先生
　　先生有道负清时经济何由见设施白水青山聊自适光风霁月复谁知出尘标格三株树瑞世文章五色芝鸣鳯不闻人亦去生刍一束起遐思
　　题昌国普陀寺二首【寺在浙江宁波府东南海岛问即昌国州之故墟也】
　　神鼇屹立戴崔嵬俯瞰沧溟水一杯积翠自天开罨画布金随地起楼台祈灵汉使乘槎到传法胡僧折苇来若使祖龙知胜槩岂应驱石访蓬莱
　　昆明劫火忽重然宇内名山悉变迁古刹独存龙伯国丰碑尤记儿年三更日浴咸池水八月潮吞渤海天云汉灵槎如可御便应长往问羣仙
　　寄见心长老二首【时陞住灵隐号天香老人】
　　豫章老子最能文禅海词林总逸羣弧矢机锋天下避圭璋声价日边闻昼长经阁繙新钞嵗晚诗坛防旧勲自古灵山名胜地几多龙象望慈云
　　上方借榻动经春道义交情久更亲涤器每怜司马病卓锥不厌仰山贫茶烟隔座论文夜花雨霑筵听法晨一自天香通鼻观六根无处着纎尘
　　秋夜宿定水寺天香阁有懐见心长老
　　寂寂双峯映涧流重来托宿敞云楼窻涵虚白三更月帘卷空青一色秋颇有髙情酬胜赏可无竒句入防搜天风开遍岩前桂谁为烝香寄澹游
　　梅南道人读易图【为四明陆都事赋】
　　画省归来谢缙绅傍梅观易最清真孤根下应先天气太极中含大地春傲睨乾坤双老眼婆娑香影一吟身嵗寒莫问调羮事且作耆英防里人
　　方寸室【为甬东故处士盛子赐以遗其子维学】
　　道义谋生本自然何烦负郭更求田由来方寸留耕地即是虚灵不昧天春雨既濡先泽逺秋风肯获后昆贤不忘种徳辛勤意余庆朝朝大有年
　　南湖渔隐【为故宪史徐子仁兄弟题】
　　氷蘖同声想二难南湖寄傲水云寛并投清宪飞霜简对把沧浪钓月竿蚁梦无凭应易断鸥盟有待竟长寒卷中名胜多亲旧三复遗文一永叹
　　瑞草堂【为慈溪孙原道兄弟赋】
　　手种丛萱孝感深阳和随见破穷隂侵凌雪色双华萼报答春晖寸草心疎翠近分书带碧嫰黄遥映夀觞金忘忧坐对髙堂晚更听埙篪奏好音
　　知归庵【为四明董氏作】
　　衮衮红尘未息机斯人何事独知归青山不辨将来计白髪徒嗟既往非谷日云霞随葛屦沙头鱼鸟识荷衣自惭潦倒江湖表犹对旄丘赋式微
　　九曲山房【夏母墓庐也】
　　九曲园亭结构牢画图谁为重挥毫蛟虬起陆岩峦秀风雨号空树木髙五夜神光通岳气三秋明月荐溪毛泷冈墓表情何极手把桮棬泪满袍
　　樊口隐居【为武昌李均玉作】
　　万里云霄敛翼回挂冠髙卧大江隈春深门巷先生栁雪后园林处士梅翠拥樊山邀杖屦緑浮汉水映罇罍谁能领取坡仙鹤月下吹箫共往来
　　巽江草堂【为章贡邓尚志作】
　　巽山环拱巽波涵潇洒茅堂在蔚蓝明月倒悬天上下清风逺播地东南寻盟鸥鹭闲情适坐镇鱼龙老气酣最爱行藏兼吏隐诗成应拟百花潭
　　戱赠刘云翁
　　千金不惜买新声赢得风流老更成银瓮葡萄浮腊蚁金屏窈窕啭春莺香凝宴寝频开席花暗闲房合度笙夜燕未终賔客醉莫将明烛照华缨
　　长江万里图
　　右逾越巂左蓬壶万里提封入壮图断石云屯山拥蜀惊涛雪立海吞吴蟠桃有实来青鸟若木无枝驻赤乌秦汉经营人尽去独留形胜在寰区
　　钱塘懐古
　　钱塘佳丽冠南州故国繁华逐水流龙虎已消王覇气江山空鎻古今愁吴臣庙冷潮喧夜宋主陵荒塔倚秋最是西湖歌舞地数声渔笛散鳬鸥
　　戱赠应修吉
　　砚溪居士神仙侣短髪萧萧雪满簪暖老恨无燕赵玉养生赖有坎离金牀头酒熟留僧饮席上诗成对客吟嵗晚山空谁是伴北窻梅月最知心
　　重到西湖
　　涌金风月昔追欢一旦狂歌变永叹锦绣湖山兵气合金银楼阁刼灰寒雪晴林野梅何在霜冷苏堤栁自残欲买画船寻旧约荒烟野水浩漫漫
　　水光林影图【为简翁作】
　　知是平泉是辋川水光林影共悠然薜萝凉映纷纷月苹藻清涵湛湛天防飐翠旗龙夭矫倒开金镜鳯翩此中真趣谁能辩吏隐云间一散仙
　　水光山色斋【为前朝搢绅张勉夫作】
　　新构茅斋絶世纷水光山色喜平分四窻凉涌玻□月一榻晴封紫翠云鸟度画屏迷逺黛鱼吹清镜动圆纹往来半是渔樵侣闲话兴亡坐夕曛
　　假馆武当宫承舒庵赠诗次韵奉谢二首
　　一归琳馆即逍遥无复驱驰混市嚣载酒每承文士过鬬茶频赴羽人邀三清风露从天下五色云霞匝地飘匡坐不眠神益正静听笙鹤度中宵
　　去天尺五去人遥地位清髙隔世嚣秘阁校书多考索初筵设醴重招邀每看赋雪才无敌便觉凌云气欲飘枉骑敢烦临暑夕拏舟或可候寒宵【公约来就宿时六月】
　　次凷翁中秋诗韵
　　西风黄鹤旧矶头皓月中分此夕秋乌鹊无依频绕树鱼龙有喜竞乘流烟云尽卷天逾大河汉低埀地欲浮拟买桂花陪胜赏老来佳句恐难酬
　　再用前韵【次年中秋翁在史馆仆留鄂渚悠然兴懐复用前韵以寄】
　　庾公楼上鄂城头乘月今为第几秋大地长天俱并照明河晦海各分流寒光下泻方诸溢颢气髙腾沆瀣浮不见故人吴季子百年清兴若为酬
　　送奉祠康仲谦致仕还陜西
　　大国祠官致仕归秋风祖帐足光辉青松黄菊先庐在白发苍顔故老稀久奉山川谙祀典逺迎乡党识朝衣家居重念君恩厚日送南来一鴈飞
　　送贝惟学武昌省亲复还吴淞
　　黄鹤矶头卷雪涛孝亷舟稳载时髦故庐先垄归心切慈母难兄别思劳千里莼羮宜具馔三秋菊酒称题糕到家正及登髙防潇洒谁同白苎袍
　　送人使髙丽
　　文物中朝宰相家联芳五桂至今夸百年重喜孙枝盛万里遥瞻使节华旸谷宵分賔日驭天河秋早候星槎朝鲜自昔知才辩伫见勲名被迩遐
　　秋素轩为涂以谅赋
　　新凉夜透读书帷潇洒轩居素景宜黄菊有香风瑟瑟白莲无质月迟迟垂纶水槛沙鸥狎步屧柴门野鹤随除却天光与云影更无一物在襟期
　　次韵陆伯旸梅花诗
