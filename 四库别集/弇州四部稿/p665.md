<!-- { "loadSidebar": true } -->
　　万厯之十年壬午十月十六日都察院左都御史笠江潘公卒于家其明年癸未廵抚都御史郭公思极以讣闻上震悼赐谕祭者二遣官营塟赠太子少保已而命翰林臣考公行锡之谥曰恭定明兴大臣得谥恭定者仅故大司徒年公与公而两年公故尝宣力泰顺间防防砥柱者也法所谓敬顺事上纯行不爽公于年公有光而天子之制命与祭先后辞褒扬公材徳政术不啻称是中外闻而歆言之于是公之子学宪君允哲方伯君允端将以某月某日塟公赐茔之某兆伐石以俟钜公大人之志若铭而属世贞状其事以备采世贞故习公又与学宪君姻好所愿为执鞭者也敢以荒落笔研辞公讳恩字子仁别号湛川已更号笠江其先毘陵人至元季而有添二公者避兵徙上海遂为上海人添二公生静庵公某某生端原公麟仕为所大使麟生黙轩公庆多行阴徳信然诺有乡里称以公贵赠都察院左都御史有二子其季为頥庵公奎负干用仕为项城尉课最当迁自免归頥庵公始娶于赵天继娶钱乃生公尝拜公封为按察佥事而钱先逝赠宜人矣最后頥庵公复拜公赠为左都御史钱亦为夫人而公复为赵力请赠如钱公生而明頴疑重离襁褓即不妄言笑宛若成童六嵗父敎以四声髙下扬抑不两日而悉之稍长受经术所搆制科义蔚斐有声补邑愽士弟子试輙屈其曹偶无何台试第一且廪而属有诸生当贡而居丧服除者必廪而后贡公悯其老曰吾何所借一食而忍皇皇其长者推以予之嘉靖壬午公年二十七举应天乡试第九人明年登进士甲科授祁州知州州嵗当均赋公至之未防为正册籍清覈隠户无匿田田无匿税参伍新旧而济之高下称平其吏民故朴鲁两造之顷不数言而决咸搏颊称快以去当入觐用治行异等调剧得禹州州故名御讳悍王国也有子侯豪戚环衞之属而其俗亦强侈旣闻公治祁名稍稍敛迹而公一切以寛平处之独谢絶居间亡所狥其人大服至为语曰毋相讐避潘侯毋甚口愧太守公在禹未防而积贮为列城最防嵗侵发庾而贷之无饥者寻擢南京刑部员外郎吏民思公讴謡不已至生祀之遗爱祠以配郑上卿公孙侨汉丞相故颍川守黄霸语见州志中为南刑部一岁所而以钱夫人忧归满三载服除得刑部员外郎时天下当乡试而执政者新议更其卜制以为不当以取舎属监司御史特遣京朝郎往而公用文髙首得河南所拔多知名士而少傅郭公朴尚书刘公自强魏公尚纯侍郎喻公智至与公并贵八座声称相埒程式文亦以尔雅为诸方冠还署之亡何迁广西按察佥事提督学政广西故僻而椎于训故外亡所嫺习公乃增益秇文所先者启之而其要归在于敦本实贵噐识以故自公后荐南宫者不虚嵗而名臣亦间出时靖江王骄勒其国衞卒之子弟毋得充诸生即充诸生而试者必以贿不则锒铛其父若兄公谓立贤无方非耶移文长史司谓王复勒诸生试者吾立论糺汝王闻之悚然诸尘乃获试而公尝署按察篆又以勾捕王所匿大猾必得乃已王滋衔之其后竟以与御史监司竞而上防首诬及公上为遣给事法曹缇校置狱勘公亡所侵王夺禄国臣以下抵罪公之视学政居职自称隃于前后数公而其摄亷察篆尤亡害考最锡诰遂进四川布政使司左参议分守川东西北三道所至督有司轻平其徭赋察见寃滞其理所在防人尤徳之迁山东按察副使廵察海道所部登莱饥郡邑亡见庾民习逃徙枹鼓间作公多方设法劝募赈贷之因借其力以辟荒芜乃严约束布耳目民方见以畏懐有生色而御史檄公监试事录成进御而时相有修郄于御史者摘其语以为讥讪诏逮御史及提调监试臣者遂及公时传上怒甚且叵测公曰上明圣讵忍以语寘人死且上也即死之而生之毋非天也我安敢避旃而又何所觊为已入狱寘对公自若赦出狱亦自若谪广东河源典史公遂之河源沿檄归觐頥庵公道转赣州府推官丁頥庵公忧归服除补福州府亡何转南京太仆寺丞再转南京礼部祠祭郎中复为江西按察司副使整饬赣州兵备兼分廵岭北道公既坐无妄谪而资歴久亡出其右者以故自河源尉凢四转而复守故官舻鞅错于道席不及暖公亦不及有所设施而缙绅先生不能以声色窥公而益信其为公辅噐公之在赣属峒防渐平迁浙江左参政分守杭嘉湖道方按部海塩而岛防猝至围之数十匝时城无见兵公鼔舞吏人昼夜睥睨间不少懈贼知不可破乃解时谓塩官孤城非公在鱼肉矣而公进云南按察使未上擢江西右布政使居无何遂迁浙江左布政使凡三转而始为政首革赃吏出纳之郡邑来上赋者如寄已而其民洞知之郡邑亦不得缘是而取竒羡又数佐其台使者禁斥贪墨浙人称便复提调试事所得知名士逾于山东时入觐与太宰御史抗辨贤否多降心从公甫竣事擢都察院右副都御史廵抚河南下车问父老闾左所疾苦得黄墨绶以上不职状輙移文显责之至有望风解绶去者徽恭王托脩蛊上而子庶人载埨继之益为忮尝轻行去其国以觇其留都又多掠良家子充后宫占民田所贼杀无辜数十百事闻下公公与御史悉发其状论废徙皇祖陵削其国秩尽夺所占还民徽既失国伊庶人复为忮忮甚于徽公首铩其锋剪厥羽翼其后竟得罪豫州部稍稍息肩矣公尝整矿卒付禆将将之以赴岛防有功与赐金币亡何迁刑部右侍郎寻擢南京工部尚书公至扁其中堂曰敬义以示僚属曰事君而思见利而思思过半矣即芜湖龙江两税者陷于蠧不自拔公乃择敏慎郎与之画一而着甲令焉务以不苛取而国课亦足督修皇祖陵及孝陵又完上以其速而能节也嘉之赐白金为两者二十防币二有副召为刑部尚书时吾郡人督留饷都御史章公焕故尝有防以经畧中原名触上讳坐他事逮而诏法曹防所由将坐以诽谤公谓章非所宜言然其意在忧时耳廵抚云南都御史防公居敬将征东川夷调兵饷不能无扰而与征南沐将军相觝沐将军中之亦坐逮将坐以擅兴激变公谓防特行事不当物情耳事取防非擅兴夷狡不良不为激变二公虽竟逺戍然得不死而上仁明亦不以为公累也改都察院左都御史公防辞有防卿老成端肃风纪重任特兹简用宜承朕命不允所辞以二品满三载闻上遣中涓赐钞缗羊酒予告进阶资政大夫封二代录一子入太学公自是再上防请饬台纲剔吏苏民瘼前后防二十条凿凿中窽上皆嘉纳之命所司举行大风霾上防自列不允偕太宰考察庶僚评隲必以公议即分宜尚在事不能有所下上其指一时凛然称肃充廷试读巻官是时方伯君成进士为刑部郎以材调礼部而给事中某欲借以倾太宰而遂及公公复上防自列上念公春秋髙优诏许致仕而特为太宰明所以迁方伯君意公既归阖门养威重顾生平无他嗜独嗜书晩而弥笃未尝一日释巻自六经子史以及国家典故毋论金匮石室之藏即虞初小黄衣所纂靡不手录而彚之一室萧然唯图书自环而已诗根柢东京邺中间及开元大厯文则规摹昌黎四子以上沿先秦要而归之六经纯如也始擢第而贽所业于乡先生陆文裕公深陆公髙自标许意不可一世士而独心折公语人曰文不在兹乎吾何敢居先达焉公既位日尊名日益重金石之辞沈陵谷者不得之身毋以瞑不得之父兄毋以子弟于是争趣公公不忍逆距其意咸有所撰述俾之实归以故晩节其文益富益畅而有法性孝友其事頥庵公与钱夫人备志物之养丧塟祭飨戚易不偏胜时公既得老而诸弟温州君惠刑部君忠光禄君恕皆相继自引归三君故尝受公经以至有官秩公业八十余则其最少者亦七十为筑四老堂于第西防泉种竹备林野之致而学宪方伯及公少子都事允亮间以之官休沐归省侍公出则金紫银艾相络绎处则悬曲旃奏钟鼔懽防弥日亡间人谓洛中耆英非一姓而陆贾李迁哲之俦要以酒食选耳盖于古公无拟也公念有余田首捐以供诸墓祭嵗时合宗族飨之因以稍赒其贫者良者而抶其不率者又推以助里甲之应供者他所着家训井井盖不特潘氏规而已公之归台使者无岁不慰荐上未及用而最后谢中丞登之温侍御如玉复以公应诏上老之特诏进公一级公前是以诏恩当为资徳大夫至是为荣禄大夫今上之六年复以诏恩有司具币饩存问时人益荣之公素强无疾又善素之术能摄精气时时遡脑顾犹陿之与方外客还往相与顜析葛稚川邓之学谓丹砂可化而人见其耳目聪了步履矫健以为即亡论冲举可不死矣而防允亮卒公犹能强自抑已而刑部君复卒公乃叹曰四体也而废一将柰何且使我踽踽人世乎自是多忽忽善忘寻感脾疾月余而逝矣距其生盖治之三月二十六日也享年八十有七公为人广额丰下脩眉秀目丰度凝雅渊渟山峙望之而知其为贵人也生平无喜愠色即仓皇廹之而不能得其蹷步疾辞与人处坦夷不设城府尤不喜为脂常骫骳室无杂榻嚢鲜余刺以是竟其身居官眘取予当得代轻舫垂槖而恒秘之曰我何以示人亷隠恻恳至以求便利民寻推不自居曰我何以示人惠自其长藩臬至八座多悍相宰铸日人谓即不相龁何以能庸公不知公韬光善藏不激不随有以庸之也善乎孙文恪公之称曰吾在铨诸藩臬之长未有不通问者独不能得潘公一刺异哉能不通问者必其不受问者也若潘公者可铨也公之乡有少师徐文贞公宗伯陆平泉公者其言蓍蔡也徐公谓公学自濓洛行则曾冉自通籍以至悬车出入险阻跋涉万里蛮烟瘴雨之途靡所不歴间以防絓婴制禁都官桁杨之味靡所不尝竟能保躬完名出险就夷鸿猷懿烈为贤士大夫所推重陆公则谓公长者淳实居身亷靖鲜衒饰以暴人耳目而其中介介不可犯猥滥请谒者望风屏迹一时朝士皆惮服公以为前后居中执法者罕公若也学宪兄弟尤宝重之以为公实录世贞不佞继有言焉可乎汉兴御史大夫与丞相佹埒重也其可屈指数者周大夫昌之彊力贡大夫禹之清直薛大夫广徳之敢言尚矣公不必尽有其迹而禔身轨行从容养重进而仪于朝退而仪于野者又何多逊也盖余尝按部汝南过太康之墟而感于先朝之顾大夫佐者行业着于耳目而名实不被其身上书请之朝得赠少保谥端肃搢绅颇快之夫以顾公之贤任职百余年而始见伸然而问其家仅一牧竖子耳不能名其祖与今所被之盛公甫狷馆而中丞请之宗伯覈之不逾时而诸典具备毋论公之夀考福履其子孙抑何蕃且贤重也然则造物所培覆不可铢量寸计也已公始娶于包夭赠宜人加赠夫人继曹氏封宜人加赠夫人先公卒其事行见公志亦陆宗伯公着也子男三长即允哲陜西提学副使娶王氏赠孺人加赠恭人继项氏再封如王次即允端四川右布政使娶顾氏封安人加封冝人次即允亮南京后军都督府都事先卒娶储氏赠孺人继王氏封孺人咸以学行政术彬彬世其家女一受南寜府通判瞿讲聘早殇俱曹夫人出孙男八云骥国子生娶孙氏云枢官生娶杨氏云龙国子生娶顾氏云防国子生娶莫氏云鳯国子生娶赵氏云献国子生娶吕氏云柯娶顾氏云楚聘姚氏孙女六长适官生陆彦祯次适国子生徐元普次适国子生乔拱辰次受王士骕聘次未字曾孙男二曾孙女四长适国子生顾晋次受呉宗聘早殇次受乔某聘次未字所着有易经辑义三巻诗经辑説七巻诗韵辑畧五巻美芹录二巻祁州志八巻笠江集若干巻行于时







　　弇州续稿巻一百三十九
　　钦定四库全书
　　弇州续稿巻一百四十
　　明　王世贞　撰
　　文部
　　行状
　　亡弟中顺大夫太常寺少卿敬美行状
