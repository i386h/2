<!-- { "loadSidebar": true } -->
　　山顶三间户向西西山爽气袖襟携灯宵热闹飜生厌不可无斯淡景题
　　染霞楼
　　染霞自是夏为宜氷沼斯言似背驰傍晩西园烟火起烛霄红影致然疑
　　緑帷舫
　　有阁临溪遂称舫莫愁难与泛烟波问他坞里真舟者此际可能鼓枻麽
　　飞睇亭
　　一景隅园粉本分【海宁陈氏隅园壬午南巡时赐名安澜园寻扵御园中规仿其景为之】孤亭飞睇迥超羣设如絜矩民艰处昨嵗差排事却纷【上年浙省查办亏空一案学政窦光鼐叅奏平阳县知县黄梅亏帑累民地方官意存袒防嗣据窦光鼐查出该县田单粮票赃证实据因复遣大学士阿桂江苏巡抚闵鹗元往浙查审黄梅抵罪徇縦之各上司分别黜谴昨嵗查办此案再三体察往复驰谕盖民艰吏弊务得实情不惮案牍之纷矣】
　　烟月清真楼
　　轻烟淡荡偏依月寳月虚名不妒烟试向其间叅合相清从太古示真禅
　　采芳洲
　　岸芷汀兰郁冻枝陟鱼未负坦氷池慿栏试问如何采宜在羣芳未发时
　　题董其昌临顔真卿争坐位帖
　　鲁公坐位效香光玩古因披寳笈蔵搨宋搨明一临董【石渠宝笈旧蔵董其昌临顔真卿争坐位帖一巻后有香光自防云唐贤名迹鲁公最为杰出而争坐位帖尤顔书之烜赫者余既取家蔵宋搨勒鸿堂帖中惜刻手不称不能尽传古人笔意复临此本云云】本髙本矮近收张【上年秋得张照临顔真卿争坐位帖一巻摹仿神似得平原之筋髓因题四絶句今嵗新正又得照所临一巻纸幅较矮而神采逼真两巻先后同入内府宛如延津之合因题矮巻一絶有髙本无何矮本连丰城弗啻两龙泉之句并合弆一匣以识珍赏】积薪慢议吾享帚得髓无孤彼面墙绰态柔情防诚合【此巻结体运笔流丽颇觉得鲁公神韵香光自防中有此临本畧存优孟衣冠俾后之览者知顔书扵鬰屈瑰竒之中自具柔情绰态是则鲁公知己之语盖自道其得心应手之妙然以余视之终逊照之两巻也】魏征妩媚譬文皇
　　咏汉玉鸠头方竹杖
　　鸠头原汉玉其杖早相离配合扶老器仍兹方竹杖天然非刻削介尔称携持象叶坤六二折旋常契思
　　题王绂端石玉堂砚
　　轩称友石昔曽蔵【砚背面刻友石轩】何事山人【绂又号九龙山人】羡玉堂【玉堂砚盖宋时掌制诰者所用式故戯及之】绂芾由来乆通用漫须错认米襄阳【右侧有芾字方印】
　　和阗緑玉龙尾觥歌
　　玉具五色昔所称和阗緑质岂无征古器入土复出土有可爱焉吁可惊未若和阗玉河里千年土浸自孕精相质命工事追琢古式制此龙尾觥緑如韭叶黄栗子璘玢鼂采如天成殷罍周斚可厠置翠罂结緑徒虚名幸哉良球羾秋贡未入吴市俗様呈玩物颇存复古意艰哉化民施政惭不胜
　　上元前日小宴近亲即事成什
　　例以节前宴近亲箕畴所重叙彞伦治平莫不出扵此章协由来在本身防奉三无敢曰豫【年年扵此殿设宴匾曰奉三无私】抚临九有益増寅便宜今嵗称觞者泛胜占余色积银【去冬腊雪优渥为向所希有至今未消融尽也】
　　上元灯词
　　灵台注日巧安排昨嵗今春值望皆【上元自是正月十五而置望或扵十六七者有之惟昨嵗今年正月均扵十五日值望名副其实更惬欢赏】骈喜团圞端正体三千遍仰上元佳
　　新正恩防念民依今嵗十行颁却稀【上年南北各直省收成颇稔所有被水成灾者惟江苏之淮安扬州二府安徽之安庆庐州凤阳颍州等府十六州县然不过一隅中之一隅是以新正加赈恩防仅有二处】幸是昨年灾歉少合同民乐庆霄辉丙午观灯忆乙巳今宵庆节赢昨年【去嵗上元节因前年江南湖广等省灾余元气未复南望不胜缱念故上元后小宴廷臣诗有节防虽临愧不禁之句今嵗仰防　　昊贶欣庆之余益深寅惕耳】由来忧乐视丰啬抚景摛词幸豫然
　　银花火树爓飘萧万里车书那限遥驰弟康居来及节【哈萨克王汗和卓遣其弟阿哈岱入觐嵗内抵京屡加宴赉兹复令与宴观灯以示优礼按今之哈萨克即古康居地乃大宛属国也】俾看三五帝京宵
　　朝正暹斛防年停【暹罗国旧名暹罗斛本朝自顺治十年至乾隆三十一年每三年来贡一次三十五六年间为缅甸所灭暂停朝正之使】伻使观灯亦可听旧絶新承慢深讯【暹罗国自残灭后扵乾隆四十三年国人推郑昭为国长至四十六年遣使入贡四十七年伊子郑华承袭照例修贡上年又奉表文驯象遣使请封因念旧暹罗王既经失国郑昭父子等能保聚遗黎抚有疆土即俞所请封郑华为暹罗国王并令来使丕雅史滑里逊通那突等一体入宴以昭王防来同之盛】薄来厚往有常经
　　灯词迩嵗咏朝鲜却命今春罢进笺知礼国应训以礼【近年上元庆节扵御园正大光明殿锡宴观灯每令朝鲜使臣随班与宴并勑赋诗进览亦颇可观兹因该国去嵗有世子之事是以元旦朝贺后即令来使起程该国素称秉礼当以礼训之也】无非教也被瀛壖
　　间【去声】年外域有人来宁可求全关不开人事天时诚极盛盈虚黙念惧増哉
　　立春逾月气暄妍氷解波翻鸡踏莲【今嵗立春早至今逾月御园河氷已泮矣】却笑所司陈节事学他南国闹灯船
　　题杨大章仿赵干江行初雪图
　　长巻收为直幅呈不拘其迹得其情是为善学栁家法岂许独推赵氏精渔者氷鲜荡舟取客人肌粟渡桥生分明拈出晓人偈受苦多因为利名
　　咏周女方彞
　　磁重铜欲轻【品古物者以磁重铜轻为佳是器质古而最防故云】手擎若无物制同周亚彞铭文女蓊郁岂曽祀姒任宗庙厠黼绂徽音兴岐姬欲飨诚勿勿望古思睾然丁甲为呵防
　　题嘉靖雕漆云龙盒子
　　云龙本以喻君臣雕漆因之新様陈试问修真用器者钤山贪佞岂其人
　　上元后一日小宴廷臣
　　明廷曲宴侑笙丝节后婪春言语怡隣众莫非资賛治古稀犹自未抛诗微惭西抹东涂者弗称【去声】花南砚北时簮笔载咨赓韵侣应思少颂在多规
　　麦培冬腊占三白潢弄燕闽殱二囚【去嵗秋间直大名匪犯段文经徐克展等纠众不法后徐克展及余党俱已就擒正法惟首犯段文经尚未弋获又冬底福建台湾有逆民林爽文等倡防谋为不轨之事前据调任总智常青提臣黄仕简任承恩等奏报调发官兵捕并据常青奏称台湾镇道等统兵攻贼匪保守郡城且有义民等率众协同截杀贼势少退兹又据总兵柴大纪奏报连日用鎗礟击杀贼人甚多等语】显佑敢因称后乐微玼亦弗懈先忧武扬速到期闻防【现在黄仕简任承恩带兵先后渡台又飞调澎湖协水师兵进计此日早已到彼兵力厚集自可一鼔殱灭惟盼防音以慰悬切】徳化未臻畧抱羞【昨一嵗中两处逆民扰乱虽云小丑实惭政教之未浃也】却顾连茵率少长【上声】长予两月一人留【回思初即位时在朝诸臣皆年长扵予兹五十二年之间与宴诸臣皆年少扵予惟大学士嵇璜与予同庚长予两月前屡有乞休之请恩谕慰留俾耆年领袖班行为予老伴亦盛事耳】
　　题含经堂
　　节前多应酬节过得闲偷迩嵗率成例斯堂必一逰【迩年毎上元节后方至斯堂率有题咏】胜屏已嫌惯华烛未云收若论五经内上元可载不【灯节不见五经盖自汉始也】
　　味腴书室
　　四库浩无涘因成荟要书依然庋厨阁何有玩居诸腴匪外来者味当已饫如芸编翻却置笑负少年初
　　淳化轩有愧
　　淳化因蔵帖循名未副名岂真在墨寳讵可忘民生风俗漓惟甚货财价匪轻徒称滋户口【我朝顺治初年民数不过一千六十三万今休养生息百数十年民数已至二万七八千万之多较国初增二十倍户口多则用物多物价安得不贵此保泰所以难也】惭愧在持盈
　　开益轩有防
　　宋宗良语对宋琪开巻都为有益时我祗玩辞观易象善迁改过得其师
　　师善堂
　　一身酬万物其理原不齐有能有弗能安得兼全之凡人之一善率可为我师矜已而卑他终无进修时
　　题江参山水巻
　　千里江山上士为【画禅室旧弆江参千里江山图巻向曽题防按江参字贯道宋画史名家専师巨然得北苑三昧董其昌防称宋邓椿公夀作画继自熙宁至乾道百年间分为数品其最髙者为冠冕才贤岩穴上士而江参在上士之列今又得此山水巻以旧弆千里江山巻证之结构神韵俱同实出一手也】董家曽是寳蔵之【千里江山图有董其昌数防自云得之海上极为称赏而此巻则实香光所未见也】印来神韵都无二会合丰城又一奇
　　重曡云山惨淡林讶非手写写扵心底须更借九思定【千里江山图有柯九思鉴定及董其昌题防此山水巻则俱无然比较两图神韵如一固无借鉴赏家之题防也】欲傲香光未着吟
　　树作浓隂峰未苍分明夏景望中凉米家颠语议绢黑【按米芾寄赵伯充帖云公所收纸黒显伪者此理如何是圗的是真迹神采穆然虽绢色微黯固不同米颠所訾耳】纑地虽陈亦岂妨
　　钜巻香光称独珍恐归御府致沉沦【董其昌防千里江山圗云是圗为贯道最得意笔分宜严氏屡购未得若一入豪门将与上河圗等俱归御府世间永不见则江画冺没无传矣兹千里江山图既乆入画禅室而是巻又续入石渠寳笈试以问之香光能复作转语否耶】即今合璧成双美试问画禅嗔不嗔
　　咏周晋姜鼎玉版【两片各为一器】
　　千年玉鼎晋之姜毁破惟余两片匡难向世间寻耳足睾思庙里奉烝尝沧桑浩叹原无定离合应知曷有常七字各题同泐识用资佳话佐文房
　　内府玉版两片各承以檀座为绨几倚墨之用俗所谓墨牀也忽忆更有一片其雕琢颇同命取以比较之则饕餮欵式无不脗合盖玉鼎匡之两面也乆更毁破匠人取其尚完者制为文房之用而其连耳之两匡及四足则不知流落何所矣以西清古鉴证之为周晋姜鼎无疑慨然成句各镌其背
　　山西巡抚勒保奏报得雪诗以志慰
　　腊雪优防北省均【上年京师自腊月八日后连次得雪自廿八日复得盈尺有余并据直山东山西河南陕西甘肃各督抚奏报各属得雪次数先后畧同自数寸及深透不等仰防　　昊贶北省普得甘膏实为优渥】欣兹西晋被新春甫过正旦初三四复沐祥霙遍隰畛【兹复据晋抚勒保奏称省城又扵正月初三四等日大雪缤纷除融化外积地五寸有余并据太原平阳等八府辽州平定等六直州具报得雪情形大畧相同冬春叠次优霑二麦含滋可望丰稔等语】厚泽讵惟滋麦陇载耕便可起禾畇昨朝微雪旋开霁仍此不知足自嚬
　　题思永斋
　　典言事也谟言理此是臯陶之首章迪徳弼谐关政肃慎修思永厥心臧由来内外交养切惟是唐虞示训详少小穷经兹耄耋略窥端绪效犹蘉
　　翼翠亭
　　亭云翼翠翠犹待翠自名亭亭不孤风月四时无尽藏菀枯较量若为乎
　　清旷楼
　　清或弗资旷旷则无不清与物鲜蔽遮【旷也】顺应胥公明【清也】斯楼有合斯所以额檐楹讵惟玩景然施政以为程设曰请进之克己义最精
　　活画舫
　　砌石临溪肖舫式扵焉活画以名之峯随岸转虽无借鼓枻鸣榔属有为秋月春风常泛此花红栁緑任看其如云切已是何句能载舟言应慎思
　　嘲夏隠亭
　　叶张【去声】夏时乃隠亭叶稀亭便露全形设如髙士传中觅伯仲希之具典刑
　　横云堂
