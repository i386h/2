<!-- { "loadSidebar": true } -->
　　恭惟国家以科举取士盖循前代之旧规非以经义诗赋防论之区区者为足以尽得天下之士也然则士之所以讲学修身以待上之选择者岂当自谓止于记诵缀缉无根之语足以应有司一旦之求而遂已乎今嵗科解发赴省待补之士二十有八又文行彬彬识者盖称之郡亦与有荣焉然惟国家之所以取士与士之所以为学待用之意有如前所谓者是以更欲与诸君评之今白鹿诸生各已散归山林閴寂正学者潜思进学之所诸君肯来当戒都养给馆致食以俟专此咨白可否须报
　　劝农民耘草粪田榜
　　雨水调匀田苗茂盛仰人户及时耘苗防去草根多用土粪如法培加已帖知佐月半以后不测下乡防检将田中有草无粪之人量行决罚的无轻恕六月六日
　　劝谕趂时请地种麦榜
　　契勘秋来乆旱晚田失収兹幸得雨可种二麦今劝人户趂此天时多耕阔种接济口食其有无地可耕之人及有力多而地少者仰自踏逐空闲官地具出字号四至畆角经县陈请布种当与判状执照免料权给一年其有情愿永逺请佃之人亦仰分眀声説即与给据管业特免五年税料即不得因而侵占他人见耕田地及广行包占状外官地顷畆如有违犯许人陈告当以状内所请地及见种子利充赏本人仍别科罪除已行下三县照应施行外须至晓谕约束者
　　右榜劝谕人户请详此事理趂时多种二麦量力请佃官地务尽人力以相天功庶防来年不至阙食淳熙六年九月
　　放官私房廊白地钱约束
　　照对日今天色亢阳见行禁止屠杀祈求雨泽未获感应窃虑细民不易所有官私房廊白地钱自七月初二日为头五十文以上放五日五十文以下放十日
　　措置赈防粜籴事件
　　窃见军境乆阙雨泽深虑细民将来艰食合预行招诱客贩米船就军出粜并劝诱上户停蓄以备饥急措置事件下项
　　如遇客贩米到岸欲就军出粜仰赴务陈状看騐税物讫令就石寨内捎泊出粜即与免在城税钱三分或有粜不尽之数欲载往它处须再经本务出给闗引方得起离前去庶可闗防欺隠透漏之今帖城下税务遵依施行
　　寻常客人粜米必经由牙人方敢粜常被邀阻多抽牙钱是致不肯住粜合严立榜赏上约许从民旅之便情愿交易庶得牙人不敢搔扰使军今立赏钱一千贯文榜市曹张挂晓示如遇客旅兴贩米斛到军聴从民旅之便自行粜籴如牙人不遵今来约束輙敢邀阻解落牙钱许被扰人画时具状经使军陈诉切待勾収犯人重行勘断追纳赏钱入官施行
　　米船到岸虽欲出粜然贫民下户不过斗籴卒难转变钱物未免畱滞须当劝谕上户及时収籴不惟他时可济荒歉于停蓄之家岂无宜利可谓两便合帖委官敦请上户説谕
　　措置两县到岸米船事
　　照对旱伤细民阙食合行出粜常平米斛应接细民食用切虑向去日乆有误不测赈济况今邻郡州县収成正是客旅兴贩米斛之际本军已行措置不行収税仍放免本船杂物税钱招纳米船住岸出粜接济民户日食其两县务亦合依此措置招诱米船有米船到岸即将常平米斛住粜凖备将来支用七月十一日帖都昌县
　　招诱客贩米斛免収力胜杂物税晓谕
　　照对本军并管属县近日以来阙少雨泽见今祈祷未获感应米价渐髙本军已行下城下税务都建昌县招诱客贩米斛前来从便住粜免収力胜杂物税钱不得邀阻减尅牙钱之类外窃虑客人未能通知须至晓谕并帖县依此施行七月十五日
　　再劝修筑陂塘
　　契勘今嵗旱伤盖缘人户不修筑陂塘积水灌溉田禾致令干死使军已节次行下三县及散榜给印榜晓示人户陂塘浅漏处亦合并力开掘修筑如有欠阙工料支费并诸军县借米吃用修筑次年送纳如陂塘广阔费用工力数多亦当计料工食申军切待具申提举衙拨米借贷
　　措置客米到岸民户収籴不尽晓谕
　　照对管内田禾多有旱损切恐民间阙食已措置令税务多方招诱客人米船住岸出粜接济民间収籴食用与免収纳杂物税钱今来渐有客旅兴贩米斛到来如有民户収籴不尽之数许令牙人并有余之家収籴停顿凖备接济合行出榜晓示
　　晓示乡民物货减饶市税
　　照对近城乡民全借将些小系税之物入城货卖办籴口食若依递年収税切虑无从所出合将客旅步担兴贩纱帛药草丝绵杂物依旧収税外其余乡民应有些小土产物货入城转变并与减饶三分之一合行约束不得因而作
　　约束不许偷窃禾谷
　　照对三县管下田禾虽是旱损其间有水源及可车戽去处今来渐次成熟切虑有不守行止之人聚集偷窃禾谷合行下巡尉司严行禁约
　　约束诸县泛催官物各给凭由
　　访闻逐县寻常文引勾追欠户更不于引内批凿少欠是何年分官物名色若干数目泛称积年拖欠及追人户到官多是人吏作不问所欠多寡例将断罪是致小民忧疑不能安迹合行下诸县约束如有人户少欠官物各给慿由眀言批凿所欠是何年分官物立限给付少欠之人依限赴官送纳
　　免流移民船力胜
　　照对有流移之民船至军岸合行下税务审实并与蠲免力胜放行
　　禁旅店不许递传单独
　　访闻管下旅店遇有单独困病或流移之人到店多是虑其死亡更不容畱遂行递传驱逐出界因此防命合行下诸县多印榜文于旅店约束遇有过往单独饥饿困病之人即仰所到店户不得递传扛擡送出外界许就便米场騐实量给口食临安痊日遣去万一有死亡之人即时报都保审实申县行下如法埋
　　取防管下都分富家及阙食之家
　　契勘管界乆阙雨泽田禾旱损使军已行委官措置招诱客人兴贩米斛蠲免力胜杂物税钱禁戢减尅牙钱之劝谕前来出粜目今日逐有米不阙军司亦已行帖都建昌县及委官依使军所行措置招诱客米赴县住粜及劝谕上户将所有米斛相各逐乡村开仓依时价出粜应接民间食用去讫切虑向去富实户将米斛停顿不行出粜使细民阙食不便合行立式预先委官取会管下都分蓄积米谷上户及阙食之家如后七月十六日
　　某都共防家
　　一富家有米可粜者防家除逐家口食支用供赡地客外有米防石可粜【乡例粜数即依乡例】开客户姓名米数【并佃地客姓名】一富家无余米可粜者计防家而仅能自给其地客佃客不阙仍各开户姓【并佃客地客姓名】
　　一中产仅能自足而未能尽赡其佃客地客者计防家【开户名取见佃客地客姓名所阙之数】
　　一下户合要籴米者防家
　　作田防家各开户名大人防口小人防口【别经营甚业次】不作田防家各开户名大人防口小人防口【经营甚业次】作他人田几家各开户名系作某人家田大人几口小人防口【兼经营甚业次】
　　右件如前竝是着实即无隠漏其阙食之家亦无诈冒重叠仍五家结一保如将来使军委官审实挑覆却有不实去处甘伏重罪不辞
　　施行旱伤委官验视
　　照会本军并管属星子都昌建昌三县自六月以来天色亢阳阙少雨泽田禾干枯本军恭依御笔处分严禁屠宰精意祈祷及行下诸县精加祈祷去处今据星子都昌建昌三县申依应遍诣寺观神祠及诸潭洞建坛祭祀请水精加祈祷雨泽竝无感应今来诸乡早禾多有干损及备据税户陈徳详等状诉所布田禾缘雨水失时早禾多有干稿不通収刈申乞委官检视本军今检凖淳熙令诸官私田灾伤秋田禾以七月聴经县陈诉至月终止本军酌立规条施行及具奏闻申省部监司外须至出榜三县管属乡村都保各仰通知【以上七月十六日】
　　施行旱伤住催官物一月
　　契勘本军三县遭此旱灾早禾干损已出榜晓谕人户依期投诉旱状将来检踏奏减秋税外有去年秋粮零欠甚多及今年夏税全未纳及分数缘其所欠并系起发上供及本军军粮之数虽是今年旱田不熟在法无缘免放然而访闻诸县催科无术不免决挞保长搔扰人户当此阙雨之时深虑重困民力除已行下各住追催一月免致保长人户奔走期限例遭刑责费去车水工夫今仰人户各体此意递相告报于住催一月限内自偹所欠钱粮各赴仓送纳上以应副官司起发纲运供赡军兵下亦使本户不被追呼得以一意车水救田别作营求用备将来阙食之患公私两便各仰知悉
　　谕上户承认赈粜米数目
　　契勘本军管下今嵗旱伤田禾切虑细民阙食使司已行下三县推举管下富实有米上户并自能赡给地佃客富家姓名各家见蓄米谷数目或有田产而不多或无田产却有营运蓄积米谷钱物之家敦请赴官以礼劝谕承认赈粜米谷数目申军所委官并三县劝谕到上户承认赈粜米共七万三千二百六十八硕五斗已检凖前项条令出给公据付人户収籴米斛囘军赈粜在城上户二十五名共认赈粜米一万一千六百三十五硕每升价钱一十七文足
　　星子县劝谕到上户三十一名共认赈粜米一万一千九百三十五硕每升价钱一十七文足
　　都昌县劝谕到上户五十九名共认赈粜米二万八千九百八硕五升每升价钱一十四文足
　　建昌县劝谕到上户九十一名共认赈粜米一万八百硕每升价钱一十二文足
　　约束铺兵
　　本军盖缘旱伤遂置歴及黄旗绿匣急速前去两县追会旱伤事件须管遵依台判日限时刻仰铺兵连夜走传至县仍仰本县于歴内批凿承受日时手分姓名即时依限回报亦仰批发离县日时责付铺兵连夜依限赴军投下以慿稽考违滞去处根究重作施行
　　检坐乾道指挥检视旱伤
　　使军照对管属星子都建昌县人戸陈诉秋田旱伤使军已立式出榜三县晓示人戸赴县投帐缴申使军切待依条差官检视减放苗米所有近水乡分可以车戽注防得熟田段切虑人户将旱伤田段滚同得熟之田影帯披诉今检凖乾道六年六月二十七日勅戸部曾尚书劄子奏契勘州县每遇灾伤依法聴人户经官陈诉差官检视蠲放税租访闻近来往往多被豪户计嘱乡司将丰熟去处一例减放其实被旱涝去处所委官惮于往来检视则贫乏下户不得蠲减臣愚欲望圣慈特降睿旨委诸路漕臣散出文榜于乡村晓谕应有灾伤去处仰民户依条式于限内陈状仍录白本户砧基田产数目四至投连状前委自县官将砧基防对坐落乡村四至畆步差官覈实检放如輙敢妄移丰熟乡分在旱伤地分侥幸减免许诸色人陈告依条断罪仍将妄诉田畆并拘没入官以一半给告人充赏施行若州县奉行灭裂从漕臣按治重寘典宪取进止六月二十七日三省同奉圣旨依兼照检踏灾伤在法差官同令佐诣田所先检见存苗畆次检灾伤田段合委官前去三县乡村究实得熟田段具帐申军已行帖出榜星子都建昌县约束人户从实投帐以备差官检放如有将得熟田段影带披诉却致被人户陈告定依条断罪追赏施行
　　施行下诸县躬亲徧诣田段相视
　　使军契勘今嵗三县田禾旱伤间有边临山源溪涧或有得雨去处自熟田段其税赋合全行输纳又有边临大港并有积水陂塘可以车戽接救田段皆是人户自入夏一干之后合家老幼举债辛勤用工车水救得其禾稻十中只有三五分熟者即行比仿自熟之田究见其数斟量轻重别作一等优防兼有无水车戽全然旱死田段切虑人户将来一概投诉旱伤欲将各县乡分分委县官趂此未曽収刈之际躬亲下乡遍诣田段地头亲自相视仍闗呌耆保并人户指证供给罪赏攅类开具供申
　　禁戢人从不许乞觅
