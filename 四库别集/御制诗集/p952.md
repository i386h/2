<!-- { "loadSidebar": true } -->
　　七分固小稔究胜歉收良【粤西汉土各属土性不齐二麦随宜播种多寡不一兹据陈用敷奏汉土各属除向不种麦外汉属内收成九分者五县八分者三十六防州县七分者六州县土属内收成八分者十八土州县司七分者十六土州县司六分者一土州合计汉土各属二麦收成实七分余防语今嵗各省麦收俱在八九分以上粤西一省虽仅有七分余究属小稔而非歉收青黄赖以接济即此益钦昊贶何敢弗知止足耶】汉土皆吾地民苗胥康本原重秔稻今
　　颇接青黄八九频欣阅一兹亦所当
　　夏至日
　　北郊礼成述事
　　厯嵗
　　禋躬谨今年
　　贶沐并【向来每逄　　北郊大祀祈雨之嵗为多否防值霖则又望晴惟今年自春及夏频沐优膏刻下二麦将届登场正资晒晾而天气晴朗将半月余洵称时若感邀　　鸿贶益切防悚】自春经渥雨应莭若时晴黝犊晋肥腯黄缯捧洁精干干戒盈满切切吁
　　安贞
　　方泽礼成廻跸御园沿途即防
　　晓凉彂跸爽胜前【宫中斋戒三日颇甚炎热今乗舆还御园郊外觉凉爽宜人】农景兰途观以沿麦已逮收禾助长目逰欣若更瞿然傍曙微云近卯晴露浓苗頴似珠擎不生尘土饶芳气既卜西成复戒盈
　　咏汉玉鸠杖
　　良玉其形刻以鸠玢璘土浸自炎刘例因京索曽为瑞七十頥年赐仲秋
　　唘跸幸避暑山荘之作
　　八旬昨嵗已乗舆【丁未幸避暑山荘唘跸诗有拟届八旬罢乗马之句此亦髙年遵养之道是以上年庚戌唘跸清晨遂即乗肩舆以出而今嵗八袠开一精神自觉转胜扵前仍复乗骑启行并不稍渉勉强更足惬臣庶欣仰之忱也】开一身康觉胜初仍以骑行依旧尔却看众仰捴欣如老当益壮马援语不息自强羲象书归政以前尚能否
　　天恩颙俟朂钦予
　　过清河
　　昨夏过斯两様思【去嵗春夏之交雨泽少欠犹以前嵗秋霖过多田中霑润是以跸途经此既幸麦收尚获下稔而早种禾黍又不免殷望继泽若今嵗之晴雨应时实近年所罕觏】清河兹度实便宜曰晴曰雨胥弗虑麦半登场禾黍滋
　　野村场圃积崇墉似此麦秋实鲜逢齐豫流通当渐至【今日途中所见二麦登场询之农民可在九分以上且齐豫两省今嵗麦收又在八分九分以上将来商贩流通更当有谷贱伤农之虑矣】伤民较量聴伤农
　　谷贱伤农此汉书引李悝语也但民农本一与其歉而伤民莫若丰而伤农然农岂真伤哉
　　书苏东坡书传尧典语
　　昨斋居事简偶观苏东坡书传见其注尧咨岳事时年八十六爽然若有所同肃然若有所幸夫予以乾隆满六十年再丙辰之归政尔时年幼实未计及年当八十六嵗也其间别有委曲当扵归政眀诏详谕之兹且弗言而欲言者朕观天下臣民以及外国藩王胥有殷然眷恋弗欲朕归政之意兹有帝尧之事以为证曷胜欣幸夫尧朕之师也所当效法而尚恐有所弗能尔诸人其尚何辞
　　廪涂井浚语齐东著论不期丙午同【焚廪浚井事丙午著论折之以理以为必无其事不惟帝妻以二女后瞍与象弗能使之完廪浚井即果有其事舜之大孝必有以防此断不至如申生之顺命而防父扵不慈是万章之问亦当以齐东野人之语折之而不必费词详见丙午所作书孟子对万章焚廪浚井事文兹阅东坡书传言舜能以孝和谐父母昆弟使进扵徳不及扵乱而孟子太史公皆言象日以杀舜为事涂廪浚井仅脱扵死至欲室其二嫂其为格奸也甚矣云云且亦直断为齐东野人之语所见正与予同】咨岳时年八十六法先三载授其终
　　按尧欲巽位时年八十六其后观刑考绩又三年而舜乃陟位受终扵文祖受终之云向已具论【见今嵗经筵大禹谟允执厥中御论】在舜为受在尧则为授也涂廪浚井之事亦不约而同东坡故并及之且亦舜之所始也至避暑山荘即事成什
　　霑渥孟中及仲初快晴幸过两旬余【今夏四月廿一及五月初一两次之雨实为应时霑沛更幸二麦正当结实之际阅今晴霁二十余日途中所见有登场者颗粒饱绽可称上稔】麦收早晚均崇若涂渉山川总晏如敢以熈和懈勤省依然宵旰弗宁居地髙关外田虽种一雨尤佳又望予【关外夏间亦连次得雨秋禾俱已出土青葱惟山田利扵雨多晴久待霖来此又殷颙望】
　　永佑寺瞻礼
　　山荘
　　神御万年承奕叶遵寜云与仍外辑内安差可可朝乾夕惕益兢兢幅员日广心犹切盛满难居惧弗胜十二忆曽此侍
　　祖
　　祖恩十二此龄増【康熈壬寅　　皇祖六十九夀予随居山荘时年方十二今八旬开一是予夀过　　皇祖正值十二矣即境思旧曷胜怅感】
　　题来薰书屋
　　山荘夏五至率以例成哉西北天开迥【驻此待木兰行围必向西北】东南风应【去声】来
　　当年五弦抚亿载
　　一心该解阜期寰宇朂惟养与培
　　戒得堂自哂
　　春三夏五渥膏霑禾黍种齐麦稔占似此雨旸信时若虑其盛满却忧添近京塲圃盈真定出塞田原干畧嫌【近京二麦渐次刈获得此晴明天气丰收已定惟塞外大田迩日又须沾泽为佳如得一雨即晴扵农功亦无妨碍中心奢望诚难自释】迩日心中复望雨哂兹戒得那能厌
　　清舒山馆
　　山馆
　　奎文只两言意该万理冠羣论畅观坦坦林泉境成性存存道义门却我每来必有咏慙其末逐未窥原孔顔乐防如求近四勿依稀要不繁
　　雨【五月廿八日】
　　昨日下车雨入土未至寸今朝荡舟雨亦惟寸余仅关外山田颇觉干禾黍芃茂绿苗奋曰秀曰实时固长际此彂生资润复思今早礼溥仁【寺名康熈五十二年所建】路旁农务观以近麦麰有熟有将熟熟者收完将熟嫩是则宜晴雨畧碍揽禾黍复愁雨靳片刻之间志靡定总为民忧允吾分
　　四川总督鄂辉奏麦收九分诗以志慰
　　年来蜀省屡绥报额庆黔黎何幸如是防夏秋两收重喜闻麰麦九分书【川省屡年以来夏秋雨熟民间盖蔵久裕本年春夏旸雨应时二麦极为芃茂兹据鄂辉奏成都重庆顺庆叙州夔州嘉定潼川七府并眉州泸州邛州资州忠州五直州夏收九分有余达州酉阳叙永二直州一防亦有九分龙安保宁寜逺雅州四府并绵州石砫一直州一防皆八分有余理畨一防及汶川保县亦有八分防七分不防牵算通省麦收实有九分防语该省当屡丰之后麦秋又获告稔民气益觉寛舒览奏倍深欣慰】番疆久已奠而靖民气自当愉以舒披奏能无欣慰也却因戒满益防予
　　西峪叠去嵗韵
　　昨年先两日无定趁闲朝【去嵗驻跸山荘五日始来此今嵗则先两日要亦趁闲逰揽初无一定也】风爽如来迓云生每惜消已看收麦穂微虑暵禾苗关内却殊此一般愁近遥【近日所见关外山田微觉干燥似不及近畿五月初间之雨甚为霑透然亦晴久逺近俱以续得甘膏为望】
　　碧峯寺口号
　　山寺常年向碧峯堦前种树老龙忽生笑问王摩诘可是诗中昔所従
　　味甘书屋
　　味泉宜在味其甘品第纷防北与南【水之质轻者味必甘故辨水者视其质之轻重定泉之髙下唐陆羽刘伯刍防以庐山谷帘为第一防以扬子江水为第一恵山为第二尝制银斗较之京师玉泉之水与塞上伊逊之水俱斗重一两扬子金山泉较重三厘恵山泉较重四厘则谷帘亦大概可知因定玉泉为天下第一而南人享帚之论未足为据也详见玉泉山天下第一泉记】洪范明言稼穑作其余总合谓虚谈
　　有真意轩
　　意之有真与无尽两防名轩皆始吾【此防为有真意轩万夀山清漪园为无尽意轩两防皆向所命名】圣经自幼读之熟曰必诚耳自欺毋然而有真及无尽亦可注此非虚诬未彂之中即无尽彂而中【去声】节有真乎中庸要亦弗外是践履未臻増慙夫设云山水示其意岂知我防诚殊途
　　题秀起堂
　　山堂虽迥途平坦数息肩舆亦莅之总是入眸阅图画却非挥汗陟嵚嵜厯年题句胥成瞬防防开疆那可思【平定准夷回部金川及近年缅甸归诚半在山荘筹画此堂内颇有题壁之句仰荷　　上苍眷佑疆圉日廓实非初虑所及也】一路禾苗秀而起为希甘雨助増滋
　　振藻楼口号
　　歩能拾级上髙楼佳防仍供吟以捜四集诗成三万首自嗤多矣更何求
　　永恬居
　　山居谷之中南北峯相哄由东谓之升自西谓之降今日路沿西降歩如平巷爽轩背峯叠陡砌临溪淙我已心契恬众亦气憩虹夏云且骋绿秋缋漫思绛仰额欲云云却慙汲黯戆
　　水月精舎
　　精舎额水月胥以静为机水则恒崖下月常对有时我来每已午魄轮见难期然而月与水万古亘如斯云一已为二曰二更逺兮仿佛舍有言奚乃更费辞
　　绿云楼题句
　　髙低绿叶蔚铺云着我书楼与半分设若循名责以实为佳利耕耘
　　题蒋廷锡写生花卉册
　　花卉写生殊刻画如元山水四称家直庐蒙
　　赐翦防者【见廷锡自识语】遂与传神貌玉华
　　右茶花
　　墨惟勾勒无渲染卉物为之恐失真红白夭桃兹变黒笑其作俑自陈淳【如黒牡丹之类皆似此】
　　右桃花
　　木本原従草本出后翻居上视舆儓说诗可譬王与许东海应输匡鼎来
　　右芍药
　　一般总是无香气色则原分白与红笔仿石田寓取舎清乎【谓白】艳者【谓红】别其中
　　右白石榴
　　品拟林兰花雪皑色香真浄两无埃只因微有逐炎意譲却冲寒溪畔梅
　　右栀子
　　四季花头恒作春卉中斯可号仙人虽然尚有开和谢好向图中认本真
　　右长春花
　　春轻木芍富贵者夏让溪荷君子伦冬玉秋金如相【入声】拟雪犹假借月应真
　　右桂花
　　昔日侍臣扈避暑写将丹棘一枝黄向年驻此读洪范却述扵忧不敢忘【萱花一名忘忧向年在山荘着读洪范谓以六极自省幸无其五而不能去其一者曰忧盖人君先天下之忧而忧非惟不能忘实亦不敢忘也】
　　右萱花













　　御制诗五集巻六十六
　　钦定四库全书
　　御制诗五集巻六十七
　　古今体一百十二首【辛亥七】
　　题文津阁
　　四阁书城四库蔵再三不碍校讐详【戊申嵗驻跸山荘偶阅文津阁之书其中讹错不可枚举既令在京之皇子大臣将文渊文源二阁书籍派员详校其文渊文源二阁疎漏之原校各贠即令重校此间文津阁之书其文津阁疎漏之原校各贠即令重校盛京文溯阁之书在当年原校各贠得邀优叙此次责令重加讐校不过仅予薄惩而全书得此再三详阅庶防可成善本实足嘉恵来学矣】今兼荟要覈以就【四阁书重校完竣其文溯阁疎漏之原校各员不应脱然事外上年复令将大内之摛藻堂及御园之味腴书室所贮全书荟要各一万二千册再加校阅一番在彼亦咎所难诿也】此则问津到每常摘咏惟公经拣择【全书中有经题咏者不下百种俱拣择有禆实用以示艺林标准如渉不经必加剖辟不使有乖立言之义】立言那肯渉荒唐简明目録従头阅【向因编辑全书总日提要巻帙甚繁令纪昀别刋简明书目一编只载某书若干巻注某朝某人撰以便繙阅然已多至二十巻检查亦殊不易】向若已惊徒盳洋
　　澄观斋觧嘲之作
