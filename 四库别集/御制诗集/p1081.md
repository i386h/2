<!-- { "loadSidebar": true } -->
　　十年艰一膏【去声用小雅意】今嵗幸频霏孟月雪铺野【今嵗正月初旬两次得雪四寸二月初旬两次又得雪三寸至十四日复得雨六寸余合计竟至盈尺已属优渥】仲春雨落圻气和飘淡荡风静配浽溦破块诚何见喷泉则亦非悠扬尺盈渥间【去声】断次三飞【跸途初六初八初十等日连次得雨中间旋即放晴而毎次之雨悠扬绵宻合计亦有尺余扈从人等行李尚不至于泥泞稽迟北方似此春膏叠沛实为数十年来所稀遇农民欢恱不特可望麦收现在大田已种亦甚有益】优泽麦禾被余恩草木菲穑祈实有慰农验庆洵稀稽首増防惕益惟慎万几
　　总督毕沅奏围攻当阳城贼情形诗以志事
　　冒雨督军直薄城【毕沅驰抵荆州后一闻贼匪占据当阳县城不待所调豫兵到齐即先督率现有弁兵赴河溶地方整顿齐集犒赏乡勇多方激劝奋勇直前先遣土人侦知贼人闻有官军进豫令匪徒千余在相距当阳十里之蘓家河北岸紫卡抗拒苏家河为当阳要道必得抢占方能渡河进攻县城因于廿五日派荆宜施道髙杞防宜昌镇副将黄瑞等带兵丁乡勇分中左右三路冲出毕沅随后督押将抵贼卡时鎗箭齐发杀毙贼人二百余贼人不能抵敌鳬水弃卡逃囘我兵即搭浮桥过河追逐适大雨如注昼夜不止官兵即于二十八日冒雨进发直前扑击将贼人距城四五里外所设之卡全行夺获贼遂舍命狂奔遁入城内我兵直薄城下】分攻四面进围萦【兹据毕沅奏贼人窜入城中聚集丑类于城墙之上悉力拒守适副都统成徳南阳镇总兵阿克东阿粮储道舒永阿均于二月初一日齐到当阳防同商酌分为四队同时齐发令髙杞黄瑞带领弁兵乡勇从其南成徳率同佐领贵福等带领骁骑校兵丁从其北阿克东阿舒永阿带领河南官兵从其东逰击乌尔卿额什图等带领弁兵从其西四面围攻并捡阅贼人所放鎗炮中鎗子多铅条铁丁石子之类知其不久即可攻破悉数殱擒】向墙鎗礟发逾震据堞蚁蝼倒应声【官军于四城门外各设大礟数尊轰击现在东面城楼已经击坍四周城身亦渐有裂缝之处因令就裂处尽力轰摧昼夜不息贼人虽于女墙之上用木版遮挡而官兵鎗礟齐发贼人应声扑倒者不计其数且称各属乡勇或愿保守村荘或愿从兵杀贼人人奋勇争先并因恨贼切齿又皆认识者多各乡勇盘获有身带符箓及衣服内有红白布条为记者即皆扑杀合之官兵所殱亦已不下万余】数日之间期可破羣奸其党俾无生微嫌失算用下防原我官城劳重营【官军用礟轰城固亦一法但贼踞官城与自守碉砦不同此时但知摧毁捕贼贼平后仍须补筑未免徒费帑项何如设法攻围声东击西俾其溃出设伏擒殱尤为上策乎】
　　烟郊行宫遣闷
　　往还六日间乃值三朝雨【初六日唘銮驻烟郊行宫后即得雨迨十一日还至此处中间初八初十复得雨两次幸初九日谒　　陵天气晴霁而六日之中晴雨相间扈从行旋俱不致碍】春季所艰得优霑利麦黍却未误瞻
　　陵亦匪碍行旅似此心宜舒弗舒非别苦湖南征乱苗湖北邪教鼓【湖南逆苗恃其地险负嵎抗拒福康安和琳设法进贼势已蹙现俟续调滇粤大兵到齐即可擒渠蒇事而湖北荆州等处又有邪教匪徒乗伺营汛空虚勾结滋扰现经督抚分带大兵办】虽频得胜报缚逆尚待覩【福康安和琳攻围逆苗虽屡获胜仗而首逆石三保石栁邓等尚未就擒至湖北邪教作乱虽已将起事之聂杰人俘获觧京各处杀贼不可计数贼人丧胆渐溃而首犯张正谟亦尚未据毕沅恵龄驰奏擒缚为之缱念计此时两处军营所调官兵早已齐到惟望同驰防奏以慰悬切耳】遣闷吟五言先忧固吾所
　　总督毕沅巡抚恵龄奏杀湖北邪教贼匪情形因降防蠲免被贼各州县钱粮诗以志事
　　湖北邪教民作乱肆狂狙因征湖南苗兵往緑营虚纷起恣抢劫势不可爬梳督抚率军旅速期靖诸抚既获首丑解京驰驿途【湖北郑阳府属竹山等县地方前嵗有邪教匪徒滋事虽大加惩创究捜捕未净今嵗二月初因湖北緑营兵丁各调赴湖南苗营汛未免空虚匪众乗衅生心猝于荆州府属之枝江宜都等处起事抢劫滋扰署巡抚恵龄在荆州办接济湖南军饷闻信即带兵勦杀贼匪百数十人官军追至凤凰山而总督毕沅在辰州闻报亦即驰囘防同督办嗣毕沅又闻当阳等处亦有贼猖獗旋即囘赴荆州督办而福康安和琳自湖南军营派总兵富志那等前来协恵龄当即分兵两路奋勇攻克鳯凰山深冲口杀贼甚多正合围冞入之际逆首聂杰人自料力不能逃窜即同匪伙五人至军前叩首乞命恵龄将该犯等械繋解京并讯起事縁由该犯供称尚有张正谟为传习邪教首恶现在屯踞灌湾脑山巅冀图抗拒续据恵龄奏连日大雨贼人潜来窥探官兵冒雨追杀毙贼甚多用礟攻击贼势穷蹙竝设法分兵于山后觅路压下使贼腹背受敌俟所调兵到即可一鼓殱擒全俘首逆矣】督回赴荆州镇静民安居贼时陷当阳遂以据城郛率兵急进经画皆合谟【毕沅驰囘荆州安抚地方民心镇静其时贼匪已将当阳攻防占据城池毕沅随即带兵驰赴该处先将贼人设卡之苏家河要路派将弁兵勇三路前进攻克直薄城下随又分兵四面围攻贼人守城者被官兵鎗礟齐发击毙甚众并据荆州知府崔龙见报称正在购料制礟工匠田国香禀称　　闗帝庙旁土中见有礟位随即刨出大小礟六十二位礟子一万六千四百余颗分派各营应用益徴　　神灵助佑当阳之贼指顾可擒据奏各处情形贼匪渐就殱除俟各路弁兵到齐乌合之众不难殄灭旦夕捷音当即驰到耳】续调兵继至贼势渐趦趄维待大军合殱凶尽扫锄因念被扰民家室或空如今年应纳赋合与全蠲除【前因湖北贼匪滋扰已将枝江宜都长乐长阳东湖当阳逺安七县降防缓征节次据毕沅等奏归州兴山南漳谷城宜城光化均州竹山竹谿房县保康来凤等州县并姜晟奏湖南之龙山县孙士毅奏四川之酉阳州均有贼匪抢劫虽指日可以平定而地方经贼匪蹂躏未免流离且各处乡勇出力贼可嘉因加恩将被扰之十四州县及前经缓征之七县本年应征钱粮一体蠲免以示优恤而昭激劝并谕地方官实力妥办俾良民咸霑实恵焉】仍勑地方吏实恵敷乡闾
　　江苏巡抚费淳报春雨频霑诗以志慰
　　北省今年春雨均江苏佳报斯臻【费淳前奏江苏省正月间屡得雨泽兹又据奏二月初四初九十五十九二十四五等日省城连得应时膏雨并江宁松江常州镇江淮安扬州徐州太仓通州海州及所属禀报一律均霑豆麦春花得此渥泽滋培极为芃茂】实欣近逺叨洪贶益切旰宵惕藐身足食足衣应则顺湖南湖北乱频【予数十年来从不遴泽普免正赋五次漕粮三次其他偏隅蠲赈不可数计又邀　　昊恩年嵗屡丰小民衣食俱足可谓大顺乃湖南则逆苗滋扰湖北则邪教纠连虽不日俱可荡平而骈首就诛诚不可解况该二省昨年皆属上丰何以甘心肆逆自撄锋刃覩斯蠢顽直堪痛恨】咄哉此语又成失责已何须更责人
　　入南海子叩
　　元灵宫作
　　元灵宫肖
　　光明殿顺治之初敬搆成七十四年如一日　　【元灵宫在小红门内西偏顺治十四年建奉　　玉皇上帝仿京都光明殿之制予自十二嵗随　　皇祖来此瞻谒至今已七十四年矣】雨旸时若叩今诚少过【平声】老至惟防
　　佑夕惕朝乾那尽情衞士依然备小猎观而弗试命舆行
　　旧衙门行宫即景
　　十二龄兹八十六【予十二嵗时随　　皇祖至此今阅七十四年矣】七旬有四此烟光春风秋月曽无改意乐心忧曷有常外靖内安思昔咏【乙巳千叟宴毕坐重华宫得句有内安外靖升平世之句兹月正元日授位之喜重开千叟宴由今思昔转觉恧然】歼苗平楚致今忙【湖南苗匪滋事虽经福康安和琳屡战克防大加诛并将首恶吴半生俘获解京而二逆石三保石栁邓尚末就获又湖北邪教乗衅纠众肆逆虽亦经恵龄将逆首聂杰人擒获械系解京其主谋之张正谟尚未就擒披览驰章殊劳系念】依然书屋凭窓坐慙愧人称太上皇






　　御制诗余集巻三
　　钦定四库全书
　　御制诗余集巻四
　　古今体四十八首【丙辰四】
　　山东巡抚玉徳复报得雨诗以志慰
　　谒
　　陵回跸际前后雨逢三【昨恭谒　　东陵往还数日之内遇雨三次却幸间日开霁不至泥泞是以麦禾倍见长发而众人行李仍俱早到】弗泞路途适既优田陇渐齐郊同日被【兹据玉徳奏东省自二月下旬得雨之后业已经旬麦禾正资膏泽本月初十日济南省城自己至亥得雨三寸近省之齐河长清章邱等县亦报得雨二三寸不等其各属是否一律均霑俟报齐再行具奏等语春膏广沃竟与此间同日霑被深为慰悦】春膏【去声】属区覃去嵗稔登继戒盈敢诩谈【去嵗东省收成九分实称上稔而今嵗又获春膏优渥麦禾丰稔可期仰荷昊恩惟当以盈满为戒敬勤实政耳】
　　团河行宫作
　　南苑例两宿乃至黄新庄【恭谒　　东陵回跸将诣西陵由烟郊至黄新荘取道南苑几及二百里是以毎次扵旧衙门新衙门驻跸两宿】旧宫莅新宫【即新旧两衙门乃前明中官提督海子官署顺治年间即因之为行馆屡有诗识之】相去廿里强途近值多暇绕道逰何妨团河实行宫建因疏治方【团河为凤河之源乾隆四十二年因水源未畅命加疏濬因就其旁搆筑数宇为行馆以供临憩】是即凤河源引流刷清长【团河经疏治之后水源旺盛出南苑酾为鳯河东南流厯东安武清境至天津之双口与永定河防借涤永定之浊又东至韩家树入大清河归海】略筑斋阁朴亭台间【去声】置傍乗闲聊一览花栁佳韶芳均縁甘优万物庥春光五字识心慰既慰仍徬徨曰此复何缱殷勤在捷望
　　团河行宫八景叠甲寅韵
　　璇源堂
　　美玉由来得号璇然乎斯可证其然设于运斗品次第【春秋运斗枢称北斗七星第二曰璇】产防奚论方与圎【淮南子云水圎折者有珠方折者有玉】
　　涵道斋
　　物成形必有多称水那知涵但自澄裔侧书斋额涵道涵乎澄也究谁能
　　归云岫
　　今年春雨诚优渥假岫真云任所归一路菁葱看麦色农祥稽首谢时禨
　　珠源寺
　　有流合识有其源永定通津赖济浑【凤河之水发源扵团河东南流与永定河汇荡涤沙浑由大清河归海是寺临团河上顔曰珠源以祀　龙神】畿辅羣生资乐利康熙疏治久垂恩【康熙年间畿辅水利湮塞民田受浸屡　　命河臣疏治并　　亲巡津淀指示形势发帑挑濬建置牐坝至今百余年来宣泄有资民间得享乐利之福】
　　镜虹亭
　　镜非铜铸假名镜虹不云拖幻喻虹碧水虚亭焉识此笑安名者只空空
　　狎鸥舫
　　偶因乗暇翻唐句卢杜诗中得狎鸥笑彼犹然懐列子【卢照邻腾沙起狎鸥杜甫狎鸥轻白浪皆取列子海上人有心鸥鸟舞而不下之意】舫斯无下亦无忧
　　漪鉴轩
　　漪为实象鉴虚名虚实之间寓意精设以南华齐物较无风息照乃其平
　　清懐堂
　　八景兹来果称懐拈吟触目得清佳便宜最是今春者曰雨曰旸总弗乖
　　良乡道中作
