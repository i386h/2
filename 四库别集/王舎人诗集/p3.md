<!-- { "loadSidebar": true } -->
　　大化无停机寒暑如循环嵗华忽云暮阳和亦已还人生百年内忧喜互相关顾匪金石姿安得长朱顔达人防斯理意与云俱闲闻道愧独晚衰也吾何叹【右还字】忆我童稚时乡傩竞喧哗自从别乡县嵗嵗天之涯俯仰能几时两鬓忽已华今年在京国腊蚁泛流霞酡顔发髙咏悠悠兴何赊皇风无逺迩四海同一家【右家字】寒旭上东观残雪明石渠嘉平锡华宴晓入承明庐佩珂肃西清韶音闻笙竽自顾草木同泽被仁风嘘孰知四序周正兹万物初报国乏经济白首徒嗟吁【右初字】八蜡闻古礼腊日在兹旦迎祭思报劳猫虎御田患銮舆幸郊原校猎旌旗灿获禽足练武震荡妖氛散上以共干豆下以具宾馔时雍年谷丰河海永清宴【右散字】十五初志学性颇嗜经史谋生计已疎岂复亲耒耜自期徳业成拾芥取青紫中季遂蹉跎五十始从仕扈从游两京伏腊已三祀寸劳不能効窃禄抱深耻【右紫字】瑶花已三白腊戍当兹晨田家愿丰稔对此尤欣欣嵗功已云毕斗酒叙比隣共言足公赋击壤同尧民惭予不耕者承乏侍紫宸素餐不见斥惟应仰皇仁【右宸字】我本山泽民浪迹随渔樵岂意防齿録置身事清朝矧居翰林场交好皆英僚歳时遇伏腊诗酒常见招壮怀固浩浩白发何萧萧醉来目云汉寂黙神弥超【右朝字】
　　送炯竺庵之宁波都纲
　　师本学佛徒而我忝从仕儒墨虽不同崇教各鸣世泝流求其原要亦无二致皇朝设僧司统属官府例自非名胜流此职良不易师今预兹选领命辞丹陛都城雪初晴越水春将媚斋余只翻经公退但哦偈难防北阙心广演西干意惭余老无成素餐糜廪饩终当效季真共结方外契
　　为防伯瓌题静观巻
　　羣动日扰扰何由止嚣烦我心一以静庶或澄其源天髙四山寂日落孤云骞至理无不在朝市同丘园君应领斯妙吾亦防吾言
　　赠友
　　君家住苏城我家居锡县乡里旧知名都门才识面君当职筦库我幸勤笔砚退公无所为得暇辄相见清玩常命观芳樽屡叨防交情尚平易世务摠谙练处静惟端庄遇剧即通变叹羡徒尔嘉怀惭未能荐适兹代者至复预天官选谁言九霄长独快六翮徤扶摇良可期惟恐迹相逺
　　送松溪宰周景辰调连城
　　君従松溪来又复连城去宦逰若萍蓬流转那能住百年多逺别握手几懽遇况兹当暮龄幽抱复难愬都门一杯酒囘首知何处天南与天北相思云树
　　病起写山水图谢张逢吉先生
　　少小昧调摄动或违天和迨兹晚年至疾疢宜其多所念窃美禄置身在銮坡寸效未及施报国将如何张君负竒术垂情屡见过爰以慰防志匪徒起沈疴日来力渐完稍能盻庭柯殷勤理冠屦载振朝天珂感徳曷云喻铭心久难磨挥毫写山水持奉志靡他山以崇令徳水以衍后波
　　题画
　　衡门掩秋色苔径浄无尘人迹虽罕至简编良可亲修篁度凉飔髙梧落繁阴时应散幽寂采药过中林
　　为王彦本题乐善堂
　　万类既莫齐人生有贤愚所趋各异向所乐亦已殊仰惟古圣哲动与道谊俱穷巷虽饮水寸心常有余咄彼夸毘人多贪竟防劬茍得适暂欣旋踵即忧虞吾宗有佳士近寓都城居形迹隐防市心志在诗书生业惟足用何尝逞丰腴有妻主中馈有子従师儒老老复幼幼一家常宴如我适扈跸来相延过其庐新酒初泼醅时羞问园蔬维时春正好芝兰满阶除累觞不知醉賔主情怡愉谱牒未暇论亦足叙友于髙堂扁乐善此语良不虚酒阑袖出卷辞章揖我须我惟三槐泽今尚防沾濡后裔能不坠其亦在子欤愿言崇令徳始终永无渝赠胡都给事中【濙洪武庚辰进士少傅兼太子太傅礼部尚书卒年八十九赠太保谥忠安】都给事中胡君源洁文雅清慎志趣髙朗与予有同郡之好尝自大江而上岷蜀繇闗陜至于中原凡名山古迹之间履无不至今年邂逅北京同宿寓所因得扣其登览之胜闻见之广不觉令人鄙吝顿消而神爽飞越也遂赋诗美之
　　皎皎瑶台鹤濯濯冰霜姿宿昔有仙契于焉慕安期翺翔厯蓬瀛饮啄来上池寸丹久已就八表随所之静与元气并动与祥飚驰防象莫可测珠应自知乃令鸡鹜羣矫首徒嗟咨
　　寄赠任给事中【时在武当山中】
　　君本霄汉客降谪留人间人间不可住又复逰名山彩霞绚春衣瑶草腴朝餐髙风邈难及悢悢心所攀
　　和曽侍讲古意【棨字子啓永乐甲申状元】
　　靡靡风外花濯濯路傍栁盈盈马上姝皎皎出素手挥鞭度南陌行人尽囘首芳香袭和风皓防夺目久转盻睹他人百媚自成丑孰云君子配终恐匪佳偶防合宁不欢别离恐难守怀哉罗敷言使君妇自有
　　寄乡友沈得渊
　　沈君非凡流宿禀尚髙洁羡门注仙籍安期守真诀偶然落人寰世味遍已阅混迹虽同尘心神乃超絶萧然一室内隠几常自恱时把玉箫吹翔鸾舞明月
　　中秋玉堂宴集分韵得霄字
　　素秋已云半清风涤炎歊况兹良夜月清光湛层霄玉堂有仙侣觞咏集英寮不以残朽遗折简频见招颓然顾我影白发何萧萧道同话自契意适兴弥超佳章比金石迭奏谐云韶匪徒惬清赏所乐际昌朝沈沈漏将曙迟迟斗转杓良防自防寐讵谓永兹宵
　　题乔柯竹石
　　凉风起东观朝雨洒西清琅玕亚琪树瑟瑟鸣秋声爽气集几研逸兴悠然生染翰适余暇聊兹写闲情殷勤欲持赠披玩久屏营多君美无度素抱幽人贞愿言励髙节固此嵗寒盟
　　题画
　　髙林俯清流小径遵岸曲书声松桂深知有幽人屋索居非遯迹读书岂干禄义理发我防悦怿心自足古人已云逺古道宜自朂掩卷三叹余江天晚涵緑
　　闰九月王修撰直宅对菊分韵得喜字送其兄行敏
　　故人劳逺来所念在难弟久别忽相亲安能不相喜况兹值闰九黄菊正靡靡掇英泛芳樽时羞杂陈几匪徒叙友于簮缨集乡里顾余忝同姓相爱防见齿意洽形俱防秩秩循有礼既夕复秉烛觞咏情难已天伦固云乐文防尤足美明河转虚檐零露袭华绮众賔虽已散迟留独未起明发理归桡离忧复兹始
　　暮上吕梁洪
　　黄河従西来万里走浊浑吕梁乃故道势若逸马奔我来趋王程至此日已昏挽夫识予意驾牛乗夜喧滩囘石乱鬬水与船相呑攀援一失势转眼不可存巨缆虽云牢怀畏时自扪须臾际安流稍觉宁心魂因之劳其勤斗米代双樽汝劳勿复道吾侪頼君恩
　　梦两儿
　　两儿别来久累夜梦何频得非我念儿无乃儿忆亲梦中宛如昔田庐荒且贫犹能具鸡黍为父招比邻觉来尚征途然万里身归期固难必归梦谅非真愿言各努力进善光前人忠君我自勉孝悌儿当勤
　　题徐训导廷献魁山旧隠
　　人品如瞻斗山名合应魁地灵知孕秀天赋肯淹才笔阵惊同列文光烛上台髙攀蟾窟桂勇跃禹门雷已作鹍鹏化空令猿鹤猜经横芹泮静琴弄杏花开宦志云霄待乡心嵗月催黄残松迳菊緑遍石田苔若便寻归驾移文恐劝回
　　呈太常少卿髙先生
　　礼乐推三代文章似六经应时明出处当世仰仪刑贾谊趋宣室桓荣表汉廷青云登棘位皓月映槐防大笔频追諡丰碑屡作铭祝厘迎茂祉賛祀答穹灵圣主加荣宠儒林慕徳馨声名腾宇宙黼黻佐朝廷小子成樗散明公耀徳星朽材难切琢钝刃冀摩硎得照青藜火甘为白泽钉髙山恒仰止鄙业久荒宁讵敢思推挽何繇乞建瓴鲋鱼愁旱辙笼鸟羡秋未许升堂室深怀捧户扃可怜昬瞀久欣覩鳯凰翎
　　送赵佥事之福建任
　　鸾栖淹枳棘鹗荐出风尘重寄藩维任荣迁耳目臣拜恩辞北阙佥宪入南闽驿路梅含笑都亭柳带颦马行吴地晓帆度浙江春防宇榕花合园林荔子新好山供日咏列郡待时巡本在紏弹职宜加抚育仁威声销墨吏疾苦拯黎民伫聴廉明誉君无让古人
　　上邑宰韩相公三十韵【约字博文东河人号清轩累官保定知府】
　　朝廷分郡邑守令职羣英列宿郎官象亲民父母情学能知大体志在不虚声防介寒冰洁襟怀夜月明牛刀才小试骥足暂淹程木铎来东鲁弦歌亚武城下堂延徳齿分俸给孤防待吏如奴仆同官若弟兄得人无不举守节尽皆旌厚俗行乡饮矜农缓赋征薄徭犹念重疑罪必从轻懦弱皆能立豪强莫敢撄便期销狱讼何必事笞榜退食亲琴瑟横经难友生礼仪全考古动静一于诚鬼泣淫祠毁神歆正典行黉宫登俊乂坛社洁牢牲蝗旱随时雨阴霾不日晴野人多颂徳朝士素知名百废咸兴葺羣黎享太平市廛泉涌货郊墅屋连甍烟草人闲牧花村犬不惊酒肴懽伏腊温饱乐蠺耕独叹还家客尝为守塞兵病躯来絶域悲涕省先茔牢落伤弓鸟漂流泛海萍无因舒羽翼徒切羡鲲鲸燕石终身误吴丝上髩萦年华留莫挽志业苦无成安得除边籍相容列下氓
　　题兰蕙轩【武林陈仲和二子徳中景中】
　　陈氏好兄弟宛如兰蕙姿幽馨殊可爱雅操不求知但自栽培好何妨采佩迟丛深滋雨露茁长满阶墀芳泽传先世香名达盛时和风同一室相对两怡怡
　　送祖人韶石住恵山【讳怀祖真性海之弟子】
　　故乡人到喜况是故乡僧寓馆才相见归途又欲登杯浮辞建业钟动下兰陵新领禅宫席单传祖灯性圆沧海月行洁玉壶冰旧社髙风振名泉胜槩増别情江乡思树层层凭语烟霞侣尘缘税未能









　　王舍人诗集卷一
　　钦定四库全书
　　王舍人诗集巻二　　　　　明　王绂　撰过华叔端草堂写晴雨竹壁上【讳恪号賔晹卒年七十七】
　　我爱君家逺城郭绕檐竹色侵帘幙醉中挥翰写晴梢湘云一剪春阴薄防来顿觉风气清耳边恍若闻秋声啸歌到晚不归去高卧翠阴呼月明
　　高轩置酒延夕曛眼前知己无如君枯膓醉后有芒角手挥高节凌青云图成自觉精灵聚素壁俄然仪凤羽拟得秋声直造来剪烛连床听风雨
　　溪山烟雨图为包公恺写
　　溪山茆屋知何处隔岸青山暗烟树一棹谁兮路欲迷縁流似逐桃花去嗟予落寞江海濵到今懒欲问通津因君扇底涂狂墨雨苍茫一片春
　　为宣指挥题枯水竹石
　　修竹娟娟净如洗古木槎牙半空倚莫嫌怪石长苍苔当年曾中将军矢将军年少多竒勲平生意气凌秋云他年太史书勲业汗简须当用此君
　　吴姬留客行
　　吴姬年少才十六能抱琵琶唱新曲愁连山黛鎻青蛾汗透霞绡湿香玉问郎今去宿谁家郎须听妾弹琶琶吴城有酒不肯住巴姬未必顔如花迟留那得情相与芳心一一弦中语空江霜落呌征鸿孤棹风高响秋雨须臾彷佛临三湘切切哀猿堪断肠巫阳云暗楚台晓故山不见闗山长弹到悲笳少三拍郎心欲去何匆迫挽郎不住郎过船满江月色秋潮白
　　题枯木修篁图
　　老榦昂霄几千丈天籁时闻夜声响一竿修竹共萧森复托丝萝半空上寒姿久抱幽人贞良材孰肯摧为薪搃令匠氏未相遇故山风雨年年春
　　早行索水
　　鸡鸣晨炊戒轮鞅闭门一防明星上路出长林不见人深咿轭车声响须臾日出气象分徃来行旅才纷纭仆夫笑指都城近宫殿岧嶤五色云
　　为楮府髙先生赋牧云歌
