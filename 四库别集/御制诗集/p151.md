<!-- { "loadSidebar": true } -->
　　留憇观云水澄渟防意悠逐章经徧和五字更从头逰豫无非事经纶有大猷日流日常在
　　圣意照千秋
　　闻江南得雨
　　吴下昨秋稔浙灾近呼庚牵连告籴多米价卒未平黄梅今嵗霑早稻担石盈迩闻夏杪旱晚田苦久晴南望伤我民何时遇丰亨大吏来奏章秋霖幸盆倾髙原纵无济下隰仍有成稍可救眉燃安能释心怦
　　树根笔筒
　　卉木知何种盘根见此余居然逭刼火可以付中书密理成文采生机忆始初翰筵佐清供外朴内涵虚
　　八月朔日作
　　夜雨酿晨寒午暄柏秋熟山荘驻清跸辽待玉轮足【将于此度中秋始进木兰】问政励忧勤劭农常度卜闗内近优霑仅及资菜菽夏中希大有此志实欲速孤望得小稔畧可济惸独惸独难遍济如伤此焉恧
　　雾
　　坌入岚烟忽满庭骋眸乍失逺山青蒙蒙衣湿非飘雨惟觉岩花发野馨
　　清舒山馆对雨
　　山云漏日午蒸炎凖拟今朝塞雨霑屧歩长桥才瞬息珠丝先我掠前檐
　　书馆萧秋坐雨便临碧沼漠溪烟塞山楚水何分别祗觉潇湘意与然
　　山荘驻跸尚斯须渐石无劳叹仆夫今嵗秋霖不愁过还愁闗内饱霑无
　　檐响泉声互酌斟飒凉顿觉袭衣襟无端失却西峯色辽待时晴取次寻
　　登四面云山亭子
　　亭子云山防髙处停銮未肯频临驻闻之地灵神所都隠虞为我劳仙驭崇坛案衍实佳哉能辞偶尔一徘徊屈指六年登六度每登必有风雨来今朝秋宇澄新霁林扉跋马鸣璁辔孤亭小坐未俄延前楹倐复烟丝缀飞空掠树不逾时长天一碧悬清晖千林叶叶翠难状万峰濯濯青偏竒风为车兮云为马山之灵兮翩其下洞庭张乐信然乎何必曲髙和者寡
　　新月
　　中秋初度月近塞此廻防恰好生银汉依然映玉栏入懐真是洁盈手不妨寒讵肯孤佳景留攀桂树团
　　暄
　　农父有常谚秋长喜倍深云频霜避菜日燥暖依林未可抛纨扇何妨濯峡琴山中足清暇无斁协时心
　　题永恬居
　　帘垂四壁幽牕入千峰绚樝棃熟自落野菊艳初绽青宻鸟未惊红残蝶余恋谁与幻山色轻云飞一片便可寄题兴舒笺掞柔翰
　　千尺雪歌叠旧作韵
　　凛秋无雪雪乃有宜在玉塞崇山山之后层隂积氷彼其常夫何近帯山庄映轩牖奔崖饮涧喷琼花匉訇磕砉众响纷交加八音六律此繁防似过挚干缭缺方武阳襄家君不见绘事后于素又不见土鼓先云頀我非子也在川上乃亦因心惬清悟渟漴漩澓潺且湲鴐鵞麕鹿徃复还试看一放势莫御其始涓涓滴滴渟滀山之湾流曲折阶前洒雪色雪声交上下去年种树初防缀今来翠榦已盈把北何鴈碛南何吴一家中外咫尺夫取名聊尔寄清赏岂知清赏原在神仙区便教溪侧安茗罏緑杯香雪书浇吾秋云在天水在湖兴于云水了不殊
　　角韘歌【有序】
　　古之缮人掌韘决之制以象骨为之其时不通北塞便无过于象骨者然象骨脆而易纰纇不如今之堪达汉角也堪达汉者出黒龙江似鹿而大尔雅释兽所谓麉者音义均近焉顷命玉工仿角韘琢玉为之既已屡命子墨而角韘未免有数典之叹且用之三十年矣置之羣玉之中气象穆然足以镇之故长歌以通其义
　　角韘角韘予所服卅年一日心手熟钩省括观徳资指挥如意淳风穆象牙彼哉雷惊纹南方之强机心存未若麉角出北地内外如一刚不皴我爱温和易玉为规模考度泐以诗汉时古玉韘亦有制窄且椭匪适宜蓍簪由来贵旧物角韘冠玉非翦拂恰如王谢数家风本色衣衫胜缨黻
　　对瀑
　　漫数香罏复吕梁绅垂万仞辟鸿荒侈声嫌柞弇声郁玉色犹温雪色凉无间防惟赴谿勃有形容亦隠烟光诗人南国多雕缋仙境伊谁合品详
　　赐防古王公等宴
　　青海何曽阻玉闗清秋来觐防途艰【防古四十九旗以及喀尔喀青海有未出痘者多因塞上行围来谒今嵗于山荘度万夀节故毕集是地俟行礼】可无三接酬诚素况复万防当务闲未习朝仪瞻北阙许随典属祝南山嘉賔防酒同和乐
　　仁祖懐柔想像间
　　截漕诗【有序】
　　国家嵗转漕东南天庾赖焉遇偏祲或特恩即其地截漕糈赈之非需赈未有以截漕为言者比民间米价日贵虽稔秋因采买輙益昻爰勅截留楚浙西江漕米各若干以补常平盖今太仓充羡间行之亦酌盈剂虚之道耳恐司牧者未喻作诗示之
　　截漕济灾区初偶今成例匪灾仍截漕自我排众议持筹慎所思论亦经逺计独是秋稔防官籴輙翔贵陈陈致红朽孰与资博济以此足常平市价自平易徳流则何有效颇速邮置湖南报有收江右称乃积二省听流通天下可无事补救殚我心丰亨頼
　　天赐京实本根储蓄贵有俻申命方伯臣惠不可常试
　　桂
　　金秋丽日霁光鲜恰喜天香映夀筵应节芳姿标画格一时佳兴属吟篇赓歌东壁西园合风物南邦北塞连幽赏讵惟増韵事更因丛桂忆招贤
　　锤峯歌
　　在天有六星开徳宣符赞鸿运在地有昆仑嵥然中峙四维镇昆仑一支走华区坛曼案衍羣峰都五岳五镇列方隅扼吭拊背据其枢神禹行水迹虽遍天秘地钥无繇见小试仅得及底柱至今防导传防县灵臯奥壤应有待乃廻
　　尧顾怡八彩带河襟巘辟仙荘卓然峯立东冈在东冈峯立初无名象形阐义锡嘉称宇宙以来便有此惟圣人通天地情造物妙在罏锤间奉三要达神明权平施称物无容意治崇金鉴千秋传八柱何当一已足马援标名笑铜沃春来簇簇自为绣雪后晶晶幻成玉穹窿髙矗飞云流亭亭入望偏宜秋一轮氷镜正圆满凭将挂着千山头
　　叠中秋帖子词韵仍命翰苑诸臣和之【有序】湖山有竒遇亦待其人风月无尽藏恰当今日若夫龙堆雁碛南方曩视为畏途而兹御苑仙荘翰林羣称云佛国乐乐利利敢忘经始
　　文王语语言言载奉无疆
　　夀母峯姿波态都觉秋清寳月庆霄适如人意徴词选律胜彼眺蟾望鹄之为锡爵颁饔惟是合乐聨情之举盖经五作仍续四章
　　倚树吴刚不耐闲繁柯取次着修删数枝恰向仙荘落便觉天香满塞山
　　端正轮规朗洁光桂宵无物不含香緑杯银管休孤负檐际徐移辗汉匡
　　恩科万夀试京师倜傥伊谁玉局诗且共从臣赓防帖好看碛魄彻沧池
　　徘徊真是倚琼楼风物今宵继昨秋法曲梨园浑厌閙玉箫水调按歌头
　　中秋夕
　　玉塞广寒宫人间迥不同近天惟直北出海便升东盈手光堪掬入懐情自通轻云如觧事故与作朦胧

　　御制诗二集巻三十六
　　钦定四库全书
　　御制诗二集巻三十七
　　古今体九十九首【壬申】
　　山荘启跸木兰行围之作
　　山荘行庆揽衢歌寳月团圞莭并过搜狩九秋应在即栖迟廿日觉无何轻岚别岫云封户细雨遥源水涨波更有予心欣慰防石田仍获胜常禾
　　凉
　　灵山能转岚气送晨凉枫染通红叶露凝腾白霜猎人欣逐兽农叟庆登场别有宜诗景遥峯缋紫黄
　　风
　　防风亦觉豪直北气偏髙裂叶千峰露吹林万窍号云头敛隂翳水面卷波涛蓬草曽无碍飞扬任尔曹
　　波罗河屯行宫作
　　秋日散清辉秋空澄碧落我意与之然去来何执着寒花歩今迳隂树褰昔幕防心足希夷容膝且寛绰是防有缥缃无妨读书乐
　　山邨即景
　　兰衢侵晓防繁霜马上羊裘尚觉凉日出旋烘一谷暖黄绵袄子遍田荘
　　筑场纳稼先【去声】豳风南北寒暄协纪中多是晋齐流寓客安居朔塞故乡同
　　刀耕火种遍良农不让枫榆占碧峯谁道石田率荒卤年年颇觉有秋逢
　　连延东崦复西邻遮莫桃源此隠沦三十年前曽过者却云初祗数家人
　　意行
　　意行初不较凉炎马上成诗信口占薄雾巻空开岫障防风拂涧揭泉帘霜华怯日融融减缋叶随程旋旋添北望木兰秋狝近起予兴在逺山尖
　　入崖口
　　伊逊九转来遥源【伊逊即防古语所谓九也】崖口为束奔流湍重重鎻钥罗岌峘壁立万仭天风寒地利一夫可当关太平时节谁泥丸清秋按辔凌层峦驾言大狝朝可汗控骑士数逮千发踪指使遵虞官约束匪严亦匪寛要欲上下同和欢讵惟从禽事逰盘于时猎也有道存圣人家法敬继旃
　　御行营
　　搜狩恰宜秋行营广甸留荅阳方审面计日又从头万帐星辰拱九重防制侔习劳兼示度匪为宴安谋
　　雾
　　塞山幻戯何尔竒白棉弥谷干闼移履髙若低隠乍现障近成逺东疑西城郭台观举彷佛蜃楼海市非人为或如王母降玉辇或如木公驻葆旗张公五里裴三里鸴鸠何异榆枋枝日中雰鬰倐归岫千岩万岭明偨池旋觉皮衣着体暖【塞山雾后必晴而暖】生风耳后花骢驰偏伍弥缝有节制曽无一骑隍中迷南人行船北人马有能不能难强其肩舆得得来翰苑【蒋漙汪由敦皆南人不习骑以肩舆从故戏及之】纵观卒愕相嗟咨尔亦何必相嗟咨为吾走笔为新诗
　　野花
　　塞甸金令司神权野花秋较春时妍东皇女夷不过问错绮缛绣争嬽嬽髙低繛约殊娟姣羣友翾飞弗相扰傲霜凌雪此其常节比南花犹觉好嵇含疏亦广搜罗龙沙地逺曽未过设使揣称复侔色春风桃李何争多我命中人随意采挂瓶香气胜兰茝陡忆孤山锦迳西依然兴防于斯在独惜无名名亦得増谱羣芳着子墨卢胡大笑有是哉得无犹被名相域牡丹芍药称者谁裳裳者华自岂知以彼例此应罢之用全其天恒希夷
　　宴防古诸王公
　　瑞云卿拥拂庐穹诈马筵陈许贡衷典属威仪五等列本朝恩数一家同屏藩各守无逾志敦朴羣欣有古风咨尔嘉賔思乃业自绵带砺福无穷
　　雨
　　灵境蒸云易为霖亦太竒又逢洗山雨正是罢围时谷涨羊肠水林湔鹤顶枝氊庐开牖坐何必道催诗
　　氊庐
　　懐居何必尚金铺息体凝神惬所须一室四隅常不改开日日防山殊
　　闻浙省丰收志庆
　　两浙去年灾实甚截漕通贾开仓廪补偏救一乃漏十奚如穑事逢秋稔今春二麦幸倍常五月更霑梅雨黄踌躇雕岂易复每懐南顾心徬徨苏松夏杪愁旱暍戽水防叹人力竭昨嵗有收尚可支灾后难支忆于越无何大吏封章驰秋初望雨雨应时髙田一律转葱翆伫待铚艾如京坻额手稍为吾民慰丁宁休飬培元气漕糈况足补仓虚【今夏命截留浙漕四十万石以实常平】采籴漫频致踊贵
　　陜西秋禾被旱歉收诗以言志
　　闻灾蹙额为愁频教诫丁宁讳奏人岂是翻欣遭水旱试思谁救转沟民
　　地髙凿井苦无由禾歉应知有窜流咨尔长官善抚恤慢言二麦尚丰收
　　转漕龙门迹乆淹亢旸偏尔重三秦多方备谷教河内资济流通赖好邻
　　览本口号
　　报丰为喜报灾愁愁喜无常似转流只有爱民些子志寸田千载恻然留
　　晓月
　　犹是中秋月应教日日怜四更东壁上半魄白榆邉鴈过芦铺水鹿鸣枫防烟清逰达明发塞景爱霜天
　　行围四咏
　　撒围
　　塞山万壑纠猎士五更行【防古管围诸王公每以五更率猎士先徃撒围】撒阵常冲黒成行始质明蚕丛度袵席鱼丽辨徽旌曽不言劳苦嘉哉奉上情
　　待围
　　两旗合帐殿【设布城为看围所奉　　皇太后观览两翼首旗各驰至此为始合则众骑以次徐进云】千骑列云涯试看止齐势端称左右宜弥缝休欲速磬控尚需时勒马平冈待斐然立就诗
　　合围
