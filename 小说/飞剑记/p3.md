<!-- { "loadSidebar": true } -->
　　却说云房子既到碧天之洞，却引纯阳子入金楼玉台琼宫贝阁。光景照耀，气候如春，遂相与坐盘陀之石，饮元和之酒，共谈至道。既而教纯阳子炼丹之法，以白汞为母，朱砂为父，黑铅为子，置一座日月炉，用一般文武火，七回九转，炼得个丹药而成。有诗为证：诗曰：
　　九鼎烹煎九转砂，区分时节更无差。
　　精神气血归三要，南北东西共一家。
　　天地变通飞白雪，阴阳和合产金华。
　　终期凤诏空中降，跨虎骑龙谒紫霞。
　　又有诗云：
　　欲神长生不死根，再营阴魄与阳魂。
　　先教玄母归离户，后遣空王镇坎门。
　　虎到甲边风浩浩，龙居唐内水温温。
　　迷途争与轻轻泄，此理须凭达者论。
　　云房子炼丹已成，乃与纯阳子说道：“此丹可以点石为金，玉皇之俸禄也，子勿轻视。”纯阳子拜谢说道：“敢不从命。”既而云房子又将素书数卷付之，且说道：“读此可以修心炼形，子秘之。”纯阳子接书礼谢。俄有一青衣童子，头挽双丫髻，云履玉佩，异香氤氲。手持玺纸金书，对云房子道：“群仙已集蓬莱上宫，待先生赴天池之会。”云房子将去，纯阳子送之以诗。诗曰：
　　得道未来相见难，又闻东去幸仙坛。
　　杖头春色一壶酒，顶上云攒五岳冠。
　　饮海龟儿人不识，烧山符子鬼难看。
　　先生去后身须老，乞与贫儒换骨丹。
　　纯阳子此诗，盖虑其师之不返。云房子道：“汝但驻此，吾去不久。”遂望东南上乘紫云冉冉而去。纯阳子怅望久之，遂将云房子所付素书数卷披阅诵玩，独处洞中旬日。
　　云房子一日回，道：“子在是岑寂，得无思故乡乎？”纯阳子道：“既办心学道，岂有家园思也。”云房子道：“善哉！善哉！”既又说道：“吾向者教汝烧铅炼汞，外丹尔，今吾以内丹之法授汝。”纯阳子拜问其理，云房子道：“汝知分合阴阳之妙乎？”纯阳子道：“未知。”云房子道：“守阴则只是魄，存阳则只是魂。若能聚其阳魂以合阴魄，使阴阳相会，魂魄同真，是谓真人。”纯阳子道：“魂魄冥冥，至理甚妙，何以全形？”云房子道：“慧发冥冥，泰定神灵。神既混合，岂不契真。金形玉质，木出精诚。大药既成，身乃飞轻。”
　　纯阳子又问水火龙虎之说。云房子道：“身中有真火，有真水。肾属水也，水中有气，名曰真火。心属火也，火中生液，名曰真水。真水以水生木，肾气足而肝气生。以绝肾之余阴而气过肝时，即为纯阳。藏真一之水，恍惚明真龙。真火以火克金，心液盛而肝液生。以绝心之余阳而液到肺时，即为纯阳。藏正阳之气杳冥，名真虎。气中取水，水中取气，正所谓龙从火里出，虎向水中生。此大丹也。”
　　纯阳子又问道：“如此修行，有魔难否？”云房子道：“子知十魔九难乎？九难者，衣食逼迫，一难也。恩爱牵缠，二难也。利名萦绊，三难也。灾患横生，四难也。盲师约束，五难也。议论差别，六难也。志意懈怠，七难也。岁月蹉跎，八难也。时世乱离，九难也。十魔者，一六贼魔，二富贵魔，三六情魔，四恩爱魔，五患难魔，六神佛为害，是圣贤魔，七刀兵魔，八女乐魔，九女色魔，十货利魔。此十魔九难，修行者有一于此，未见其道之成也。”纯阳子拜谢，说道：“深承尊教，某今胸次豁如矣。”云房子道：“子精心而修，毋摇尔精，毋劳尔形，使内神出现，外神来朝，功圆行满，膺箓受图，紫霞满目，金光罩体。或见大龙飞，或见玄鹤舞，彩云缭绕，瑞气纷纭。出凡入圣，出死入生。此大丈夫功成名遂之日也。”纯阳子道：“嵓虽不敏，请事斯语矣。”
　　云房子又恐吕纯阳道心弗固，复以三字诀赠云：这个道，非常道。性命根，死生窍。说着丑，行着妙。人人憎，个个笑。大关键，不颠倒。莫厌秽，莫计较。得他来，立见效。口对口，窍对窍。吞入腹，自知道。药苗根，先天兆。气要坚，神莫耗。若不行，空老耄。认得真，老还少。不知音，休指教。静里全，明中报。乘凤鸾，听天诏。
　　云房子既传以上真玄诀，俄有扣户者，乃清溪道人郑思远与太华施真人由东南而来，云房子开户延之，相揖共坐。纯阳子亦稽首拜之。施真人乃对云房子问道：“此何人斯？”云房子道：“本朝吕海州之子，名嵓字洞宾。少习儒墨，六十始第。邂逅吾于长安酒肆中，从吾学道，今将有得矣。”郑君道：“形清神旺，目秀精藏。子欲摆脱尘网，可吟诗一首，吾观其才思何如？”纯阳子立献其诗云：
　　万劫斗生到此生，此生身始觉飞轻。抛家别国云山外，炼魄全魂日月精。
　　比见至人论九鼎，欲求大药访三清。如今获遇真仙面，紫府仙扉得姓名。
　　郑施二仙深叹其才清句丽。时春禽■嘤，岭云淡荡，施真人道：“子再写洞口景致何如？”纯阳子又题云：
　　春气塞空花露滴，朝阳拍海岳云归。
　　仙禽自识韶华好，闲立花梢傍户啼。
　　郑施二仙乃贺于云房子，说道：“公得妙徒矣。”既而二仙邀云房子同去朝元。云房子对纯阳子道：“吾朝元有期，至玉京当奏子功德，升入仙阶，子恐不久归此洞也。”纯阳子再拜谢曰：“嵓之志异于先生，必须度尽众生方上升未晚也。”云房子见纯阳子发此大愿，此心怅然，乃复赠一诗云：
　　知君幸有英云骨，所以教君心恍惚，
　　含元殿上水晶宫，分明指出神仙窟。
　　执手相别意如何，今日与君重作歌。
　　说尽千般玄妙理，未必君心信也么。
　　君今已作升仙客，立誓约言亲洒血。
　　须知此道重如山，叮咛未可逢人说。
　　钟吕授受已毕，施郑二仙乃督促云房子以行。于是三仙人各乘彩鸾从碧空中冉冉而去。
第四回 洞宾得遁天剑法 飞仙剑斩蛟杀虎
　　却说纯阳子以钟离师既去，拜而送之，且伫立以望，叹曰：“师去也，几时归？无可奈何丹凤下，似难留住白云飞。”怅望日轮西时，有火龙真人道装素服，头戴着逍遥巾，足穿着云履鞋，腰系着碧丝绦，身佩着两口宝剑，乘一朵祥云，自庐山翠微洞而来。见纯阳子问道：“适乘彩鸾而去者谁？”纯阳子道：“吾师钟离也。”火龙真人道：“君为云房之徒乎？”纯阳子道：“然。”火龙真人道：“君丰标俊逸，态度闲雅，云房得人矣。”既又问同升者二人：“彼何人也？”纯阳子道：“一乃郑神仙，一乃施真人，今邀吾师同去朝元。”火龙真人道：“云房既去朝元，何不携子同往？”纯阳子道：“小子与师有誓，必欲度尽世人方始上升。”火龙真人道：“善哉！善哉！但恐世态纷挐，人心莫测。吾闻之孟郊诗云：‘古人形似兽，皆有大圣德。今人表似人，兽心安可测。虽笑未必和，虽哭未必戚。面结口头交，肚里生荆棘。’以此论之，人间只是无波处，一日风波十二时。君度之难也。”纯阳子道：“吾尽吾心耳。”既而问：“先生住居何处？”火龙真人道：“吾住居庐山之境翠微洞中，今遨游山川以至此耳。”纯阳子道：“先生携此二剑何为？”火龙真人道：“此剑用昆仑山所产之铜，女娲炼石之炭，老君却魔之扇，祝融烧天之火，煅炼而成。禀阴阳之纯粹，凛雪霜之寒铓。一断烦恼，二断色欲，三断贪嗔，此非是凡间之剑。听我道来：
　　烘炉煅炼神冰铁，磨琢青锋光皎洁。
　　天罡躬自动铃鎚。荧■亲身添炭屑。
　　棱棱神将按天条，隐隐星辰依斗列。
　　名重干将与莫邪，利过纯豪于巨阙。
　　天曹将吏魂魄惊，地府精邪心胆怯。
　　下海掀翻龙住窝，上山砍碎虎狼穴。
　　断除烦恼及贪嗔，色欲从来俱断绝。
　　纯阳子闻得其剑一断烦恼二断色欲三断贪嗔，心窃欲之，但未可发言。火龙真人知得他爱惜此剑，即问道：“子欲吾剑乎？”纯阳子道：“不敢请耳，固所愿也。”火龙真人道：“俗语道得好：‘红粉赠与佳人，宝剑付之烈士。’君既欲吾此剑，即当赠之。”遂解取二剑付与纯阳子。纯阳子即拜谢，说道：“先生惠我者厚矣。”火尤真人道：“此二剑一属雄，一属雌，君以此自卫则可，以此斩邪则可，若以此杀人，则不可也。”纯阳子道：“敢不奉教。”于是火龙真人辞别纯阳子，驾一朵彩云而去。洞宾既得火龙真人之剑，遂携了二剑游遨寰宇，一日，至地名吕梁洪，只见那一派水呵：
　　洪流浩浩，大势汪汪。流浩浩漫天溢地，势汪汪搅海翻江。弥弥漫漫可比着龙门积石，渺渺荡荡即如那巫峡瞿塘。奔奔腾腾谩说道鄱阳湖之鼓蠡，澎澎湃湃又岂止洋子江之马当。凭他天堑，只是这般凶险；纵是海门，不过如此汪洋。我道万山而莫之塞，谁言一苇而可以航。更有锦帆而未能飞渡，从多桂棹而岂可泳扬。妙计若韩候囊沙而奚堪壅蔽，雄才如汉武罄竹而何可提防。泻猛浪而花飞，山巅势溃；激洪波而鲸吼，霹雳来扬。
　　正是：
　　黄河之水从天下，万顷茫茫似沸汤。
　　内中更有妖魔在，说起令人心胆寒。
　　却说吕梁洪有这般大水，水中就有一样大蛟，鼓浪成雷，喷沫为雨，一年四季不知吞噬人几多性命。一日纯阳子游至其处，只见一妇人淡妆素服，手中提一壶之酒，沿河恸哭，悲悲切切，真个是“眼若悬河决，泪若河水流，河水须有竭，泪痕常在眸。”纯阳子一见，心中恻然。因问道：“小娘子为甚的痛哭？”那妇人一见了纯阳子，乃拭干眼泪说道：“妾夫姓张，临此河居住。此处有一大蛟，专一啖人性命。吾夫死于此，吾二子死于此，一家三命尽葬于蛟精之腹。今当清明之节，携酒一卮，临流奠祭一会，因此悲哭。”纯阳子道：“昔义兴有蛟，周处斩之。沔水有蛟，邓遐截之。今蛟在吕梁水中，曾无一人勇士则挥剑毙之乎？”
　　纯阳子虽是这等说，岂知那蚊精却不是义兴桥下之蛟可以斩得的，又不是沔阳水中之蛟可以截得的。神通广大，变化无穷。一闻得纯阳子此言，遂跃出三层之浪，则见：
　　爪牙厉厉，鳞甲纷纷。鼓浪而轰雷震地，喷沫而猛雨倾盆。扬鳍而神愁鬼哭，呵气而地惨天昏。狡过洪都之孽龙，谁敢举许旌阳之剑？毒如潮州之巨鳄，孰能驱韩昌黎之文？力大几万钧，端可以搅翻沧海；身大数百丈，又可以绕遍昆仑。见者皆寒心破胆，闻者尽慑魄销魂。
　　正是：万顷波涛泻海门，鳞虫数此独为尊。鲸鲵未敢呼兄弟，鳌蜃甘心作子孙。
