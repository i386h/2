<!-- { "loadSidebar": true } -->
　　晴光荡漾瑞烟浮介夀龙堆胜十洲白雪调歌白雪塞【预日微雪】鹿鸣诗赋鹿鸣秋侍臣羣献南山颂嘉客来添海屋筹我有敛时深祝愿
　　慈寜福履永悠悠
　　叠前嵗中秋帖子韵并令扈驾翰林等和之【有序】向以中秋佳莭适近万夀庆辰桂筵继介祉传觞防服犹延禧具饰欢腾中外对佳夕而赓祝嘏鸿词时际熈和廵朔塞亦咏冝秋彩帖自去嵗遭安仁之感每登楼伤贞观之懐况乎
　　大安奉防顾瞻缺侍几良逑值兹令莭相扵俯仰忆脱簮旧侣斯诚慽矣能不愀然然而虚掷良宵抑亦难抒夙恨是以名言戒其一徃梵帙喻以六如兴尽悲来固其数也悲过兴继又复宜之维时玉宇开金风霁则见鹓行虎拜环幔城而呼九如扵以雁碛龙沙望蟾宫而临十五属车扈跸粤有骋妍抽秘之俦大漠矢音宛成弄月吟风之地例依前嵗句各新裁
　　评量今昔值清闲万虑谁能一例删嘱付中秋玉轮月照予千载塞垣山
　　无滓精神不湿光澄观只合一罏香繁弦急管従来厌底借名言防读匡
　　帖子宜秋我作师每教塞景艶新诗昨来积素溶金液新沐秋蟾出玉池
　　髙防为居便是楼今年雁碛不孤秋东山凹防锤峰畔彷佛嫦娥笑防头
　　中秋即景
　　碛风拂拂夜光流满意氷轮见举头此际素娥应耐冷今年玉塞又信【平声】秋无须对景翻思旧不必临池更倚楼极大圆中圆魄度何曽痕迹着些防
　　中秋日侍
　　皇太后宴
　　中秋莭自好上塞景尢清咫尺广寒界依微仙乐声雪开千嶂秀风助一天晴邀得
　　慈顔喜山灵与【去声】有荣
　　翠几堆花饼鲜盘侑野麋千秋防圆夜五字又成时北斗悬金幕南山献桂巵吴刚脩不到轮外一枝枝
　　闻雁
　　旃庐清夜分雁数声闻霜落才传信【塞上早霜故云】沙平浅印文早来应挈子【春时雁北去至极防换羽育雏至秋擕之以南】可羡未离羣木叶洞庭下何须怨楚云
　　哨鹿
　　晓蟾驻魄碧光流哨鹿时惟八月秋邃谷试呼来得得虞人真解学呦呦耽盘媒翳嗤刚挂闲放纶竿任钓舟朱鸟旋升开晓色塞中随意作清逰
　　暖
　　积雪皑隂磴暖气蒸阳巘霏微细雨零倐忽朝雾巻金乌晃枫林生色画屏展重裘欲换棉岂是朱眀转山中无定和仲讵能辨随时爱景光此间兴不浅
　　塞中即景
　　风清月白仲秋天问景龙堆漫亸鞭碧宇泬寥雁书字苍岩防嶫鹿呼烟山隂雪冻山阳雨谷尾溪喧谷口泉日日意行频得句霜林真比晓春妍
　　崇邱作镇鬰坛曼万派千支势拱攅碧涧似鞶围岭腹白云为斾袅枪竿试看秋景如春景端是木兰胜上兰一月行程诗逓咏嘉陵粉本不殊看
　　塞山夕景
　　哨鹿宜晓夕复宜虞人技懩无不为平冈猎罢合夕哨我亦因而姑听之下舂荏苒落西岭踈星寥亮天四陲丹枫翠柏缬逺障忽隐繁缛惟参差须防参差复全隐万化冥合心神怡逺瞻燎火指归路曲寻浅水渡野溪偶然一试古人语佳景乍得聊成诗
　　雨
　　塞雨又逢止顿日山灵有意示神竒设非亲见谁能信告未曽来人定疑
　　前朝霏雪今朝雨塞上寒暄晓暮殊赢得闲情摹杜老底将经世问尧天
　　打幕频听淅沥声石渐月离验舆情犹欣供亿随营足菆井山墟列布棚
　　添些红树眀晨景展却新图此际闲秋狝将完促归辔防看塞上米家山
　　赐宴防古王公及行围诸军校因遣各归部落
　　秋郊罢合围六辔驻騑騑令日开佳宴康衢敞御帏输诚恱藩翰布泽锡恩辉千二百军校驱驰听指挥遍教霑湛露同得被阳晖执役今时切和亲嵗币非讙哗权弛禁犒劳底従威懐肉无嘲朔【防古人受赐所食余肉率懐之以归且以为敬云】轒輼满载归
　　山村
　　按辔度山村富秋观次第徃来一月间五谷已登备栖亩有余粮纳圃无隙地山田租赋薄茅屋俯仰遂此心慰始定额手洪钧赐伊余有后思古今人殊致耕九而余三既富教斯继是道岂非要行之贵无事苟其不得人匪爱乃实害【叶】莫如令蚩蚩各自为生讣所愿锡屡丰何虞民不治屡丰岂可必孜孜勉祈嵗
　　纳稼三首
　　纳稼塞中早寒暄不同秋丰恱圃满田获觉山空升屋炊烟白当罏浊酒红儿孙瓦盆熟便以侑村翁田家底为乐秋好即无愁不识催租吏浑成击壤逰比隣皆有积滞穗未曽収乗屋仍多暇春寒不播牟莎坂玉霜浓垂鞭过碧峰烟村呼父老穑事访従容故地原难较今秋得未逢【关外种地者多山东之民皆言常年即胜其故乡而今秋为尢稔云】报章披更喜大有慰三农
　　九月朔日行围廻跸驻避暑山庄之作
　　秋狝言归自木兰山庄容与憩征鞍饱观丰稔情堪快暂豫心神乐岂盘泉界绿云供鹿饮山防红叶待人看前年已设登髙约【将于此登髙然后回銮】早见孤亭耸翠峦重临云馆坐眀窓真觉流隂逝水漎塞上山容虽独出园中秋景实无双桧松晚翠拏苍巘鳬雁闲心乐碧江每到朅然频忆旧尘根底事未全降
　　秋海棠
　　塞中野卉多而脆防度经霜委白沙还是御园饶景色秋风嬝嬝见唐花
　　清舒山馆
　　山馆従来防畅情开轩况值九秋清多扵前度为何事飒沓空庭落叶声
　　防宜观防皆成畵扵暂闲时輙咏诗设使防余无二者更教何物遣情思
　　霜染丹枫淡复浓扶崖鬰翠见乔松鹿鸣毎向闲窓听知在苍烟第防峰
　　潦尽寒潭清见底林踈逺岫淡无痕重阳莭近黄花放便是东篱防士村
　　览热河井邑之盛知
　　皇祖煦妪之深即目九秋断章三首
　　万家烟火较前増　　【皇祖诗云聚民至万家今则不止扵万俨成大邑矣】井邑纷填有卖蒸可识
　　圣人爱育山庄小试有眀徴
　　避赋避灾离里闬【热河夲无土著率山东山西之民迁移来者然捴不出此二事】垦原垦隰艺桑麻慙无为养因无禁【迁移而来者岂非惰民然内地户口日増今有塞外可垦之地则亦听之而已故不事丈量督察也】中外由来乆一家
　　蚩喧闻列肆声髙楼縦目玉旻清有秋市物翻増价近利人言却至情【此间惟米价防平而他物无不増价者询之市人则云隔嵗来廵吾侪趂此获利此虽无厌之谈而实人情所有】
　　登四面云山亭子
　　中峰千丈防地起特据其巅搆亭子初秋荟蔚尚连林登临未露山容美重来木叶已半落惟余老翠及嫩紫精神气韵莫不献纂组刻峭无能拟三旬饱看塞垣山摧崣绮错固佳矣万景天全结搆精又尽善焉乃在此
　　题永恬居
　　夷筑闲馆邱壑占幽偏落叶如听雨开帘不卷烟景光新意趣书史旧周旋道味真无斁心恬足永年
　　菊
　　黄华钟正色必向御园开识得重阳莭刚従上塞廽霜严信徒尔日嫩特佳哉静对无穷趣茱萸漫泛杯
　　山中杪秋
　　烟云朝暮变紫翠槲枫兼籁动风满谷波澄月一匳景深素秋杪兴寄碧峰尖无尽藏真界取之岂碍防闲窓日影上书室足清光谁谓山林内而无翰墨香芸编堪汲古菊莭待重阳入畵相应防千峰罨一房
　　题素尚斋
　　山庄山水佳天然去雕饰是斋顔素尚古风犹可识开窓见千峰对之有所得挥毫戒繁华
　　圣人示我则
　　暖
　　皮衣脱却换棉衣塞外秋暄见所稀真对黄花堪落帽坐看红叶称搴帏人家烟火催时暖【烟火多则地因以暖热河向为寒地今则颇似关中矣】沙漠风霜限地违幽賛洪罏谁复识
　　神虞当日协璿玑
　　夜雨
　　春霖虑或少秋霖虑或多惟有杪秋时多少无不宜【叶】万寳既告成冬麦恰始播【叶】山庄兹驻跸夜雨占天和亷纎窓外声庭树想婆娑更无愁渐石此景实可歌伊余较雨旸年来熟研摩特喜杪秋雨供赏无虞他勤民家法贻祈嵗理则那追惟
　　当日心此际应如何
　　晓起
　　闲云数片当晨散落叶一庭比昨添渉猎诗书览秋景山庄随意足清恬
　　山庄驻跸胜日开筵恰廻秋狝之銮兼值年丰之庆虽顺时而行乐忆去嵗而难忘诗以述志爰赋五言
　　十日驻山庄三秋逢有年行围既训士懐逺已廵邉此焉乃少憩防
　　武増愓干况复近菊节正可列餻筵称觞献
　　慈夀嘉会集羣贤念兹亮工侣胥任筹治权劳逸共心膂忧乐思后先去嵗事滋纷廻首岂忘旃际和斯惟幸持盈当益防
　　晓起
　　庭树鸟声出曙窠披衣试问夜如何挈壶已报晨星少拥帚谁嫌落叶多绕户山岚轻送冷入窓池影渐増波报章未至心余暇拈得清诗一晌哦
　　敬题松鹤斋
　　昔我
　　皇祖扵山荘中奉
　　宁夀宫防名之曰松鹤清越我
　　圣母为是
　　先徽所憩息避弗敢御且以离予所居较逺也则扵寝
　　殿之东葺室一区以为偶临山庄
　　圣慈燕居之所顔之曰松鹤斋犹
　　皇祖志也
　　鹤羽千年白松姿不老青惟兹真上瑞堪以祝
　　慈宁嘹亮声闻野茏葱色满庭作朋瑶岛上
　　王母驾为停
　　重阳日侍
　　皇太后登髙揽胜之作
　　遥峰近岭罨烟光髙防琼楼了不为要重阳酬令莭暂教十日驻山荘防丝结佩仙茰紫
　　玉座称觞夀菊黄稍异宫中行乐防稔秋俯眺遍仓箱
　　廻銮至喀喇河屯作
　　深秋廻跸驻滦河山馆纷纷落叶多两月风光异尔许一畨徃返觉无何苍峰防嶫精神健丹地蜵蜎景色和纳稼筑塲完次第相【去声】舂还听野人歌
　　入古北口
　　人工真可夺天工界限风光逈不同今日入关逢緑栁前朝皆树忆丹枫黍稌是防欣都稔睥睍当年势尚雄地脉千秋自无恙陡懐壮士对西风
　　村行二首
　　关内深秋暖不寒行来旷甸骋懐寛冻云衰草廻头别比崇墉取足看恰喜诗情捜野落又教山色指田盘重阳虽过风光好笑把黄花兴未防
　　丰嵗无饥且免寒男衣蔽肘妇裙寛年来祈望差堪慰静防思量岂易看驼向坦途才免马寻濶栈不重盘行宫取近常休息暇便耽书忘夕防
　　秋麦
　　渐南地向暖例可播秋麦秋狝启驾时多稼犹未获【叶】廻銮逾两月早见仓箱积良农岂后时勤作如乗隙今朝歴蓟野亚陇有新碧蓬葱生意佳肥壤含膏液覩兹稍自慰纾懐未敢遽【叶】覛土幸沃润更借足三白祈嵗循始终勤民无间隔










　　御制诗二集巻十二
　　钦定四库全书
　　御制诗二集巻十三
　　古今体七十三首【己巳六】
　　驻跸静寄山庄侍
　　皇太后逰览即景
　　较围廽塞上取道驻田盘奉
　　养多方谨承
　　欢千里安山庄临静寄秘殿足遐观扶
　　辇邀
　　慈豫称觞对夀峦窻开峰罨翠堦绕瀑淙寒丰嵗余清暇吾心此暂寛
　　山居
　　山居随意作清娱底觉风光塞景殊且喜树姿犹张王【二字皆去声】还教峰色不糢糊道堪因契真佳矣畵岂能工有是夫彷佛翠微阿那畔丹邱生在许招呼
　　石林精舎
　　三间敞白屋万笏列青瑶少坐消尘虑兴言托朗霄天花云外落仙乐柏间飘不必天台畔依然过石桥
　　绿缛亭
　　霜间万叶丹松下一亭绿徃徃动天籁絶胜戛哀玉长烟敛寒空因之畅遐瞩
　　夜雨
　　秋霖送响屋檐垂又值云庄驻跸时始信山灵不相让偏教夜雨却称竒【此次行围皆扵止顿日值雨故前有塞雨又逢止顿日山灵有意示神竒之句今驻静寄山荘又遇夜雨信一竒也】度峰烂漫丹枫濯着垅緜芊绿麦滋有喜无眠宵漏永近臣未许得全知
　　雨后
