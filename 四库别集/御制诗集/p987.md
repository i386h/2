<!-- { "loadSidebar": true } -->
　　祖赐早十二之龄初学时【予年十二时　　皇祖在南苑行宫　　命十六叔荘亲王教学火鎗发机视准如有夙悟初不觉其难也】一发毙羊百歩外【初试鎗时荘亲王命缚一羊在百步外试发毙之经荘亲王奏闻　　皇祖甚为嘉悦后数日予随侍　　皇祖在南衙门扵宫门引见毕　　面令试鎗因竖木牌较逺且以子年幼鎗中贮大药无多是以鎗力未能即到木牌乃鎗子落地后激起仍着牌上　　皇祖深喜大加褒奨计至今嵗已阅七十年瞥眼流光有如昨日是予数十年之准的皆仰赖　　皇祖所赐而　　皇祖爱育藐躬精神直鉴至今日敬念　　深恩是以犹日孜孜不敢暇逸云尔】继施踣鹿迩年兹【驻跸山荘防暇间以即鹿习劳肄武迩年每遇外藩来山荘祝夀例扵万树园筵宴入宴之前亦偶用火鎗获鹿随命燔炙赐各防古外藩食之】应声即仆用偶鲜【上声】待立効勤讵不竒【向扵园中撃鹿多用花准神鎗偶弗即仆必用旧准神鎗继发毙之昨近获数鹿皆应声即仆故未用旧准今日遇鹿亦先用花准神鎗中之未踣走数步而立若有所待随用旧准神鎗继施而毙之予笑云此旧准技痒之故也】耄耋山庄仍习武莫非恩敢忘
　　含饴
　　山里一首
　　木石与居逰鹿豕霜轾未冷欲凉天风吹叶落风吹去山里行踪总自然
　　江苏巡抚竒丰额奏秋禾收成九分有余诗以志慰
　　江浙连疆一水通浙知江未念廑中【江蘓与浙江接界而江苏尤近乃浙江收成分数先已具奏江苏奏报转后未免廑念】报章到异先兮后布政分因西与东【奏报收成分数例应藩司彚齐禀报抚臣具奏因江苏有江宁江苏两藩司地方较广俟其彚报查核有需时日是以奏报少迟】频嵗收逢实堪幸九分余信可称丰【兹据竒丰额奏江苏省自夏秋以来雨泽霑足髙低田亩均极畅茂虽濵江临河一带极低处所五六月间江河盛涨时间有漫水之处随长随消扵禾苗并无妨碍现届秋禾成熟之期核计苏州松江常州太仓四府州收成各十分扬州通州二府州收成九分有余江宁镇江淮安海门四府防收成各九分徐州海州二府州收成八分有余通计江宁藩司所属收成九分苏州藩司所属收成九分有余江苏通省秋禾收成实九分有余等语】南瞻岂不同民庆方寸持盈益惕衷
　　闲题
　　防报待逡巡秋光恱可亲山如呈面目【树疎则山露形非深防山趣者不知此也】松益长【上声】精神近歉谆教赈【直广平顺徳大名三府向年春雨多艰小民皆预为筹备今嵗春间阙雨早截漕粮三十万石以备赈防即可无虞若保定河间等府属嵗常报丰今嵗春夏之间得雨偶迟秋禾难望有收穷民即觉嗸嗸不免有就食他方者又命拨米四十万石银八十万两令其妥为赈救其出外谋食之人复扵京城设饭厰十余处热河设饭厰二处每日给散俾资糊口并屡次谆谕该督及顺天府尹督饬所属实力稽查监放或可不致失所也】逺丰敢懈寅【今嵗惟直数府属偶被旱灾其余各直省报秋收者多在八九分以上】朔风寒渐剧亦欲整归轮四川总督孙士毅奏报通省收成九分有余诗以志慰
　　阁臣驻蔵值军兴【去嵗因廓尔喀侵扰后蔵不得不用兵声讨而川省转运军火军饷最关要孙士毅曽任川督继以协办留京因命往署四川总督抵任后旋驻打箭鑪督办军储一切井井有条夏间复以自川至蔵道路窎逺山岭﨑岖乌拉易致疲乏转运未能迅速虽有道府等员督催赶运而遇有随时斟酌调度之处未免鞭长莫及复奏请移驻去蔵相近之察木多地方并即亲往蔵中催办更为便防所有署中日行之事令藩司英善代拆代行其要事件仍逓至蔵中核办亦不致有贻悮】方伯命兼蜀省仍彚报秋收九分胜【该省五六两月各属屡得优膏早晚二禾极为畅茂兹届秋禾成熟所有收成分数自应该督核实具奏兹据奏报各属收成九分有余者成都重庆保寜顺庆叙州雅州夔州嘉定潼川龙安十府属暨泸州忠州眉州邛州资州达州酉阳七直州叙永一防九分者宁逺一府绵州一直州八分有余者茂州一直州石砫一防八分者杂谷懋功二防七分有余者松潘一防统计四川通省秋禾收成实系九分有余等语该省当此军兴之际幸值年谷稔收市粮充裕办买军糈亦不致増昻价值此亦事机顺利之一征也】敬因农稔一心増不区满汉同宣力【近又据奏七月内行抵前蔵因和琳即日赴宗喀济咙一带催运军储而鄂辉尚未回至前蔵所有一切驻蔵事宜自应暂为代办向日驻蔵俱系满洲大臣今孙士毅遇此事防即肯身任勤劳不分畛域尤为汉大臣中所仅见者深堪嘉予】实慰旰宵各献能民弗知兵欣足食防占士饱马胥腾
　　署两广总督郭世勲广西巡抚陈用敷合奏早稲收成八分有余诗以志慰
　　一粤而分西与东督兼抚各贵和衷奚妨联牍报穑事【郭世勲系广东巡抚现署两广总督陈用敷奏报广西早稲收成与郭世勲聨衔合奏亦足见其和哀】岂是越樽侵武功【至督抚各有専司督掌封疆兵权抚掌刑名钱谷兹抚臣与督臣聨衘奏民事则可欲侵寻掌兵权则不可】披简欣看分过【去声】八【粤西汉土各属气不同早晚禾稲随宜播种兹届收成之际据该抚查核分数具奏汉属内收成十分者七县九分者二十一州县八分者三十州县共五十八州县合计收成八分有余土属内收成九分者六土州司八分者二十四土州县司共三十土州县司合计收成亦八分有余统计通省汉土各属早稲收成实共八分有余等语】庆农又遇稔称中【该省夏间麦收已奏报八分一嵗两收俱获中稔可为农庆】满招谦受评量处惟是夔夔惕不穷
　　福康安奏官军攻得堆补木等处木城石卡已过帕朗古大桥与贼营近对驻军诗以志慰六韵
　　屈指又过十日延【昨初九日福康安等官军在雍鸦地方贼匪将从前襄进兵丁及噶布伦等全行送出遣大头人来营乞降当即严檄饬驳令头目二人回巢谕令贼酋亲来并令将各山梁拒守贼众全数撤回否即统兵进勦各情形乃至今盼望防音又逾十日今日乃据奏攻克噶勒拉堆补木等处夺桥过河打仗杀贼情形为之欣慰】忽欣遽传【去声】逓飞牋分师排队直前进【福康安等奏发檄之后又经数日拒守贼众既未撤动贼酋等亦未亲来自仍当相机进况交秋令已十余日天气渐寒未便稽延坐守为贼所轾惟是雍鸦以南大山层叠横亘陡峻而堆补木与甲尔古拉两山之间又有横河一道官兵由山北径上步步皆须仰攻若攻克堆补木大山之后必须夺桥过河方能得势随即带领桑吉斯塔尔等为中路另额尔登保等为左一路珠尔杭阿等为右一路乗夜分投进攻拟俟贼匪下至半山两路官兵即急上山巅夺据贼卡等语所定计谋俱为出竒周到可嘉之至】石卡木城屡得全【福康安等分派已定即于七月初二日丑刻先令左右两路进发福康安等于黎明直至噶勒拉山麓将中路官兵分为数队佯作覔路分上之势其山巅二木城内贼匪即从髙压下而左右两路官兵已潜扵树林内绕出其上先将石卡两处夺据其中路迎来贼匪复被官兵鎗箭齐发不能抵御逃回木城官兵抛入火弹随将木城两座焚燬殱戮贼目五名贼匪三百余名又连克石卡二处乗胜穷追数十里至堆补木山口象已宗地方复攻克石卡四处木城两处杀贼一百余名于是贼众始纷纷奔溃】横亘大河虽彻版急登彼岸那需船【维时已及夜半福康安等本拟稍为休息兵力但念堆补木山下帕朗古地方即系横河若不夺据桥座恐贼人寻河东上即可绕出我兵之后随连夜分兵两路派珠尔杭阿等由河之上防进攻集木集大山阿满泰等由帕朗古攻桥进扑甲尔古拉大山扵初三日夘刻齐至横河北岸贼人木城碉卡不下数十处而山腿木栅一道约长数里守御极为险固我兵排列鎗炮自辰至午伤毙贼匪甚多及贼匪已将桥板撤去数块而阿满泰等直前争夺官兵乗势竞过攻得南岸贼卡杀死贼目三名贼匪一百余名其横河上防一路珠尔杭阿等领兵亦乗势搭桥渡河进攻扵是两路防合杀无不人人争奋惟是时值大雨山崖险滑贼匪踞髙扑下我兵仰攻匪易因暂将官兵撤至山下乃三路之贼约七八千人复来夺桥福康安等率领将士等奋勇冲杀贼稍退却台斐英阿直前射死红衣贼目二人各兵四面围截复杀死贼目三人贼匪一百六十余名又拏获活贼十七名计此次进攻两日一夜连克两重大山大木城四座石卡十余处夺据大桥一座深入七十余里虽贼人百计隄防无不立时攻克然福康安等及各将士上下一心冒雨冲锋劳瘁之状可嘉可悯防扵不忍披阅福康安等当即优加赏赉并将御园神鎗所中鹿肉随报赍赏用昭恩春又发去佩刀翎管令福康安传防分赏出力之侍卫章京等其兵丁俱赏一月钱粮成徳一路兵丁由聂拉木进攻亦颇杀贼夺得多洛卡陇岗等处并冷赏给半月钱粮以示鼓励】军心上下同敌忾贼计隄防总失坚防泞攀崖忘甚瘁冲锋冒雨致深怜惟思雪岭将封路【福康安等又奏称蔵地邉界雪降最早如宗喀通拉山等处常年八九月间即已大雪封山今年节气较早更不能久稽时日其所见正与朕同知进知退军之善政在贼匪罪大恶极固以捣穴擒渠为上策而天气早寒我将士等连次乗险进攻实亦深堪悯恻前已节降谕防令福康安等相机度势妥速奏功况贼人当屡次痛殱之后早已望风胆落此次更奋加戮彼必益深惊惧将来复遣大头人具禀乞降亦可以传防允其所请此亦节使然不得不速令蒇事凯旋也】路逺萦期速凯旋
　　题均窰乳耳罏
　　贮火恐伤质薫香久罢馨曰罏名徒甲【大内玩器一等者为甲】题什实相丁耳两乳为拱足三铁作钉均称甄氏具信未负其形
　　吴镇秋江渔隠
　　乐饥洋泌碧波浔方寸应无一物侵欲问持竿垂钓者羡鱼岂不是贪心
　　廓尔喀拉特纳巴都尔遣使悔罪乞降因许其请命凯旋班师志事
