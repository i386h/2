<!-- { "loadSidebar": true } -->
　　吏政府大堂谕：为奉旨遴授官职事，照得大顺鼎新，恭承天眷，凡属臣庶，应各倾心。尔前朝文武官员，限次日一概报名齐列，不愿仕者，照其自便；愿仕者照前擢用。如抗违不出者，大辟处治，藏匿之家，一并连坐。仰合遵新旨，共扩皇图，赴谒宜先，趋选无后。须至榜者。永昌元年三月日示

　　伪吏政府，着长班内外限寻，不许民间容隐。只因这番有分教：

　　济济缙绅，惨受非刑而丧命；
　　堂堂甲第，奇遭暴虐以捐生。

　　未知众官如何发落，且听下回分解。




　　第十三回  诸缙绅酷受非刑  众裙钗奇遭惨辱

　　话说伪吏政府，着长班搜捉官员，且一家容隐，九家连坐，除却死路，别无躲避之法。因是这般在京大小文武官，却有三四千名，尽数报名汇送。今番一网打尽，分明是瓮中的鳖，釜中之鱼，死活由不得自家主张。次早各官，都穿了破损，囚车待罪，在吏政府前。忽传伪旨，押到牛丞相府里，并刘将军、李将军二府，分头拷讯。唬得这班官员，人人面如土色，个个胆战心惊。每一人用两个贼兵，手执钢刀利斧，把绳索牢拴头项，口里说要押到西角头四柱牌坊下斩首。听了这话，人人做了断线的木偶，手是板传，拖抵不动。正恍惚间，只见一匹飞骑，从后边追赶上来，大叫道：“且饶他一死，可押到权将军那边去审问。”那班狗官，又似死去还魂。这三四千人，连那押赴的贼兵，共有万余人，挨挨挤挤，拖拖拽拽，到三个伪府里来。贼将牛金星、刘崇文、李岩等席地而坐，把犯官逐一唱名点进，就是个活阎罗，也没有这般利害。犯官跪下，不问情由，便把夹棍施行起来，要他招赃充饷，也有夹一二夹的，也有四五夹的，也有上脑箍的，炮烙炙肤，棍棒打腿，种种不一，总是要追缴银两。一大学士夹三四夹，招赃甚多，用铁链穿了手，拽去起赃，起出银四万八千两，金三千两，珍珠数斗。一皇亲夹三夹棍，偿缴二十万。一状元夹两夹棍，追出银一万七千两，惨凄两次，儿子夹两次，那人受刑不起，拿了一碗水，顷刻即死。一国公登时斩首，一国公卖国献门，李贼恐他后来不测，一同处斩。有两个翰林官，贼党怪他为僧，夹二夹棍，一吏部官，夹四夹棍。一员外郎，不肯报名，被贼兵捉拿到伪衙里来，贼喝教跪下，那官终不肯屈膝，被贼乱棍戳死，有一家人跪哭，情愿替死，贼见他有些义气，释放而去。有去个工部官，夹二次不屈死。有二部官，不肯报名。长班出首，被夹损足，监在牢中，同监的一夜死了百十人。这个官也在死数里边。明早贼教每一死尸，重打五棍，如不知疼痛，乃是真死，方许发出监外。那工部的死尸，也吃了五棍，家人抬到下处，只见咽喉底下，翕翕的跳动。连忙打一口气，灌下姜汤一盏，不觉喊一声，便活转来。家人问道：“老爷方才打五棍，怎么挨得过去。”那官道：“我本死去，打时全然不痛，只有尾一棍，似有物着身。”一太仆卿许银四百两，夹伤而死，有两个中书官，三个行人官，各夹两夹棍。这个遭到许多名公巨卿不幸而遇此酷刑，正是：

　　金玉不如茅草贵，锦衣何似布衣荣。

　　自圣驾既崩，各官死节的死节，受刑的受刑。宫中大乱，诸宫娥奔逃出外，却被贼兵拦阻。当时有魏宫人，前后奔走，大叫道：“贼入大内，必要净宫，奴等必要遭他的毒手。尔们有志气的，须要早寻门路，免得受辱。”哭叫起来，俱各投入内河而死。顷刻间，诸宫娥同跳入内河而死的，共计有四五十个人。有诗叹曰：

　　恐遭污辱丧清泉，留播芳名忆万年。
　　烈魄岂随流水去，从教地窟作波仙。

　　略停半晌，自成同诸贼将数十余人，来到宫里，搜集诸宫人，只拣姿色美丽的，每贼首各占三十人。有宫女费氏，年方二八，见贼搜捉，连忙投井，不料井水枯竭，卒急里不能向乱溺。贼众听得井中动响，忙唤贼兵捞起。贼众见他生得标致，互相争夺。那宫人心生一计，对众贼道：“我乃是长公主，尔们不得乱动，必报知闯王，但凭闯王发落，然后相从。”宫人的意思，却是乘此机会，要暗图闯贼，以雪大恨。谁知报了闯贼，闯贼即教来面审讯，那李自成把费宫人仔细一看，便道：“我看尔姿容艳丽，动止幽闲，态度虽出常流，但非真正公主。”那宫人终是深宫女子，那里辨白得这狡贼，连来口里支吾，却被自成赏与罗姓。贼将大喜，便呼手下取轿一乘，把宫人抬到伪府里去成亲，宫人对罗贼哄道：“妾年尚幼，实为玉叶金枝，岂可苟简成礼。望将军择吉而行，那时任将军所命。”罗贼欢喜，果然选下吉期，宰猪杀羊，乐人、鼓人，叮叮咚咚响，备起筵宴。众贼齐来贺喜赴席，宾主吃得饱酣大醉，众贼辞去。罗贼刚进房帷，正要与宫人成亲，被宫人暗藏利刃，向罗贼咽喉狠刺一刀。翻手来自刎其颈，两个一齐死在房里，闯贼也怜其贞节，教手下抬尸埋葬。后人有诗赞叹曰：

　　哄贼拚生贞烈姬，心如铁石岂能移。
　　恨难灭贼回天日，剥尽奸雄万个皮。

　　诸女出宫诗十四首

　　天边比翼地连枝，一旦恩情结所思。
　　曾记沉香亭北语，至今空说并肩时。

　　满殿如花东及西，队分左右谙闻鼙。
　　堪恰武子教成后，偏舍姑苏入会稽。

　　新样宫花巧自裁，娇娆名宇莫疑猜。
　　殿前供奉新恩重，羞认温家旧镜台。

　　玉色娥眉望后尘，锦袍新占六宫春。
　　可怜别殿陈恩宠，犹是长生月下人。

　　紫苑深春锁落花，馆娃宫禁属谁家。
　　君恩轻逐东流逝，还说当年未破瓜。

　　恩私深浅不须疑，别有相如心自宜。
　　悦已可容随遇是，征袍红叶总情痴。

　　团扇行吟事已陈，长门不复赋佳人。
　　旧家姊妹休相忆，珍重恩波又一新。

　　莫叹关山别恨多，离宫移植亦恩波。
　　纵然乞得新人宠，不似平台笑语和。

　　蛾眉一夕染征尘，惭说君恩别处新。
　　马上暗将残镜照，漂流羞见旧宫人。

　　六宫宠爱亦徒然，君自看花花自妍。
　　拜别昭阳埋玉镜，恩波一盼一回鲜。

　　云间翡翠一双飞，水剪双眸雾剪衣。
　　一笑阳城人便惑，不须重唱旧宫词。

　　笑倚东窗白玉床，骊歌重换舞衣裳。
　　西施不及烧残蜡，犹为君王泣数行。

　　倚槛繁花带露开，承恩先赐夜明苔。
　　含情一向春风笑，魏帝休夸薛夜来。

　　汉国明妃去不还，朝朝马策与刀环。
　　箧中虽有菱花镜，羞对单于照旧颜。

　　后人有美女叹二首：

　　数年以来，朱门娇嫒，穷巷幽姿，尽为流寇所掠；即玉碎香消，花残月缺，亦被强暴所污。诚世乱人横，欲去则弱絮风中，住则幽兰霜里。紫玉成烟，白花飞蝶。时惟静夜，听远笛以哀秋；独坐清霄，对孤灯而泣雨。为惜冷翠之摧残，牵情异域；更恨怨红之零落，失节终天。聊兴叹乎翰墨，遂致叹于咏歌。

　　其一

　　画栏豆蔻红珠掌，深闺蕙质藏银幌。
　　煮麝煎膏尽日闲，等闲不受春光攘。

　　阿母工夫事事宜，儿家门户软帘垂。
　　玉镜时开云母锁，雕龙戏画雪儿眉。

　　长廊跳脱看年命，沉香供奉花情性。
　　鸾带原随碧玉箫，缣丝谱出娇羞政。

　　一自梳妆青漆楼，深深似海不知愁。
　　帐外更阑银箭咽，天光星晓篆烟浮。

　　丫环偷唱莺声低，欲透春情惜罗绮。
　　明月千金一寸心，绣床颠倒无心理。

　　谁知挝鼓起风尘，燕子花阡泣鬼神。
　　赤眉定夺蛾眉案，惊破谁家蝶梦人。

　　萧娘齐去泪如雨，可怜吒利谁相语。
　　颜色从来误妾身，旧时甲第苍凉处。

　　半疑半讶系金鞍，玉肢野外不胜寒。
　　关山潦倒蝉鬟乱，半夜由他趋所欢。

　　此生薄命长已矣，往事依稀恨如此。
　　笳度清霄泪暗流，泪流尽是良家子。

　　犹记当时养凤凰，须臾结发从犬羊。
　　侍儿后骑离前骑，姊妹他乡念故乡。

　　斜插小钗松黑猘，玉手纤纤执雕麕。
　　含羞蓄愤被风霜，马上回身时欲陨。

　　昔日荣华称莫当，腥风一入断人肠。
　　纵然速作荒磷鬼，犹带余腥向北邙。

　　一朝红粉同时尽，秦楚燕齐香玉殒。
　　岂无阿阁理青尘，亦有卧房同幻蜃。

　　落魄佳人复奈何，我闻此事动悲歌。
　　江南儿女多情思，笑傍王孙拭翠蛾。

　　其二

　　幽巷年年惜颜色，枳花竹叶长相忆。
　　远山澹扫宜不宜，夜夜荆钗愁叹息。

　　可怜十五未嫁人，玉颜寂寂低敛颦。
　　春树采桑溪水曲，宵灯织素凿东邻。

　　荡子结婚重名姓，豪家几遍明珠聘。
　　但见西施住若耶，岂有郎君轻玉镜。

　　蹉跎爱惜度年光，眉黛何如怨恨长。
　　蝴蝶飞来娇不语，鸳鸯独宿夜偏凉。

　　裁纨贴胜心情倦，荆榛门户羞歌扇。
　　家对寒塘袅碧丝，爱游僻径看花面。

　　何处鸣金动地来，一齐驰向马虺犵。
　　锦营贼帅相思梦，□帐贤王合卺杯。

　　蔡琰声声十八曲，家少黄金谁见赎。
　　丁香枝上不禁春，血泪明眸空断续。

　　回思往事更伤心，欲觅征鸿寄信音。
　　妾生不望生还好，传语家中漫狫砧。

　　晨闻异乐心长断，当风塞上瞻星汉。
　　数尽江边春燕归，看遍绝域秋鸿乱。

　　故乡人遇意殷勤，为说家园两地分。
　　父母荒郊何处别，长兄闻道又从军。

　　生嗟薄命随流水，玉门关外何时死。
　　艳妆莫保遭乱离，梦魂惊颤胡如此。

　　为惜名香为惜花，鸾书鼠笔泪交加。
　　佳人莫怨无情种，且抱琵琶营里挝。

　　铁菱鹿角香魂堑，阴山借作定婚店。
　　落叶浮萍去不回，雕鞍生把红儿殓。

　　惆怅曾去古押衙，劫取园陵小内家。
　　止余老沬含糊眼，哭遍胡城百万花。

