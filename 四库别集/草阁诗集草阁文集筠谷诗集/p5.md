<!-- { "loadSidebar": true } -->
　　碧水流千转青山绕百层过桥随小仆入寺遇髙僧石洞深连树茅檐倒挂藤何时借禅榻清夜看传灯
　　春行得驴字【戊戌后作】
　　春行乐有余况有酒尊俱緑树双啼鸟青山独蹇驴他乡真自得故里近何如頼有能诗友清谈数起予
　　十月郊行
　　连日小斋闭出门幽兴多青山云外断红叶树头过丛篠羣飞雀晴漪并浴鹅吟余真自得诗法到隂何
　　出郊
　　风雨闭门久出郊晴可怜人行深树里犬吠落花前白屋通樵迳青山压钓船分明在图畵许可废诗篇
　　冬行得边字
　　冬行虽寂寞诗句总堪传红树行人外青山去鸟边醉防归路险老觉杖藜便牧休相讶衣冠本晋贤
　　雨过许叔大
　　山雨霑衣湿江云度水寒也应如杜甫曽此过苏端緑蚁春浆瓮青丝野菜盘平生谢拘束与子罄相驩
　　宴许晋仲清晖亭
　　为客开幽径临流坐小亭水云浮槛白埜竹过檐青胜絶诗难赋凉多酒易醒清晖安足拟堪草太经
　　八月二十五夜陈世恭邀赏桂花
　　中秋过十日丹桂始堪夸浸酒甞花味张灯代月华旧游人顿少迟赏兴尤嘉谑笑从狂客清歌欠小娃
　　愁吟
　　乾坤虽浩荡无处着愁身早识文章误甘于杯酒亲埜花他自好江燕肯来频笑从狂客镜犹夸黒髪新
　　夏夜
　　凉宵常苦短独客况无眠风物虽殊壤星河却共天银槎浑不到玉宇尚依然细数离乡日蹉跎又六年
　　无眠
　　冬夜寒扵水无眠似不禁江湖为客久雨雪入年深茅屋疎还漏新诗穏更吟家书何太少五月到如今
　　冬至
　　客里逢长至山中习短吟隂阳争昼夜日月继升沉人共梅花老春随竹叶深縁知沉醉后翻动故乡心
　　除夕
　　去客犹为客今宵喜有家唤儿行緑酒敎女戴春花自喜新正近谁怜暮景斜题诗逐穷鬼无用栁为车
　　端午得江字
　　五月榴花雨生凉到北牕盘行金粽九人醉玉瓶双黒髪虽云改丹心尚未降诗成感今古因吊汨罗江
　　九日思归
　　九日景偏嘉登髙至日斜杯倾新酿酒篱发去年花白发人占鹊沧溟客泛槎异乡还酩酊行坐只思家
　　喜雨
　　云气流天濶雷威积雨深未秋何飒飒入夜转沉沉多稼苍生命丰年逆旅心道逢农父説如落万黄金
　　夜雨
　　睡美不闻骤梦回方觉寒因惊五月到只作九秋看田野新茅屋江湖旧钓竿幽懐谁与共剪烛坐更防
　　对雪
　　冬半才飞雪纷纷近酒尊明疑白昼衣冷觉黄昏有兴须乗棹无求只闭门幽居转潇洒诗思满江村
　　题林和靖祠
　　处士当年住西湖正绕门诗名因不死祠宇到今存鹤可充童仆梅堪替子孙凄凉断桥路纎月照黄昏
　　题子陵钓台
　　汉祖龙飞日先生钓泽中布衣曽友道台鼎不偿功七里滩头月一丝亭上风古今评论者只作隠沦同
　　海棠
　　分明守宫血带露染初匀上苑移根晚他乡照眼新赋夸诗似锦簮愧髪如银寂寞东风里看花忆故人
　　萤火
　　流萤何太苦秋至乱阶前傍月星偏宻随风火自然吟懐空夜夜归计又年年纵有莼鲈兴沧江何处船
　　秋扇
　　赋性如霜洁将形似月圆暑中谁不爱秋后独堪怜才士名难遂佳人色易捐清风终有在藏箧待明年
　　闻钟
　　古寺路幽深洪钟发妙音随风传寳阁送月出珠林江海灯前耳乾坤句里心人生几昏晓勲业二毛侵
　　酒醒
　　酒醒中宵立题诗兴转幽风声吹雨歇云气带星流日月双飞鸟乾坤不系舟归心与潮水常寄故乡愁
　　独客
　　竹里残僧寺松边独客楼溪声常认雨山气只疑秋地僻从交絶身闲与道谋如何苏季子尘满黒貂裘
　　晚归
　　小迳虽防黒斜阳已淡红吟懐方冉冉归兴莫匆匆野寺苍茫入山田曲折通欲行犹未忍少立石桥东
　　挽鲁生兰石
　　天育名驹骨丹山彩凤毛聪明人尽许短折尔难逃书废尘生架弓闲藓上空余玉堂老泪雨涨江涛
　　夜坐【效孟浩然】
　　亦知今夕好无地着尘埃人在月下坐风从树里来对巢栖鸟定照影去萤囘更道防阳叟清诗解品裁
　　守岁
　　嵗事虽云尽吾生自有涯送穷车缚栁报喜烛生花京国当年客山林着处家诗成犹不寐醉酌流霞
　　嘲雪次胡叔敬韵
　　一冬无雪落正月始花飞未足成和气唯能作冷威飘飘欺雨重淅淅弄风防村舍多贫馁阳春未解围
　　晚作
　　落日红将敛牛羊早下来好诗闲里得幽抱静中开已定禽栖树无惊犬卧苔坐忘心似水无地着尘埃
　　曝背
　　爱日经檐处终朝曝背时兴深随境入情盎与春期草木应同惠乾坤亦自私由来至人乐未许俗流知
　　魁山除夕
　　除夕逢今夕驱驰感髩华嵗添新厯日身寓故人家春暖炉燃炭更长烛剪花从今谢拘束诗酒作生涯
　　访俞光大山居
　　立春才五日同访隐君家崖石昻如马田塍曲似蛇诣幽诗缓得扶倦杖堪夸为忆山居好留连至日斜
　　寄胡伯
　　造物还同戱为人不愿才如何麟趾厚翻受防牙灾萱草春犹茂荆花晚正开时清无滞狱行李好归来
　　赠胡叔敬
　　去作随羣雁归寻返哺乌难兄虽落寞慈母且欢娱夜雨花销烛春风蚁罄壶谈诗多近槀亦得慰潜夫
　　秋日感懐
　　暑尽潇潇雨凉生淅淅风朝来一叶落秋至万家同昔日红颜子今晨白髪翁卜居犹未遂感激寸心中
　　东轩雪巾宴集分韵得无字
　　不合三冬暖长疑片雪无清晨忽撩乱薄暮转糢糊纵饮从诸友愁吟只老夫空林寒悄悄贪看哺巢乌
　　秋兴【二首】
　　天末秋风起新凉日渐多故园今已矣归兴欲如何愁至将诗遣狂来对酒歌扁舟犹在眼木落洞庭波地势环龙虎天文应斗牛由来贤逹士多集帝王州方召输戎畧臯防献治谋老夫才不敏有分在林丘
　　木棉绞车
　　铁轴横中窍檀轮运两头倒看星象转乱卷雪花浮人力虽施巧天机不自由最怜声过耳柔橹下中流
　　徐孟玑斗室
　　一室寛如斗危墙穏似船座中疑缩地壶内别为天北海尊常在南州榻自悬曲肱虽乐甚容膝已安然


　　草阁诗集巻三
　　钦定四库全书
　　草阁诗集巻四　　　　　　元　李昱　撰五言长律
　　闻人梦吉挽诗十韵
　　乡选联科目儒官领缙绅横经数十载负笈二千人业与河汾并名将稷下邻绣衣徒荐剡朱绂懒萦身践履追前辈光辉振后尘丹丘鸣凤下沧海泛鸥驯宿草经长夜飞花落晚春泗山环马鬛鲤水戱鱼鳞最忆凝熙諡还胜贞曜伦斯文日陵替执笔为酸辛
　　挽朱留耕十二韵
　　养誉能超俗延龄似得仙风生谈满座霜染髪埀肩锦里青山外金城碧水边谁夸五牸富正爱一狐贤晓句筼筜谷春蓑防防田躬耕疲不厌力学老尤专岂谓迎申日俄惊在已年蒲轮何寂寂草带已芊芊惘怅蓬科地凄凉薤露篇绋多亲友执书有子孙传去去随长夜防防隔九泉惟应忝邻好囘首涕澘然
　　牵牛织女
　　佳期逢七夕星驾不须邀河鼓临牛渚天孙度鹊桥气随凉雨集心与彩云飘今古千年恨东西一水遥服箱辉列宿鸣杼飒清飚契合终离别欢娯竟寂寥何如未嫁女独自守寒宵
　　端阳十韵
　　才应蕤賔律惊心景物催艾随朱戸上榴近緑尊开吊屈人何在沉湘事可哀几年无贾谊何处有欧囘龙鬬舟翻雪鼍鸣浪吼雷文章懐徃躅嵗月等飞埃畵扇逢时节絺衣称体裁节从闲里过诗向醉中来枕簟风生竹堦除雨润苔角巾新浴罢髙咏兴悠哉
　　投孔原夫十六韵
　　柱下周时史儒中孔圣孙及今官愈重稽古道犹存吴越封疆濶东南节制尊绣衣禆日月霜笔賛乾坤八咏楼増伟双溪水不浑吏曹愁执法民庶喜霑恩白鹭车重到青骢马载犇分当搜杞梓职在进兰荪雾隠南山豹风翔北海鲲贤才难自选宪府更湏论贱子非无志飘蓬岂有根胡能上天阙只合在丘园李愿居盘谷厐生老鹿门布衣双短髩茅屋一荒村旧徳人皆仰斯文世所敦乌公礼罗内处士独慙温
　　题蜀山图五十四韵
　　蚕丛开迹处追旧已茫然霸业依天险王图度地偏蜀乡繁景物秦塞迥人烟邛筰名非一褒斜路几千尧封终未徧禹贡岂应全不尽山环绕无穷水接连岷峨相互属沱汉共洄防飞鹤犹难过哀猿尚可縁扪参还歴井入地忽登天峻坂青泥滑嵌岩碧树圆一吟三叹息十歩九欹颠行路难如此伤时益勉旃良工曽夙契绘事至今传路始蚕崖入人扵鸟道旋锦江元自濶玉垒为谁坚迤瞻眉曲苍茫忆磬川犍为藏小县宣化瞰层巅僧寺随髙下商帆或后先盘涡宜鹭浴枉渚称鸥眠鎻水通旁港泸州带野壖涪翁亭共仰堡子塞堪怜南定楼云矗嘉陵石黛妍平林方蓊郁逺嶂复联翩黔水明沙溆鄷山夹市廛载经防子国多羡武侯贤八阵躬耕后三分未出前北来愁魏武东下骇孙权猿鸟今萧瑟风云亦渺悬空余滩漠漠惟有月娟娟工部人千古成都屋数椽云安尝伏枕涪万不闻鹃屡过瞿唐峡须乗灔滪船埀堂能弗戒上瀬却劳牵捩柂凭三老摊钱问长年壮游虽去邑故隐必归田歩履西郊外移家二崦边白盐疑雪积赤甲与霞褰所值干戈地皆成锦绣篇江花供句好汀草映袍鲜一老俱云已羣公抑有焉凝神搜僻壤逰思究残编髙祖炎基肇文翁美化专喧腾长卿檄寂寞子云跃马城难恃鸣蛙井易穿赤符重烜赫白帝谩迁延莫哂姜维阁休夸邓艾毡英雄基始创庸闇祚难绵中土名犹正边夷僣罔悛晋唐初改辙李孟又摩肩守固寕修徳乗危乃慕膻浮云驰徃誉流水逐前愆草阁秋风老花溪夜雨悬纷纷看崒嵂歴歴数潺湲咫尺登临罢挥毫染素牋
　　草阁诗集巻四
　　钦定四库全书
　　草阁诗集巻五　　　　　　元　李昱　撰七言律诗
　　寄虞伯生学士
　　金殿承恩谒翠华玉堂染翰草黄麻防龙礼乐于今盛班马文章未独夸旧买石田依破屋新栽涧竹绕晴沙曲江花树应无数草似青门五色
　　寄苍岩太守
　　问讯湘江贤太守别来为况近何如梅花月底裁唐律柿叶霜前草晋书客至但令尊有酒官清谁问食无鱼汉庭相业须黄覇早晚纶音下玉除
　　寄题髙进贤道水竹居
　　白波髙拟石阑齐翠竹斜连草屋低六月清风鲤鱼起一春好雨鹧鸪啼有时门外无来辙此老林中独杖藜我有满懐淇澳兴几时亲到与君题
　　寄杨从事
　　屋近青山云满防树翻红叶鸟争巢不贪杖屦频开径正想旌麾出逺郊浊酒賖来同友吃新诗改罢唤儿抄縁知日暮空吟望自向亭中作解嘲
　　途中寄权伯文知府
　　陈情书去无消息老病扶藜强拟行黄菊西风怜我瘦丹枫落日为谁明颍川太守名偏重少室山人价甚轻昨夜挑灯孤馆后一蓑烟雨梦归耕
　　寄吕浩川池文仲兼柬田德逺
　　桃花溪上行杯处想见烟霞绕旧踪一醉便成经岁别百年能得几囘逄新霜老树青红间落日寒山紫翠重好约城西田掾吏杖藜相过兴从容
　　赠五峯李先生
　　鴈荡峯南结屋牢先生髙枕听松涛麒麟一出空祥瑞鳯鸟孤飞惜羽毛汉代文章迁史盛晋时人物谢安髙懒将白髪供朝绂纵有银鱼换酒醪
　　赠杜清碧
　　先生九曲溪边住锦里风光太逼真当代如求董狐笔名家正要杜陵人玉堂金马频催诏朱绂银鱼懒挂身闻道少防明永夜已知江上有埀纶
　　赠朱原达【戊戌后作】
