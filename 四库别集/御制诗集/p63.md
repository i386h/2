<!-- { "loadSidebar": true } -->
　　重熈累洽符成康【多罗慎郡王臣允禧】敢如公旦陈不蘉【和硕諴亲王臣
　　允秘】绍庭肯构敬日强【和硕和亲王臣昼】时享
　　太室懐秋霜【和硕果亲王臣曕】乐具入奏陈羶芗【皇长子臣永璜】假思降嘏福穰穰【皇三子臣永璋】君为臣纲父子纲【皇四子臣永珹】序亲恊族覃徳洋【和硕显亲王臣衍潢】时维八月届白蔵【和硕怡亲王臣晓】瑞凝仙掌零露瀼【和硕裕亲王臣广禄】谷登万寳真吉祥【和硕恒亲王臣晊】
　　诏赐家宴宴宗潢【多罗信郡王臣徳昭】欢生棣蕚与雁行【多罗平郡王臣福彭】不湏趋驾来従梁【多罗顺承郡王臣泰斐英安】屏翰之寄愧莫当【多罗淳郡王臣暻】以奠磐石成金汤【多罗理郡王臣防】于万斯年景祚长【多罗寕郡王臣晈】乐善愿效东平苍【多罗愉郡王臣庆】谬厠五等心徊徨【多罗贝勒臣明】吉日庚寅时维良【多罗贝勒臣球琳】温暾朝旭上扶桑【多罗贝勒臣永恩】晓蟾防影光微茫【固山贝子臣景】金根迤逦下阖阊【固山贝子臣昽】西苑匼匝围红墙【镇国公臣昉】途阁云蔓缭廻廊【辅国公臣曣】广庑窱连曲房【辅国公臣晥】映戺菊英绽冷芳【辅国公臣伊尔登】垂垂金粟西昊粮【辅国公臣塞尔臣】坡有兰茝沚有菖【辅国公臣九如】秋风太液囦汪洸【辅国公臣恒禄】爽澄瑶屿奏微凉【辅国公臣崧椿】鸢飞鱼跃水云郷【辅国公臣永璥】金鼇桥畔飞仙艎【辅国公臣永瑺】楼船捩舵櫂歌扬【辅国公臣逢人】朱帘绣柱其鹄黄【辅国公臣吉存】彼岸不湏一苇杭【辅国公臣诚寳】园名丰泽垲向阳【辅国公臣兴寕】迎
　　銮雀跃瞻龙章【辅国公臣斗保】徐随
　　天歩染御香【镇国将军臣昻】瑞云樷拥
　　龙衮裳【都统兼散秩大臣臣暟】伯叔晜弟跻跄跄【奉国将军臣泰】斯皇朱芾珩有玱【应封宗室臣寕】觚棱鳷鹊辉晶芒【应封宗室臣富】庆云五色笼楣杗【应封宗室臣旬】肆筵授几
　　黻座旁【应封宗室臣曧】方柷三奏钟鼓喤【侍卫宗室臣映】埙篪相和鸣丁珰【侍卫宗室臣晗】鼓我舞我虞趪趪【侍卫宗室臣晌】戞彼云和弹八琅【侍卫宗室臣晍】引商刻羽低复昻【侍卫宗室臣瞩】聴音非聴其铿锵【宗室臣昞】大官九醖富酒浆【宗室臣敏】六清醓醢防醴防【宗室臣旽】君子有酒酌言尝【奉国将军兼侍卫臣永玒】嗤彼酤我语过狂【奉恩将军臣永瑃】盘擘麟脯设菰粱【奉恩将军臣永庆】载精琼糜以为粻【应封宗室臣永玜】招摇之桂南夷姜【应封宗室臣永馨】饴防馎饦饧餦餭【应封宗室臣永瑼】嘉鱼丽罶鳟鲤鲂【应封宗室臣永忠】敦彼行苇戒牛羊【应封宗室臣永恕】敦弓四鍭厥礼详【应封宗室臣永修】醉酒饱徳欢无央【应封宗室臣永兴】上方织贝承以筐【应封宗室臣永璧】臣再拜进
　　万年觞【应封宗室臣永璸】如山如阜复如冈【应封宗室臣永恬】绵禧延祚歌有庆【应封宗室臣永珂】俾炽而昌夀而臧【侍卫宗室臣永荘】天家盛事垂无疆【侍卫宗室臣永璞】爰笑爰语近
　　御床【侍卫宗室臣永防】二曺八荀奚数量【侍卫宗室臣永荣】鹡鸰成颂笑三郎【侍卫宗室臣永泰】楼辉花蕚仅五王【侍卫宗室臣永硕】视兹鸴鸠枪榆枋【侍卫宗室臣永玱】敦睦笃叙
　　圣泽滂【宗室臣永信】瞻彼洛矣水泱泱【宗室臣永豫】天地明察神明彰【宗室臣永瑄】太和遐鬯将仪凰【宗室臣永寜】潜鱼颉而飞鸟防【宗室臣永存】恵鲜懐保民胥匡【宗室臣永玘】家有穂千万箱【宗室臣永玕】嵗登三鬴充囷仓【宗室臣永文】展亲宴衎以倡佯【宗室臣永璹】于胥乐兮和而荘【宗室臣永安】自今家法始我
　　皇【宗室臣永晋】载飞
　　天藻云龙翔【宗室臣永珀】追琢其章金玉相【宗室臣永敦】元音不约宫与商【宗室臣永昆】振振公族胥赓飏【宗室臣永瑡】廹窘诘曲惭东方【宗室臣永玮】雍容玉砌陪珪璋【宗室臣永义】同姓五十聫珩璜【宗室臣永璁】逺轶姬周増辉煌【宗室臣永逹】
　　异数得与恱以慷【宗室臣永行】和乐且躭乐无荒【宗室臣永定】中心蔵之何日忘【宗室臣永玣】矢维城勉匡襄【宗室臣永顺】昭明有融斐令望【宗室臣永珩】教忠教孝奚酬偿【宗室臣永慤】本支百世万叶昌【宗室臣绵庆】
　　重阳前五日作
　　香山早订登髙约御苑黄华复放馨况是去年诗未赋还教朔塞意为停【去年塞外行围有重阳无菊之作】润余芳爱擎珠颗态防幽防标鹤翎那更无言记时日前题歴歴数曽经
　　香山对月【时九月上】
　　对月防宜秋此言良不易已去三之二流光迅过隙云卧有夙志月宿乃今昔是境复是时诚哉不易获縦未满尖角已自悬半璧清光不可扪峭冷谁能廹山静鹤声畅风定泉影白松竹无改节亦复银云碧妙防无色天安得心神役
　　沈徳潜为其父请封陈亲遗训声泪俱下此所谓终身之慕乎甚嘉悯焉従其请而赐之句
　　书笈旧行逝将返故郷成名髪惊白锡类诏誊黄奚用悲寥落应知遂显扬斧邱陈奠处不愧教忠堂
　　题曺防音仿曺知白雪景
　　知白信知白今曺摹古曺笔端银世界诗里玉波涛瀑水声偏弱乔松势越豪党家都不管兀自酔羊羔绚秋林为香山二十八景之一深秋縦目紫翠万状因悟杜甫絶壁过云之句非身厯其境者不能得也
　　后劲金行信不虗试防霞绮缬林庐设无警句诗难称便有名工画岂如飒沓风中人度语櫹槮烟外雁成书谷神三命应无忝赤黻葱衡振紫裾
　　重阳日奉
　　皇太后香山登髙
　　名山初试菊花筵【香山虽常临幸而九日登髙则自今嵗始之】九日登髙古所传扶
　　辇不知霜巘逈捧觞刚似夜珠圎丹青胜处禽衔翠紫碧堆中鹿呌烟智者乐兼仁者夀长承
　　慈豫万斯年
　　香山登髙之作
　　帝都形胜地屏障惟西山香山尤特出云峯争鬰盘适当三秋序万壑纷青丹珠玉洒絶壁锦绣排横峦呦呦鹿过防栩栩蝶抱兰我来亦云屡此景曽罕观登髙古所云舍此于何焉额手庆西成縦目揽全燕茰嚢与菊酒例事都可删大易数纪九所重在体干宇内孰防髙君位实次天以予渺渺徳重任奚仔肩髙以下为基人以情为田触景有防心匪止吟诗篇
　　过卢沟桥
　　薄雾轻霜凑凛秋行旌复此度卢沟感深风木暌逾嵗望切
　　鼎湖巍易州晓月苍凉谁逸句浑流萦帯自沧洲西成景象今年好又见芃芃满绿畴
　　良乡塔
　　穹窿窣堵夕阳间髙入天风势莫攀建此何年多寳塔对他终古□题山【石经云一名□题山去县城三十里】拈来过客方成句定后髙僧正闭关防度望中频结念香台安得伴云闲
　　栁
　　山村防掩映驿路辨防茫向晚烟犹重当秋色渐黄余隂利行旅即景验年光防度房山路垂丝尔许长
　　氊庐
　　塞北燕南惟所如坐来吾亦爱吾庐不愁白露侵黄幔每引青山入碧防持偈宁殊十笏地吟诗可命四宜居端知茅土风犹在何必灵光诩植蕖
　　秋夜闻雁
　　云间寥亮数声传此去衡阳路防千武帐清吟春夕句银檠仿佛照前年【前嵗易州道中有春夕闻雁之作】
　　闻声知雁不关声【櫽括旧作句意】玉露银蟾夜正清拟向天边人字问年来何事重多情
　　盻来千里荆天暖帯去三分塞地霜可识潇湘烟浦外沙明水碧正苍凉
　　缾菊
　　霜标冀北独秀韵挹篱东致佳携得重阳景色絶胜客嵗情懐
　　潇洒诗情画意芳菲秋末霜初花雨不霏防香风常逓帷车
　　拒马河
　　芦荻莽孤烟鸥鳬集寒渚竹箭退秋深沙痕露逺屿舟师底用呼浮桥舒燕羽俯瞰激湍波仰眺空澄宇桥上徃来人秋懐夫防许
　　石门店示直总督那苏圗并随驾地方官
　　负山以为郭环之清浅流田家无背势取次成村陬东隣复西舎豆架更瓜畴工圃饱扵茹学稼蕲有收是时诸务毕赛社椎肥牛筑场地鲜隙比戸人无愁莫知苗硕辈亦道今逢秋熈熈胥乐康厯览豁双眸吁此石门店徃者数经由黄尘暗逺天春旱锁眉头白水积低田秋霖切已忧此景曽防见额感大造庥随行封疆臣给事千石俦来来聴余言繄予有后谋耕九而余三屡丰毋或偷既富曰教之吾闻诸前修催科幸未加【今嵗普免直正赋】休养尚应筹否泰况循环持盈可懈不与我共此者舎汝其谁求后乐縦不无先忧岂有休
　　九月十四日防谒
　　泰陵
　　奠桂当兹日攀
　　龙忆昔年防经寒暑易常入夣魂牵
　　大徳自终古深恩永八埏
　　山陵云雾閟冠剑日星悬秋气増萧索悲懐隐结纒驱车还复去廻首泪澘然
　　恭谒
　　泰陵礼毕奉
　　皇太后便道诣五防瞻礼曼殊易州道中得诗二十八
　　韵
　　翠幰别
　　丹陵行旌指緑塍载观方稔嵗常奉
　　大安乗台麓香严域
　　神尧法驾升祝厘诚有借绍徳理原应稍度西成序【书平秩西成以殷仲秋】犹然爽气澄陟山还破雾问渡不愁氷红树村宛尔清风店絶胜【清风店易州地名】古来燕赵地故事短长徴樊馆余荒址【州南二里许有樊馆山】荆山倚碧嶒【即荆轲山也】嬴秦徒割据豪侠此陵凭防有黄金号【燕昭王筑黄金防在易州之东南】屏犹积翠称【吟防在积翠屛下相传为五代冯道读书防】招延殊可尚长乐防堪憎厯厯兴亡事行行感慨増六龙驱沛艾八辇轥輷輘健士盘神马材官按俊应繖张红日障旗曳紫云腾郭外闻舂碓溪邉防结罾筑塲全少隙比不论层要识舒长乐多縁黍稌登降康
　　天有自致瑞我何能时豫因修武懐深敢忘兢土臣朝肆觐书案夜亲凭飞白聊娱暇批黄毎继灯狩廵五年举休助万民承勤政传
　　家法延禧命梵僧讵惟遵象教端以缉
　　徽兴指日临三晋神霄蹑防棱方舆应有志继
　　武孝孙曽
　　荆轲山
　　白云红叶遮横峦防骑忽过荆轲山燕南自古多义侠至今遗迹犹班班嬴秦乆矣失其鹿何湏怒臂夸燕丹吁嗟世多耳食流传闻傅防衣冠持短入长空有术投防忌器垂大闲由来尺八不足恃衍水匿迹余悲叹秋风九月拂征鞍想像萧萧易水寒当时壮士不复返安得若斧防山巅徒令千秋吊古人恨不终従鞠武言
　　月
　　晚云敛易山秋风荡冀野轮匡刚就圎满意清光写霜林影萧踈寒砧声上下氊庐氷【去声】纸幽韵殊堪把翻书逃脉望就枕遅宜朅尔忆去年兰缸复微灺
　　四贤祠【州南易水防祀郭隗乐毅剧辛邹衍】
　　漫论渭浊与泾清三代斯民直道行古屋西风半頽落至今犹识四贤名
　　四子翩翩今大夫要皆能自立之徒比邻尚有昭王庙想见当时一徳孚
　　黄金台用沈徳潜韵
　　都城定兴安肃易州皆载有金台徳潜诗日照蓟门淡亦指都城者言之然李善引上谷郡圗经云台在易水东南十八里则易州似有据或者当时昭王延访心切置金扵台原不一其防也
　　堪尚白驹意黄金到防台防茅茹以彚市骨骏应来易水寻流渡秋云为客开伊人题句后谁复闘诗才
　　乡民有进万夀菊者命张若霭圗之
　　金蕾层还叠缃英浅复深菊同裛露秀葵比向阳心绘事闲中赏民情静里寻台懐重翠防还拟命摹临
　　咏菘
