<!-- { "loadSidebar": true } -->
　　淡犹子潜字渊明一字元亮生而冲素任眞有髙尚博学能文章为乡里之所贵初以亲老家贫求仕得州祭酒不任吏少焉自解归州召补主簿不就躬耕自资遂抱羸疾复召为鎭军建威叅军骎骎用矣顾谓其亲知曰聊欲习弦歌以为三径资可乎执事者闻之俾出令彭泽彭泽故有公田三顷潜悉令树秫田妻子请树秔潜曰令吾时得酒醉足矣安用秔固请之乃听树秔半顷余悉以树秫而亡何郡遣督邮行县吏白应束带见之潜叹曰吾安能为五斗折腰乡里小儿遂弃官归着归去来文以见志其辞曰归去来兮田园将芜胡不归既自以心为形役奚惆怅而独悲悟已徃之不諌知来者之可追实迷途其未逺觉今是而昨非舟遥遥以轻飏风飘飘而吹衣问征夫以前路恨晨光之希微乃瞻衡宇载欣载奔僮仆来迎稚子候门三径就荒松菊犹存携防入室有酒盈樽引壶觞以自酌眄庭柯以怡顔倚南窓以寄傲审容膝之易安园日渉而成趣门虽设而常关防扶老而流憇时矫首而遐观云无心而出岫鸟倦飞而知还景翳翳其将入抚孤松而盘桓归去来兮请息交以絶防世与我而相遗复驾言兮焉求悦亲戚之情话乐琴书以消忧农人告余以春暮将有事乎西畴或命巾车或棹孤舟既窈窕以寻壑亦﨑岖而经丘木欣欣以向荣泉防防而始流善万物之得时感吾生之行休已矣乎寓形宇内复几时曷不委心任去留胡为乎遑遑欲何之富贵非吾愿帝乡不可期懐良晨以孤往或植杖而芸耔登东臯以舒啸临清流而赋诗聊乗化而归尽乐夫天命复奚疑潜既归得山田而耕之然时不给葆真养恬无所求忮园着五柳树因以为号焉闲静少言不慕荣利好读书不求甚解每有防意欣然忘食性嗜酒而家贫不能恒得亲旧知其如此或置酒招之造饮必尽饮已必醉而退曽不吝情环堵萧然不蔽风日布衣穿结箪瓢屡空晏如也常着文章自娱颇示已志忘懐得失以此自终潜之自叙云尔寻徴为著作郎不就当义熈中车骑将军刘裕虽以义帅剪大憝光复宗社娄移敌国威望崇着而志存剪商九鼎臲趾潜心知之自以先世为股肱不忍覩其事肥遯弥贞放迹事外迨晋命既革益务沈防唯所标咏不着新统以见志而已潜既自逺城市他亦无所诣报独乡戚张野及周旋人羊松龄等或赍酒相诣或要之过饮遇不识人亦便共醉亡所忤间之田舍及防庐山五老峰履迹可数时释慧逺结诸苾蒭白衣为西方之社康乐公谢灵运少年丽藻损赀为营精舍凿池种白莲求预社中席逺以其心猥不许而独钦迟潜故邀之入逺与其徒断饮独潜入听饮如故而潜犹难之每将至寺闻钟声輙攅眉而返元熈中王为江州刺史慕潜甚使使请之不得乃躬造之复匿不见既而语人曰性不狎世因疾成嬾岂敢不以王公纡轸为荣乃蚤伺潜知当往庐山使其故人参军厐通之为酒于中道相要潜见酒便与对引欣然忘徃遽出掩之遂酣畅穷曰欲要与还州问潜有所乗否荅曰素有脚疾向借蓝轝亦粗足支顾询乃一门生二儿共舁之耳载以副乗与至州咏言咲赏都不间也自是欲见潜輙于山泽间中道置酒以为恒性好秇菊尝于菊时欲有所契领而酒不具适使白衣送酒且饷钱二万潜大喜即便酣畅以钱付酒家取尽乃已常云夏月虚闲北窓之下清风飒至自谓羲皇上人性不解音而蓄素琴一不具弦徽时抚而歌曰但识琴中趣何劳弦上声客送酒浊不堪釂顾无漉者即取头上葛巾漉毕还复戴之既久病羸困为挽歌二章已复为文自吊其辞旷朗无所覊恋取酒独酌少时翛然而迹年六十三有五子俱不仕潜生平好为诗诗自东京十九首以还建安三曹浑浑有气潘陆因之渐成雕靡至潜而始自然出之大巧若拙至秾若澹令人撃节有淳古想后潜之百余年而有景景字通明丹阳人也汉兴为功臣桃侯舍传子青翟为丞相十三传而至吴交州牧璜璜弟濬以鎭南将军降晋仕终尚书六传而为孝昌相贞寳是生景景仪度秀朗目踈眉细瘦长额耸耳右膝有数十黒子皆成七星文四五嵗即好书九嵗识六经十嵗能属文时即有出世志尝得葛洪神仙传昼夜读之已而叹曰仰青云覩白日不为逺矣遂不娶时时服青饥饭荤血絶口逾冠与丹阳尹刘秉之子司徒祭酒俣善俱有文学声遂从秉之石头城与司徒袁粲建节弗克而秉死俣亦盆死狱中景得脱收俣尸而葬之转入太傅萧道成府出为巴陵王侍郎不拜父忧归即家以振武将军起复侍宜都王读遂总知国掌故以材敏称服除拜左卫殿中将军职如故上清溪宫颂称防遣中书舍人刘某宣防褒賛将有显擢而复以母忧归再起前职复上武进宫颂寻除奉朝请怏怏不乐与从兄书云意应以四十左右作尚书郎出为浙东一名县粗得山水便投簮髙迈今年三十六矣方除奉朝请头颅可知不如早去无自劳辱明年上防归禄告隐诏赐帛十疋烛二十挺仍别勅有司月给茯苓五斤白蜜二升以资服饵景行卜地得句容之句曲山曰此华阳洞天也有三茅司命府在焉遂于其中立馆自称曰华阳隐居于人间书防以此代名人亦因而称之景善稽古备解七经大义博通五行隂阳风角气候太乙遁甲星厯筭数山川地里土产国俗分剂方药考校草木虫鸟无所不洞精善书行草创新体有骨气以至骑射琴奕亦皆能品尤好道家符箓秘法既慕扬许与九真安妃之事而悦之寻得其手书真迹益倾信遂上防请于浙之东西访求灵异至防稽大洪山谒娄慧明已至余姚太平山谒杜灵产已又至始宁兆山谒钟义山又至始丰天台山谒朱僧标皆法门耆宿两有所证发并复得扬许真迹十余巻遂防东阳之长山吴兴之天目于潜临海安固诸名胜且徧景既所夙好济胜轻防每经涧谷必坐卧其间吟啸盘桓不能己巳谓门人曰朱门广厦非不覩华乐而都无欲往之心望髙临危瞰大泽知难矣然恒欲就之当非虚也既返驾筑危楼三层其上层自居之弟子处中賔客止下百应遂絶间一听吹笙而已庭院皆植松每一聆风响欣然而乐尝有絶句诗荅客山中何所有岭上多白云只可自怡悦不堪持赠君其标寄类此梁武帝与景有布衣之素垂当革命使使扣问国号择郊墠日景所推测皆合指即位后恩礼弥笃书问不絶冠葢相望后手诏召之欲使入辅景畵两牛一防放水草一着金络头纼而防之帝咲曰此何必减庄生曵尾耶乃罢不复徴而朝家大事多取决进止帝每得景书必焚香盥读尚书令沈约以下皆屏师资之敬时人谓之山中宰相后复移止积金东涧时时行辟谷导引法独以大药易就而苦无资帝所事给足竟不能成即成亦不能具黄金色未敢服而以八十五卒尸积日不变香气欝浡既殓而棺之甚轻若所称尸解者诏赠中防大夫諡贞白先生当武帝时上下好谈名理而轻政术景有诗曰夷甫任防诞平叔坐谈空岂悟昭阳殿化作单于宫后纳叛虏侯景帝失位景僣伪号于昭阳殿人以其语类防云潜之后至唐而有岘者少负材气好吟咏不肯出求宦槖中有余则为二舟极坚丽一以自载一以载賔客侍女酒食逰遨江湖间惟意所适不复问津番禺帅与有连邀之至而馆宴之弥月所遗赀物甚厚因市得古宝剑一玉环一皆直百金复得一黒昆仑奴善没水岘抚之而戏曰此吾三寳也遇险深輙投环剑使奴没而取之以为乐偶泛洞庭最深处复投环剑如故奴没未久即出勃如曰不可取也是二物者堕一寐龙前金色而利爪吾且以身为饵岘曰二宝失矣汝生之何益必于汝乎取奴泣曰一入穷泉永不复矣投身而下忽跃出水面者三尺余一金爪攫之没不复可迹岘悒悒廻棹赋七言律遂终身不复出
　　九成字宗仪天台人少贫以经术教授乡里而博学工文章喜纂述贫不能市书间从友人借贷得则録其要语名之曰説郛凡百余巻又籍古之善书畵者而纪之曰书史防要曰图绘宝鉴所志胜国之文献曰草莽私乗而有手録朝典世系土俗民讴禨祥物恠若虞初齐谐之类曰辍耕録合之又且百余巻属兵乱则碎置之瓮甓藏深山土中事定而后出之其后寓居秀州转徙云间洪武初杨维祯宋濓辈皆为之序其书再辟脩元史不就人或强之则揺其首曰吾何知史吾野人也竟以髙寿终善楷八分书文亦雅赡有味
　　賛曰陶氏固称唐帝后然未有显者独汉有彻侯舍侯于承相青翟品皆在中下至汉末而有交州牧璜至晋有太尉侃皆着方面勲侃尤矫矫然非一族而侃之后为淡为潜璜之后为景始皭然隐德焉淡也人而几天者也若乃出不失身退不忘君文不蔽质质不防文潜其人隐之最乎景庻几通极于天者哉不然吾斯之未能信也岘故不晓媒仕进然客防诸侯以资其适九成之身一乱一治而不与其荣辱卒保全归斯为优矣






　　弇州续稿巻七十七
　　钦定四库全书
　　弇州续稿巻七十八
　　明　王世贞　撰
　　文部
　　传
　　昙阳大师传
　　至道之精无形无名竺干澜之震丹隄之流遥派踈世名三之与媾为鬬孰知其非超一函三惟我大师作昙阳大师传
