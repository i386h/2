<!-- { "loadSidebar": true } -->
　　钟离与果老曰：“汝与国舅、仙姑同理军务，采和、湘子辅助大圣救援，吾与洞宾与关、温对阵。”吩叫已毕，乃出马阵前，躬身与温、关施礼。温、关亦躬身答礼毕。关元帅从容言曰：“昨何抗拒天兵？”钟曰：“非敢抗拒大兵，因赵元帅刚猛不容分理，所以未及承旨耳。”关曰：“然则汝何故推山塞海？”钟曰：“因过海赴会，龙王无故强夺玉板，且擒仙友蓝采和，拘囚幽室，某等再三往取不还。更恃四海之兵，以此凌弱。某等含屈无伸，以致如此。”言犹未绝，忽喊声震天，乃马、赵二将从后杀到。温、关、钟、吕四人对阵，全然不动。马、赵侵掠八仙后阵至急，忽八仙阵中突出一员大将，手执铁棒，势猛过人，英雄无敌，众视之乃齐天大圣也。更不打话，直取马、赵二将。马、赵迎敌，斗至数合，大圣手起，一棒打下，二十万天兵没其一半。众皆失色。马、赵欲退，大圣又起一棒，马、赵挺刀齐隔，二刀皆折。
　　正在危急，忽见老君、如来皆到，大叫：“敌将休斗，待我讲和。”大圣方才住手。老君、如来忙至阵前，劝开二阵。唤八仙、龙王向前问故。忽见一人驾云到来，众视之，乃是观音见二处战争，来此看理。老君，如来二人以手招观音相见曰：“大士正来得好，不然亦将遣人相迎，以和解一事。”观音曰：“何事？”老君曰：“八仙与龙王之争！欲大士同为之分解耳。”观音曰：“此事不敢如命。”老君、如来曰：“何故？”观音笑曰：“洞宾那生最是轻薄。我向在洛阳造桥，彼常多方调戏。”老君、如来大笑曰：“今有我二老在，却不妨事也。”三人坐定，龙王、八仙各来陈说其理。如来终是大果，听了只念“阿弥陀佛”，老君终是老世，听了只说“也罢也罢”，全无是非可否。八仙与龙王又在争论不息。观音十分心焦，只得向前谓老君、如来曰：“此事如何分剖？”二人曰：“全凭大士主张。”观音曰：“以弟之愚见，处此不难。但玉帝既怒，必须先见玉帝，然后处之。”二人曰：“大士之言有理。”三人乃同见玉帝曰：“特来讲和八仙、龙王之争。”玉帝曰：“八仙十分无状，既推出塞海，放火杀人，又伤吾大将，其罪难逃。”三人曰：“八仙固是有罪，然其初起于龙王，无故夺其渡海玉板，又且囚困采和，两个忿争，以致如此。及其问罪兵至，以未有辨奏之故，非敢抗拒天兵也。”玉帝曰：“既然如此，惟三位之命是听。”
　　二人齐出，再至阵前，观音谓八仙、龙王曰：“天下无久争而不和之理，若必力争，两必有伤，自古如此。吾等见过玉帝，特为汝和解，须当皆听吾言。”龙王、八仙曰：“大士处得其平，无有不听。”观音问：“玉板何在？”龙王曰：“烧海之时，又被八仙夺去。”观音令八仙取玉板至。八片之中，选其至美无暇二片，付与龙王，以偿二子之命。且慰之曰：“汝子为此而死，今已死之，不可复生矣，惟将二物偿汝，留之宫中如见二子也。”龙王涕泣哽咽称谢。且禀曰：“此事从命矣，但龙宫被塞，何处安身？”大士默然，请之于老君、如来。二人曰：“前事处之当极，此事还要大士主张。”观音曰：“此亦不难。”乃向前将手指一伸，便入海中一挑，把那泰山挑起，放在原处，海中殿宇景物如故。众皆悦服称贺。老君、如来曰：“今日若非大士至此，吾二老全无主张矣。”于是二人领八仙、龙王至帝庭谢罪。帝曰：“事如何处？”老君、如来曰：“大士将玉板二片以偿龙王二子之命，复整理山海如故，众皆悦服交。”玉帝关云一望，见泰山益高，东洋益深。乃大笑曰：“人言观音神通广大，至今果然。”乃召八仙、龙王曰：“汝等无故扰乱乾坤，本当重罪；但看在老道、老佛分上，并皆从宽，龙王罚俸一年，八仙嫡降一等，俱限一年满足复常。”八仙、龙王谢罪，帝即命四将班师。老君三人辞别玉帝而出。龙王、八仙在外拜谢。三人乃一齐辞别，驾云各在本处而去。自此天渊迥别，天下太平。
　　诗曰：
　　八仙踪迹居岛蓬，会罢蟠桃过海东；大士不为扶山海，龙王安得就深宫。
　　自后八仙屡屡出见人间，但凡人肉眼多不识得者。彼亦必待有缘者而方度也。又将诸仙近事以及神通列述于后。
　　国朝时，忽有道士卖木圈于市，其圈连环，并无刀斧痕迹。人皆奇之。有一书生悟曰：“神仙多戏术，今二圈连环，似一吕字，意老是吕洞宾也。”出拜之求度。道士曰：“何故如此？”书生曰：“语圈中之意，知师为吕祖也。”道士曰：“后面之人叫我卖耳。”书生回头，不见道士。
　　长安一人家，造酱一大缸，有毒蛇淹死其中，主人不知。忽有老者骑驴而过，直入其家，打破酱缸而去，主人出视之，有毒蛇一条在内。大惊，奔往谢之，其老骑驴缓缓而行，主人力追不及。人以为张果老也。
　　南中有烂脚丐者，卧于桥上，终日呼人替其摩摩脚。三日呼，无其人知。忽大笑，腾云而去，人以为李铁拐也。然其摩摩脚者，谕言能为之摩者，即度之也，但无人识。
　　广中新造一寺，本寺僧建一石碑，欲书钟、王之名家字。一日寺僧出，令徒守之。忽一道士至其寺，就笔欲写其碑。小徒不从，夺去其碑。道士即以笔染水写诗一首，其字流动如珠，今存焉。诗中有“自别岳阳曾到此”之句，盖纯阳所为也。
　　山东鲁王好道，殿前有一大槐，已死数年，王深惜之，不忍代砍，一日斋僧、一道士后至，坐其树下。内臣持斋与之。道士从手上束以一黑丸含其口，内臣恶之。道士将树钻一孔，纳丸其中，书以吕字于地而去。次日其树复生，枝叶皆茂盛如故。
　　又三日，鲁王设醮，有一尼怀胎求食，而鲁王笑与之食。俄而腹痈欲产，鲁王命居一室，忽产一子，王命育之，其夜子母皆不见。仅留二口字于壁上。
　　此皆近闻，录之终篇，其余仿此。
《四游记》之二：《南游记》
又名《五显灵官大帝华光天王传》
[明]余象斗编著
卷一
玉帝起赛宝通明会
灵光在斗牛宫投胎
灵耀分龙会为明辅
卷二
灵耀大闹琼花会
华光闹天宫烧南天宝德关
华光来千田国显灵
华光在萧家庄投胎
卷三
众臣奏捉华光
华光占清凉山
哪吒行兵收华光
华光与铁扇公主成亲
卷四
华光闹蜻蜒观
华光闹东岳庙
华光闹阴司
华光火烧东岳庙
华光三下酆都
华光皈依佛道
玉帝起赛宝通明会
　　却说三十三天玉皇上帝，起一赛宝会，出下玉旨，令集三界神祗，及西天诸佛，俱各要赴金阙，各带宝贝赴会，三月三日，大开天门，西天世尊同上帝首坐，众神挨次序而进，山呼礼毕，依次而立。上帝传下玉旨云：“朕立极以来，未会卿等，今立此会，名曰三界通明会。卿等各有传流宝贝，请试一赛以显神通。”众神齐声应诺。
　　第一班上八洞神仙。汉钟离取出羽扇一把，献上御案。上帝问曰，“卿此宝有何妙处？”钟离奏曰：“此扇煽火火灭，煽风风熄，煽邪邪死，变化无穷，化船过海，遮日卷月，收雾行云。”玉帝闻奏大喜。又有张果老取出锡仗一根献上，奏曰：“臣此宝可挑泰山，入水水裂，顶地地开，干变万化。”又有曹国舅献土析板一只，奏曰：“臣此宝一析，三界通知，敲开能呼使用，收聚伏鬼，合笼捉邪，大有神通。”又有吕洞宾献上雌雄剑二把，奏曰：“臣此剑能飞万里，斩妖灭邪，自会相寻，入水水分。”又有蓝采和献上金线篮一只，奏曰：“臣此篮撇去飞空，装尽世界，不论未熟菜果，采入篮中，自然成熟。人坐篮中，诸人莫见。”又有铁拐李献上葫芦，奏曰：“臣此葫芦，内藏风火，要风便风，要火便火，要金便金，要银便银。内藏臣自身心体相。指东飞东，指西飞西，百般可用。”又有何仙姑献上铁罩奏曰：“臣此罩能罩日月无光，摆动可以移星换斗，坐入其中，可以水火不入。”又有韩湘子献上鱼鼓，奏曰：“臣此鱼鼓打动，天昏地暗，内中可藏数万天兵，呼妖自入，跨之可登水天。”玉帝闻奏八仙宝贝，俱有妙处，龙颜大悦。
　　又有西天诸佛，名观世音者，献上莲花座，奏曰：“臣此宝，善者必自然通慧，可知百世；恶者登变作刀山，一架莲花可化万物，撇上半空，呼刀成刀，呼剑成剑，千变万化。”又有万法教主普奄祖师，献上拂帚一只，奏曰：“臣此宝拂，人去千里，三界邪魔一见，不敢近前，一拂能仙万人，亦能变化。”又有三元三品大帝献上金枪一把，奏曰：“臣此枪可以除魔捉鬼，能避水火二灾，撇上半空，变化无穷，呼杀即示，呼止即止。”又有北方玄天上帝献上皂旗一把，奏曰：“臣此旗能卷天三界，恶鬼强妖一见自入，七日成水。”又有白莲尊者献上金钵盂一个，奏曰：“臣此钵盂能藏数万神兵，呼饭出饭，饿鬼一食，止饥三年，豪光闪闪，紫雾腾腾。”又有孙行者，献上如意铁棒一根，奏曰：“臣此棒要长便长万大，要短便如花针，降妖捉鬼，变化无穷，更兼臣一身都是宝贝。”玉帝笑曰：“卿一身何为都是宝贝？”孙行者曰：“臣一个觔斗能去千里也是宝；一根毛能化一百个猴形也是宝。”玉帝大笑曰：“卿试显神通看，果应其言否？”孙行者即在殿前，念动真言，把毛拔一把，口里一呵，满殿都是猴子，各执棍棒，跳跃自舞，玉帝命行者收了，遮袖大笑曰：“朕闻卿昔日从唐僧西天取经，神通广大，今日果见卿实可为第一。朕即赐御金花一朵，御酒二杯。”孙行者谢恩毕。
　　又有风凰山圣母，献上金宝塔一只，奏曰：“臣此塔变化无穷，镇邪捉妖，念动咒语，重若泰山，虽千万人不能摇动，变小则小如粟米，虽三岁孩童易能拔起。”又有阎王天子献上孳镜一面，奏曰：“臣此宝善恶莫逃，三界若有隐匿过恶者，提起孳镜，善恶分明，前可照一万年过去，后可照一万年未来。邪魔鬼怪若见此宝，脚酸手软，气化形消。”
　　又有东海铁迹龙王献上明珠一颗，奏曰：“臣此珠挂于宫屋，满处光辉，可吞可吐，凡民一见，永无灾难。”又有马耳山马耳大王献上聚宝珠一颗，奏曰：“龙王此宝，不为空希。臣此珠亦能黑夜光明，可吞可吐，凡民一见，永无灾难。更添籴真金，要银便银，一指生花，一发结果，一咒飞腾。”玉帝听毕笑曰：“卿此宝可胜龙王之宝。今日会毕各赐御酒五杯。”依次退出朝门，各自腾云驾雾回洞。
　　后仰上余先生观到此处，见孙行者有此种通，有诗一首，单美孙行者，诗曰：
　　堪羡猴祖孙悟空，从师西域建奇功；前扫妖魔并踪迹，今又殿上显神通。
