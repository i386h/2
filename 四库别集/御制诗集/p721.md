<!-- { "loadSidebar": true } -->
　　甘省歴年辛丑乃毕露【向以甘省频年报防地方官请收捐本色监粮备赈乃王亶望私收折色银以致各府州县等揑灾冒赈上下分肥辛丑年因苏四十三之事先后遣大学士阿桂尚书和珅往甘据节次奏报四五月间攻贼之际每以雨阻因命详查甘省节年报旱縁由始得尽悉积】墨吏胥冐灾报灾必缓赋【甘省官吏既每歳揑灾冐赈其应输地丁钱粮亦必缓征以致歴年民欠银粮积至一百六十余万之多】冒者吏侵肥缓者民徴固积少遂成多匪实灾之故大吏请带征八年展期谕【前据李侍尧奏明甘省自乾隆三十六年起至四十六年止民欠未完银粮实系地方官从前冒赈若按限征输民力不无拮据因降防加恩展限八年带征以示轸恤】既而徐思之豫齐千万付【既思昨河南山东带征之项一千六十余万两尚且全蠲甘省地瘠民贫此项银粮有防分年带征仍不免追呼之苦因降防全行寛免俾边氓均沾渥泽以纾民力】斯乃百之一全蠲何靳虑于民何碍寛况非民为蠧申命封疆臣影射仍防误【甘省缓征银粮既加恩全免仍令该督遍晓闾阎咸使闻知母任不肖官吏仍前影射滋饬部遵谕速行】
　　密云道中作
　　轻舆启驾晓凉披歴歴田功入望宜碧尽片云浄虚宇红殷逺岫吐晨曦试防芃茂慰观者率我忧劳幸获之青蔚黍禾黄实麦食天不接念艰时
　　出古北口咏事
　　曰旸曰雨若诚时歴览农功慰在兹避暑仍斯出古北谒
　　陵由彼就云逵【今秋将诣盛京恭谒　　祖陵先于五月二十四日启跸出古北口仍暂驻避暑山庄诹吉八月十六日由彼取道边外前诣陪都】雄闗鎻钥曽何借神噐金汤久系思欲拟陪都赋
　　前烈山庄今合简题诗【黄绫诗本以一百二十四篇为率今秋诣盛京时应有纪述功徳景仰　　前烈之作是以自启跸至山庄途次吟咏欲简于往年以符篇数然届时定仍复増数篇也】至避暑山庄即事得句
　　詄荡宏开丽正门山庄佳气郁朝暾永言后序常心注【昨歳作避暑山庄后序敬述　　皇祖建此山庄所以诘戎绥遐崇朴爱物之义并恭纪　　皇考圣训后世子孙当习武木兰毋忘　　家法以此明白宣示既以自戒仍敬告我后人并亲书此文悬于殿壁以示目击心存】敬覩
　　前题此目存【入丽正门宫门悬避暑山庄额　　皇祖御笔也】设曰昔年如昨日敢忘
　　圣祖爱愚孙兹来驻跸将临沈【以八月十六日由此启程往盛京谒　　陵】景仰
　　王基示奕昆
　　予三次往盛京谒
　　祖陵言念
　　开创之艰实切悲仰今老矣恐不能再往因撰
　　吉于今秋携皇子等一往既申素悃兼以
　　示
　　旧基造命之始欲我子孙常思
　　祖宗创业之不易于万斯年永保
　　天命也
　　永佑寺瞻礼
　　寺依
　　神御宋仪同【按宋史礼志云国家道观佛寺并建别殿未安神御今山庄内永佑寺恭奉　　皇祖　　皇考神御与宋时仪制正同】驻马山庄肃拜躬万戸弦歌贻昔日【昔　　皇祖始建避暑山庄是以　　御制诗有聚民至万家之句今承　　庆且及百年耕桑户口版籍嵗増逺近朝宗屹然都防于丙申年陞热河防为承徳府分设州县鼎建　文庙増置学额皆以宣扬
　　圣化益征　　徳泽留贻厯乆弥光也】千年
　　解阜尚薰风
　　祖功
　　宗徳承顔近【谓　　皇祖圣祖皇考世宗】
　　曾穆
　　髙昭溯脉通　　【太庙　　太祖居中　　太宗为予髙祖而昭　　世祖为予曽祖而穆自下溯上一脉本通今年秋将由此启程往盛京谒　　陵故云】故里殷勤缅
　　开创守成益用惕深衷
　　彚万总春之庙成因题句
　　物具形斯神具司司花塞外岂无之新祠建置成不日示像因縁定有时水陆芳菲胥借佑北南气漫嫌迟兴州礼乐侵寻盛鼔吹应知是女夷
　　题华敷坞
　　彚万总春之庙旁书舍名以华敷坞塞外花信固云迟桃李亦必春暮吐我来每值夏之仲华敷时节恒弗覩循名责实似不当虽然我亦有转语夏卉秋葩岂不然何必拘墟执时序嵇含草木疏称博胜地灵根恐漏谱
　　峻秀楼
　　楼对东山称峻秀朝阳辉暎满园芳芳隣华也秀隣实酌剂刘【桢】言此合当
　　戒得堂东望
　　城墙埤堄汉回斜【梁简文帝诗城斜汉屡回】墙外东风逈弗遮石洞如居仙约畧松岩常涌月光华梵宫雾隠钟声报武水涨喧鼔掺挝不是天台山畔路蔚然何起赤城霞
　　留京王大臣奏报得雨诗以志事
　　既雨晴佳晴复雨润禾收麦两胥宜【京师自五月初七十七等日得雨深透启跸后连日晴爽兹又据留京王大臣奏报二十九日亥刻得雨疎宻相间三十日早尚浓隂宻布晴雨应时麦收既得晒晾秋禾又借长发实堪欣慰惟出阙山田尚欠透足日内隂云布濩伫望优霑耳】出闗山阪微觉燥继泽郊原乃倍滋以逺慰而以近望易忘彼却易愁斯晚来荟蔚山云布灵其滂此伫之
　　夜雨【六月初三日】
　　淅沥乍闻声檐牙瀑遂倾本来非梦穏真足解希怦隔牖想烟意披衾悦飒情麦收场圃积霑渥即宜晴
　　题佩文韵注
　　八年无一日离昨曾全韵毕吟披东涂西抹弗出此旰食宵衣率在兹懒与文人争绮句每先农事切豳诗愁多喜少相终始五巻空空付不知
　　题文津阁
　　此畨【去声】山庄欲简咏【意见昨出古北口诗】岂能要处罢探寻况兹阁景清宜目那得文思恝置心四库已防彼获半【昨壬寅春四库全书第一分告成弆置文渊阁癸夘春第二分全书亦竣命内阁学士陆费墀送往盛京防同将军永玮等弆庋文溯阁今陆费墀来热河复命据奏安置妥协办理完竣是四分中已办完二分矣】三编逮蒇此旋临【今年第三分全书已进呈过半嵗内可期必得贮之御园之文源阁明歳第四分全书亦陆续告成至后歳可庋此阁矣】甲辰终嵗功应毕待已年来全部吟
　　招凉榭有防
　　虚榭曰招凉招凉此诚美西壁佳防寛前林清籁起厯年胥有咏欲以纪甲子余空【去声】楣檐间数【上声】恰余一纪题满当絶笔亦逮归政矣
　　永恬居
　　循径由来熟入山不致深壑幽得门敞梯逈有居临境閟尘自逺景清意与愔注将恬若此
　　圣藻永言钦
　　素尚斋
　　宛转曲廊连书斋更据巅攀跻忘歩乏憩坐得心便返朴还淳处新题旧咏聨欲因识嵗月那可黙而旋
　　口内一首
　　口内率称雨不妨可识雨频望晴矣口外咸云晴弗碍足知晴多雨为美较晴量雨八年岂以饰言忘实理迩日炎歊况异常棼丝微洒时作止所冀尺泽渥山田心共农夫嘉企安得时若协六符口内外相易彼此
　　雨【六月初九日】
　　彻夜云容重淩晨雨势轻逮辰丝渐密过午防犹倾脱尔炎氛解飒然爽气清遥欣山阪上禾黍怒生争
　　烟雨楼对雨
　　摘句兹来欲减之【此次山庄吟咏简于往歳以秋间恭诣盛京应有纪述　　功徳之作详见前出古北口诗注】待吟遂至柏旬期【五月三十日至山庄今六月初九日将及旬矣】今朝即景不孤望便与登楼一赋诗疎防宻丝相间作薄寒软润细为披何殊庚子滮湖上屏展陈羣书对时【嘉兴烟雨楼中有钱陈羣书赵孟頫耕织图诗屏是以庚子题诗有一读钱家书赵句怆然不忍更徘徊之语兹雨中对景不觉追忆前游也】
　　题仿倪瓒狮子林图六曡前韵
　　岂是狮林亟爱渠无过即景偶吟书未须各景涂抹彼【狮子林十六景此畨不遍题以秋间往盛京当多有所题此际欲简吟句留篇幅待书然此处固不可阙题咏此图亦足括诸景也】便以七言櫽括予欲待今秋题芮鞫姑迟明歳证余胥苏家叠韵【一韵数曡东坡法也】倪家画自笑由来两不如
　　题青斋
　　直北山斋斯巨擘旬期始至太疎迟虽然简咏节游览岂得无言识歳时雨后诸峯青毕濯风前八牖爽含滋今年去早孤红叶【计今歳八月十六日启跸诣盛京时尚无红叶正与舎青之意相称】却是循名此正宜
　　题澄观斋
　　屋内
　　奎章恵迪吉斋檐予额曰澄观敬惟
　　昔举禹谟意拟以今同谢句防【秋水共澄鲜谢灵运句也】澄乃观斯私必克恵乎迪实善之端修身立政胥资是岂为【去声】寻常游冶盘
　　翠云岩
　　今年口外雨霑迟昨近方欣霶霈施敞屋三间来憩坐緑围青逻又斯时
　　翠为云主速云宾云自恒名翠偶伦又似翠賔云作主世间名象底诚真
　　热
　　上澣雨虽霑【六月初九日】惜乎势微小不及口以内三寸继润好【昨留京王大臣奏初八日夜微雨飘洒至初九日辰刻势益绵宻土卖继润实较胜口外云】口外泽实逊近复蒸炎燥言念禾稼长【上声】迫待优霖膏【叶】山庄避暑区尚觉郁歊搅城外扈来众怨咨应不少
　　夜雨【六月十二日】
　　昨晩无雨望半夜称云凑瞢腾醒睡间忽闻响檐溜轰轰雷鼓鸣枞枞雨盆覆优霔势已成山田泽应透朝来劚土防三寸实润就再霈斯益佳不知足依旧
　　阵雨【六月十三日】
　　昨宵曽沐三寸霑山田未透久干壤终朝朗霁无复望傍晚西北闻雷响须臾敺霔至天中竖注横排恣漭沆前墀水积立盈尺黍陇禾塍渥堪想入夜雷收雨阵过莫非
　　天泽惟钦仰
　　山行
　　今夏雨希草发迟嫩青不及一二寸被渥旋转何其速緑毯铺遍冈原润始惟切切念农田既霑山景佳堪问麀鹿欣欣得果腹怜尔久亦啼饥憗溪涧汚莱当修治赏逮园丁赉无吝【昨大雨后西北山遥一带间有沙淤热河总管例应带领千总园丁等修治仍各按名赏赉用旌勤劳】
　　咏緑玉韘
　　緑玉从来夸宋结和阗歳贡得艰斯希珍未可镂圭用量质惟应制韘宜不垄宛防布韭叶浮奁却讶异皮老来臂病懒射鹄七字题端只愧之
　　荷
　　今年塞外雨嫌少荷亦因之灿发迟一雨却防旋转速碧波红绽许多枝
　　不烈之香足浄妍天光湖影共澄鲜由来何处无君子武列居然遇老莲【明陈洪绶善画不仕别号老莲】
　　鹿
　　日之夕矣鹿下来饮泉囓草恣徘徊人无害心彼弗避肩舆前后如相陪借悟海翁忘机耳与游何有于我哉
　　鹤
　　山庄白鹤豢以夙弗翦趐翎任飞伏有时意喜舞蹁跹鲍赋尽之言不复轩载反増其拘束书岂可尽信而读左传卫懿公之事或其好鹤而不爱士卒以致败则有之若云乘轩赋禄实非鹤之所性喜也左氏浮夸于此见一端因咏鹤故及之
　　咏尤通刻犀角乘槎杯
　　照渚幸而逭温氏刻杯仍此遇尤家河源自在人间世汉使讹传星汉槎
