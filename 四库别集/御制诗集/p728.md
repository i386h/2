<!-- { "loadSidebar": true } -->
　　圣人报雠甫十四【郎柱率所部人归我　　太祖遣子扬古利入侍寻郎柱为部人所害扬古利手刃父仇时年甫十四　　太祖深异之日见信任尚主焉毎从征伐身先士卒　　诏之止亦不止或力战被伤犹裹创奋击以故功最多前后大小百余战俘获无算崇徳初从征朝鲜中礟伤殁　　太宗亲临恸哭视含敛追封武勲王顺治中配享　　太庙康熙三十九年　　御制碑文纪其功雍正九年加封号曰英诚】努力以终身所重心惟赤更兼勇絶伦
　　鼎湖伴咫尺千载防
　　精神
　　赐奠功臣费英东墓
　　萨尔浒之战冲锋首建功【费英东姓瓜尔佳氏先世为苏完部长　　太祖初从其父索尔和率所部来归授一等大臣尚主佐理国事萨尔浒之战明经畧杨镐率四路总兵杜松马林李如柏刘綎分将来犯杜松驻兵萨尔浒山巅费英东率所部冲破其军死者相枕籍杜松战殁已而马林刘綎两军皆覆李如栢遁归是役也明以四十万众分道来犯五日之间殱其精鋭殆尽势如破竹实费英东首功云】遂成破竹势真是冠军雄奬善戒其恶【费英东性忠直敢言奬善黜恶无所挠避我　　太宗尝谕羣臣曰费英东见人不善必先自斥责而后劾见人善必先自奬劝而后举故被劾者无怨言被举者无骄色未闻诸臣以善恶直奏似斯人也天聪初配享　　太庙顺治十六年追录佐命功第一晋三等公世袭康熙三十七年　　御制碑文表其勲乾隆四十三年以费英东为开国功臣之冠特晋封一等公】摅谋济以忠
　　二陵近相望
　　来往防云风
　　赐奠功臣额亦都墓
　　自古逢开创必资英济臣白山
　　圣人作东海卓材彬【额亦都姓钮枯禄氏先世居长白山防时父母为仇所害年十三手刃父仇避居嘉穆瑚村依其姑防　　太祖过额亦都识为真主辞姑从行骁勇善战能以少击众所向克防】嘉尔忠秉素宁惟勇絶伦【额亦都性忠诚勇敢尝督兵攻巴尔达城值浑河涨以绳聨军士鱼贯而渡夜率鋭卒攻城守者惊起殊死拒额亦都跨堞战飞矢贯股着于堞挥刀防矢战益力被五十余创不退卒抜其城而还其忠勇类如此用兵四十余年每充敌受　　赐辄分给有功士卒不以自私天聪元年追封公配享　　太庙顺治中建碑墓道以旌其功康熙七年　　特爵其子遏必隆为一等公】枌榆佳域防
　　一徳永相亲
　　文庙
　　道接百王后
　　文崇一统前【我　　太宗初剏大业即　　勅建　文庙于盛京行释奠礼开创规模崇文重道已肇一统文明之盛也】规模诚有异声敎讫无边
　　念旧衣冠慎【我　　太宗虽崇文敎于崇徳元年曽谕诸王贝勒大臣曰昔金世宗奋图法祖惟恐子孙效汉俗预为禁约以无忘祖宗为训衣服语言悉遵旧制时时练习骑射以备武功先时儒臣巴克什达海库尔禅屡劝朕改满洲衣冠效汉人服饰制度朕不从实为子孙万世之计在朕身岂有变更之理恐日后子孙忘旧制废骑射以效汉俗故常切此虑耳尔等其谨识朕言乾隆十七年春恭读　　实录敬述此　　谕镌立卧碑于箭亭以示子孙臣庻遵聴母忘为万年法守云】懐新礼乐宣辟雍剏国学合在洽熙年【今年仲春上丁释奠太学礼成因思辟雍之制拥水周环命礼工二部大臣等于彝伦堂前度地鸠工甃池引水创立辟雍殿以昭累洽重熙敬承继序之意】
　　题景佑宫
　　本于
　　崇政【殿名】左兹改建城南　【崇政殿左　景佑宫向奉祀三官今移于徳盛门之内】有举应数【上声】典无他当正名　【景佑宫本　　太庙基宇戊戌嵗来此敬思太庙左右名实应副因饬度地城南别建观宇以存旧制】
　　三官传自古五福锡吾氓万载
　　陪京固瓣香申敬诚
　　景佑宫瞻礼叠戊戌旧作韵
　　重谒当秋日前来阅五年
　　祖
　　宗曽荷龙【上声】瞻礼敢忘防建极叨
　　天眷承家励体干每懐
　　筚路者益凛载舟然唐代十思疏豳风七月萹作歌示诸子我意慎聪传
　　故宫即事
　　戊戌临故宫廿七月犹数兹畨至故宫百礼以次举旧去不可追新来岂恒住【叶】一瞬迅驹隙借悟今兮古于古有萧王践阼称建武章陵修园庙南阳赐租赋【叶】凡以思旧业善政纷堪覩大都为子孙不忘其父祖违道斯弗逺吾语非徒语
　　故宫再用唐太宗幸武功庆善宫韵
　　李唐乗隋乱逈殊汉创基【唐高祖本隋藩镇以太宗刼父叛君乗隋变乱起兵晋阳事由逆取视汉高之起自泗上亭长尤多慙徳】庆善虽成功未足方
　　今兹我
　　祖崛兴此
　　天命与人时名正则言顺【我　　太祖以　　景祖显祖皆为明所害誓不共戴乃以七大恨告　　天征明复仇雪耻实为名正言顺　　太宗嗣服爱育羣黎辑寜诸国顺者懐之以徳逆者威之以兵征服朝鲜混一防古羣臣再三请上尊号乃　　即皇帝位于沈阳建国号曰大清自古创业帝王得天下之正未有如我朝者】内安而外夷
　　陪都建斯地故国兴来思惟是厪肯构匪曰侈华防护卫仍众仆脩饰仍百司如山之有堂如川之有湄富矣加之敎弦诵达邦畿是用识本末彬然成此诗
　　题文溯阁
　　老方四库集全书竟得功成幸莫如【四库全书之集在余六十三嵗始思及而降旨浩如渊海恐难促就是以甲午年聨句有逄防畧嫌迟嵗月就将惟亹愿观成之句兹甫十年而功就亦大快事也】京国畧欣渊已滙陪都今次溯其初【昨嵗壬寅仲春四库全书第一分告成弆置文渊阁今癸夘春第二分全书亦竣总校内阁学士陆费墀送至盛京弆置此文溯阁】源宁外此园近矣津以问之庄继诸【全书第三分弆御园之文源阁者拟于明嵗告成第四分弆避暑山庄之文津阁者拟于后年告成】披秘探奇力资众折衷所要意厪予唐函宋苑实应逊荀朂刘歆名亦虚东壁五星斯聚朗西都七畧彼空储以云过涧在兹尔敢曰牖民舍是欤敬缅
　　天聪文馆辟【我　　太宗践阼之初肇开文馆于　　开创时即骎骎兴文敎矣】必先敢懈
　　有开余
　　嘉荫堂
　　文溯阁既建遂搆读书堂经营虽曰新宅二百嵗强顔堂以嘉荫讵缘松桧苍故宫我
　　祖作臯应立伉将尔时属草创礼乐殊未遑重熙承累洽适当文运昌即此对嘉树封殖敢不蘉亲族并兴贤角弓励毋忘
　　仰熙斋
　　沛里弦歌户口滋百年休养乐民旗毋容易视熙和此率自
　　勤劳昔日贻
　　登凤凰楼再叠甲戌韵
　　前度东巡莅此时再来乎否寄吟披【戊戌嵗登鳯凰楼叠韵有再来乎否有余思之句】重登兴冺今兮昔一晌情忘端与涯郊外黄云秋稔近月中金粟露华滋随时光景原堪爱奚必临文屡系思
　　辽城望月再用唐文皇韵
　　征辽功未成往复魏征碣登城望蟾宫抒愤聊言缀我今异彼事望月月未缺纵观清光瑛澄懐逸兴结讵夸衣锦还实值边氛灭
　　燃霞绷观书
　　绷梗涂膏光灿霞【盛京吉林土风以蓬梗为干搏糓糠和膏涂之燃以代烛用资作劳谓之霞绷霞绷者国语也】取音译语亦无差防余棐几葩经展大雅公刘缅
　　旧家
　　向仿杨补之三叠图箑留置此继思斋因叠前韵再题
　　杨补之曽作野梅仿其三叠写花开戌秋遂以置斯去夘嵗依然见此来何必玉华说艰致【盛京地寒是以无梅】恰欣金粟得相陪香从离合中边嗅是否画禅莫漫猜
　　赐奉天将军永玮
　　将军虽镇守要任胜其他
　　故国屏藩寄长谋敎养多一身为表率六部视平颇圣祖曽孙尔勤劬当若何
　　赐吉林将军庆桂
　　连疆因觐谒扈跸日趋随虽未父书读【庆桂乃尹继善之子继善词臣出身庆桂由父荫得官】犹存世徳规俾之习政事【曾在军机处行走】已可镇边陲夫子训孟武其言汝尚思【庆桂多病且尚有生母故训之】
　　示盛京五部侍郎
　　陪都制度规京国五部原应各备官【盛京为陪都重地凖京制设立五部堂司官而吏部铨考则専统于京师】惟一合思鲜咨度【入声　五部各止一侍郎】统羣当念倍艰难【一部之中虽不似京城分各司然亦有郎中员外等官为不少矣】虽云汉语易清语【今人率以汉语为易而以清语为难】莫尚新观防旧观【承年日乆旗人习汉语者多能清语者反少朕甚忧之盛京为国家根本大臣等当董率官吏旗人熟习国语敦尚满洲淳朴旧风毋令沾染汉人习气竞尚侈靡也】明季末流兹逺异【明季陪京设部院诸寺监虽为投开置散之地而树党分门互相攻击甚者托名直言遥制中朝者有之以致言愈纷而政愈乱日引月长以及明亡我朝陪京五部各尽其职从无明末恶习是亦　　祖宗良法美政足为宪典也】钦哉六计表衣冠
　　御崇政殿受贺
　　御殿视朝礼异常陪京受贺益征祥
　　祖功
　　宗徳承
　　天贶累洽重熙与物昌年越古稀心戒怠民资我养爱毋忘语云百里半九十归政以前敢不蘉
　　降防寛免奉天所属州县钱粮诗以志事
　　陪京凡四莅每思
　　开创勤而其守成难责实在予身知难无别法敬天与爱民庻弗致陨越稍荅
　　投艰恩四度皆施恵普及民与军军则赐月饷【前三次躬诣盛京皆优赉兵民蠲免租赋兹四莅陪京恩施宜普因降旨将盛京等处兵丁各赏一月钱粮又赏银二万两交将军分别等差加赏随行出力兵丁又沿途办差绿营兵丁亦查明赏给一月钱粮其奉天各州县乾隆四十九年地丁正项钱粮通行豁免又庄头应交仓粮一万余石免其交纳又盛京兴京等十五处旗地应纳米豆革束免征一年俾留都旗民益享盈宁之福】民当免嵗缗用是颁十行甲辰赋豁均黔黎莫予谢应谢
　　祖贻仁
　　敬题大政殿八韵
　　开国规模逺奉
　　天宵旰厪武功威敌詟文治爱民殷
　　一殿于中耸十亭以次分都俞合众志吁咈亦
　　欣闻济济思摅畧林林勉立勲太常明纪绩世袭永酬勤【我　　太祖　　太宗创业之初凡征伐皆　　命王贝勒大臣等统兵若　　亲征则王贝勒大臣等扈从领队宣力抒忠卓然可纪如睿亲王统众入闗荩诚公正戊戌嵗特降旨追諡曰忠复予王封世袭又豫亲王西平流防南定江浙亦勅复亲王世袭又礼亲王以让王而兼伟伐郑亲王肃亲王克勤郡王皆茂着壮猷充昭勇毅并命复其原号以此六王配享　　太庙俾其后裔承家袭庆共知效法维时大臣则扬古利费英东额亦都等均身建殊勲得封公爵世袭罔替其余公侯伯子男以军功世袭者不可胜纪】
　　上下交成泰谋猷浄扫氛来孙承
　　佑啓敢不敬为君
　　清宁宫三叠旧作韵
　　四度四十嵗一弹指似前【自癸亥年初诣盛京越甲戌戊戌迄今癸邜凡四度瞻礼枌榆一弹指间四十年矣】迅哉今昔日
