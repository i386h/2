<!-- { "loadSidebar": true } -->
　　夜宿招提舎秋云冷石堂天河斜挂戸瀑水静依牀叠岭攀跻险虚空梦寐凉眀朝登寳顶期与玩神光游覆釡山诸诗乃无量主人成果地也
　　灵家山
　　灌木攅云猿啸悲崩崖截涧马来迟厐眉老衲忘人世只取朝山记嵗时
　　苦链庵
　　竹里流泉殷地喧古堂犹是给孤园山厨笕水深龙穴石岭寻蹊聴鸟言
　　七十二峰
　　七十二峰髙下悬天梯云栈互勾连芒鞋竹杖空林里一路行吟破暝烟
　　大峰
　　城中遥望碧氤氲拟是瑶空一片云来上峯头看气象分眀平对玉宸君
　　小峰
　　天低石角云长拥风掠岩腰树半摧秋气忽寒髙隼避午隂将合老龙回
　　定心桥
　　石壁上接浮云齐下临不测之回谿道人来往浑闲事时有惊猿落树啼
　　扫堦竹
　　髙岩短竹余一尺纎叶袅袅青鸾毛空山无人月华冷西风满地秋萧骚
　　神灯【是夜散见诸峰凡十二防】
　　云间疎焰冷光凝千古空门不尽灯一宿林中惊乍见却留残语付山僧
　　九日登栁山
　　佳节登临感嵗华苍梧云影向秋赊髙空独鹤翻风去返照澄江抱郭斜南国音书催白鴈东篱归兴倚黄花衰迟自爱茱萸酒瘴疠谁悲薏苡车
　　湘山杂诗
　　古塔
　　古塔已千载白骨为黄金寒灯耿不防照见西来心
　　云归庵
　　松林有茒宇白云往还来山僧爱云好柴门夜长开
　　飞来石
　　谁骑苍鸾来啄破苔花碧经年不归去化作山头石
　　甲亭
　　不信湘中好江山天下稀如何万里客终嵗澹忘归
　　卓锡泉
　　老禅卓锡处石上泉犹清红尘不相染唯有苍苔生
　　玉虹泉
　　一条寒泉色迤穿石下秋雨何处寻犹余白虹挂
　　法华泉
　　寂寂空山深荒泉四时冷唯余月眀夜山猿弄孤影
　　通洞
　　下窥杳无极仰视白日微山人把火入照见石燕飞
　　狮岩
　　绿草断行迹鍧然石门开分眀洞天里不遇仙人回
　　露胜亭
　　髙亭行处尽逺岫望中微日月开禅观云霞防客衣
　　寄大梁贾道诚兼简王左诸贤
　　不见贾生久天南空断肠雅文清庙瑟儒术仲尼堂心事疎鸿鴈贤罗失凤凰乾坤正澒洞愁絶尔摧藏秋至梁王苑何人赋最多传书堪白首欹枕即黄河兴忆登台饮悲怜击筑歌无端洞庭渚终嵗浩烟波
　　寄贺长史王景旸乃子登科
　　董傅儒流重韦郎世业新陈诗闲白昼学礼富青春大府髙槐色皇都走马尘此时金殿上直欲醉逡巡
　　湘中送荣老还金陵永宁寺
　　揺落三湘外经年爱尔来故人书捴至异域眼俱开放逐怜亲友悲懽向酒杯衲衣经雨暗横笛伴秋哀试与寻风洞何如对凤台寺幽词客满松古老师栽梦寐惟吾土羇累愧不才江山孤兴减瘴疠暮顔催澧浦难捐佩龙门异曝鳃相看移去棹转见脱尘埃烟水滔滔地随縁易往回
　　奉答乔衡州
　　荒城闻系马使者有题封尺牍惊文古绨袍感意浓霜清楚泽水云霁祝融峰咫尺神交地经年阻过従
　　甲戌除夕
　　南郡迎春律东风罢雪花毳衣辞冷节蓬鬓受年华性僻为邦简身危去国赊祗应与田父归种故园堂吏封州印家儿献嵗盘春兼梅蕊浅兴落酒杯寛瘴疠全生足驱驰向晩难不遑将父母何以慰承欢岭雪初消臈红泉已动春两年迁客地万里独吟身黄鹄长垂翅苍鹰不附人山林无限好犹自恋风尘细雨知冬尽催花故媚春潇湘逢献嵗幽独正愁人岭海犹迁客乾坤有战尘何时一尊酒相对白头亲
　　湘江行寄孟侍御
　　逐臣逺系湘江上散髪行歌日悲壮郡门江水急东流廨宇山云作炎瘴去年花发悲阳春今嵗花开更泥人种瓜不及青门客懐橘空思白髪亲少年意气干云起中路摧藏乃如此徒劳殴血走风尘不救折腰临督史桂林夫子旧同心献玉君门共陆沈千首楚歌犹跌宕一瓢顔巷自萧森春风闭戸意何如遥遣娇儿奉素书倘防大府眀公檄莫惜荒城使者车
　　寄蒋中丞
　　山拥罗浮万仞青水涵章贡混沧溟春深乌府文书简白日垂帘诵五经
　　浮湘藁巻二
　　钦定四库全书
　　浮湘藳巻三
　　眀　顾璘　撰
　　春夜歌立春夜试灯同张陈二进士饮后作
　　东郊春旗平旦回泰坛灯光夜复开太平天子运元极佳辰令节参差来湘南小臣复何有阳和亦到寒城栁巷陌罗旛挂玉叙楼台画烛临朱牖家家夜坐吹笙竽对此忘却居边隅千金斗酒不爱惜五夜宴客同懽娱陈孟公张子房两枝玉树临中堂髙才八韵并倾座少年百步能穿杨驷马初过桑梓里双星更度银河水日射金屏孔雀飞池开锦浪鸳鸯喜洗觥酌君君莫辞人生难得似君时且趂春花欲烂熳与君终日醉如泥
　　相忆行寄鲁南钦佩
　　金陵帝城行乐多荏苒独奈春宵何楼台压空云构丽通衢曲巷相盘佗城头月起光如日万户华灯映街出风雾阁隐玲珑寳马香车意非一虎头桥下是吾庐清夜邀賔乐有余漏转防回飘火树酒酣千遍倒砗磲座中髙客让陈王风雅纷纭翰墨场学士争观杜陵赋尚书不怪孟公狂嗟予中路忽分飞戢羽湘江久未归明朝客舎逢元夕独坐思君泪满衣
　　元夜
　　眀月满千门时清乐事繁酒香浮夜市花影袅春旛漏静鸣箫逺灯辉狭室温苦吟酬节序飘泊任乾坤
　　春寒
　　燕寝文书静春寒物迟满庭犹宿草何日且黄鹂云逺三华树江深二女祠不湏添细雨愁绪已如丝
　　柬陈宋卿
　　颇恠陈无已寻诗日闭门空庭疎系马细雨负清尊节序过梅蕚春隂积藓痕不嫌官舎冷烧烛对黄昏
　　东园分菊苗有作
　　解带理荒圃及兹春雨余丛菊被嘉泽芳苗鬱以舒伐根辨众色间植周前除汲涧沃新壤秉锄散故苴匪惜悁勤意爱尔气清殊秋华既幽靓夏叶亦扶疎霭霭轩楹侧颇慰陶潜居
　　湘南二月大雪戯作春雪歌
　　桂岭长年冬鬱蒸湘江今嵗积春氷北人饮酒歌黄竹愁杀桃花与葛藤
　　二月雪花飞楚关浑如李白对燕山祗愁晓日融城湿讵惜飞花罥鬓斑
　　山郭桃花且未红扑檐栁絮太匆匆山公乆醉浑颠倒不记湘南二月中
　　四野荒云接地齐雪花如掌下寒溪招邀白鹭翩翩舞孤负黄鹂恰恰啼
　　绕郭千峰玉作台连林素缬尽妆梅同谁跨马腰弓箭山口盘旋射鹿来
　　南方食麦胜食土瓦砾不救饥肠苦今年春雪如陇西蒸饵家家作端午
　　雪霁登湘山露胜亭
　　胜地意何限新晴还独过众山残雪满孤嶂烈风多浪迹留岩壑幽襟到薜萝俗尘休见染欲此问维摩
　　得徐伯雨太平书奉答
　　残腊江门望使车新春忽枉丽江书嗟予已作三湘别念尔那堪万里余絶域风烟居暂定深山官府事应疎絶怜雅兴耽诗律满纸琼瑶愧不如
　　赠周典膳
　　宁亲西下马蹄劳文采惊人一凤毛南粤江山归陆贾梁王賔客羡枚臯薇堂祝寿花眀酒风动题诗月满袍异域逢君又伤别离心春水共滔滔
　　送张进士自全州成婚归桂林
　　马卿持节下江乡鸾镜新懽得孟光寳剑龙鳞横北斗金屏雀影照东牀九天礼乐周京盛三月烟花粤徼香采服即防宜夀酒门楣还喜映岩廊
　　清眀病中作
　　万里清眀节三年放逐臣已无花共照况有药相亲岭徼饶蒸雾江湖一病身圣朝容腐朽归去老垂纶
　　偶题
　　道穷何叹拙身病始知衰座有青山对门无俗客来浮名消短鬓雅兴寄深杯颇笑刘伶辈沈冥负尔懐
　　卧病四首寄诸兄弟
　　南州瘴雾三年客西塞清江万里家春断壶觞疎竹叶病移衾枕失桃花英雄自分填沟壑魑魅空劳砺齿牙独有苍天能料理底须医卜浪矜夸
　　江汉滔滔绕上阳五龙京阙拱髙皇舆图四塞青山固陵寝千秋翠柏长绮丽春风开画障郁葱佳气防金汤苍苔白石青溪曲爱有巢由旧草堂
　　细雨浓花思不禁春山何处独登临髙鸿实寄传书泪老马虚驰伏枥心肺病闭门聊穏睡穷愁抱膝且长吟闲情已逐归云尽独奈人间枳棘林
　　十日春隂槲叶齐午窓吟坐到鸡栖归期漫阻桃花水客泪重霑鷰子泥万里弟兄空梦寐百年岐路尚东西请看舎侧垂杨树已映东桥旧钓溪
　　病中忆鲁南钦佩
　　空斋髙卧动经旬逺梦天涯忆故人典礼近闻刘向起草犹柰子云贫江楼积雨鸣长夜山郭余花堕晩春人世防何将白发年年离恨独伤神
　　寄文徴仲
　　儒林挥笔掩羣贤湖海倾心二十年藻鉴尘埃无伯乐规模乡国有顔渊黄花别泪临湖水白鴈乡书断楚天山舘穷愁欹枕日拭君图画转凄然
　　遣懐絶句
　　月落猿声苦风髙虎气腥山雷春送雪江雾夜藏星花豹金钱背文鹇蜀锦毛厨泉山笕细江稻水车髙猺女招歌剧蛮郎步射强花环垂耳大竹弩挂腰长涧冷菖蒲翠山春踯躅红草惊秋尽火树厌夜深风夜静云生室春深水到门松髙多绣顶兰古自悬根野鲜苍兕猛山鲊鹧鸪香市笋挦苞出仓禾带把藏不忌枭鸱暮何悲杜宇春蛩催三月织鸡报二更晨
　　送阳春歌和陈宋卿
　　南风吹春辞九垓百舌怨诉黄鹂哀老夫卧病亦强起把酒劝花俱一杯我家旧住金陵曲开门正对梁王台桃花盈蹊栁映地年年爱见春风来千金买鞍装骏马山髙堆粟成新醅云台功名不足取富贵于我如蒿莱古人白骨穴蝼蚁亦知王乔安在哉一従弃掷向湘水辕驹局促慙非才羇栖厌见春色至教儿刬却东园梅縦有韶华满郊薮弄花鬬草随婴孩青春尔今去勿为吾徘徊吾衰今乆矣吾视天地万物真浮埃
　　湘山寺同客作
　　一麾迢逓天南头名山颇惬平生游日饱窓中列岫色更起防杖穷岩幽窈曲烟霞入空翠招邀不识神灵意自従窜逐得逍遥始叹风尘昔防昧升堂笑问无量师尔住青山今防时翻经愿従弟子列洗鉢愧乏头陀姿诛茒小乞岩前地痛饮狂歌日来去聴法闲看虎伏时懐乡莫近猿啼处幽花细竹俱堪怜烧丹服药期长年费公未启王屋鼎华老谬语天池泉神仙渺茫竟难测古往今来岂终极但愿道路风波平江上故园归即得楚歌二首
　　侍御李君师文伤余逺放为楚歌二章遥寄全州予亦念君乆废怛焉防意辄继来响
　　灵淼淼兮焉穷下无极兮幽宫登岷峨兮逺望波龙鳞兮扬风赤螭兮黄鼍喷雾雨兮骈罗望子之驾兮伊迩交不缔兮奈何睠予心兮东归君不顾兮畴依将以承兮巧笑揆皇道兮虑非荪壁兮兰堂结桂枝兮芬芳羌离合兮有期聊容与兮徜徉
　　右天吴
　　坎坎兮击鼓望君山兮屡舞陈烦辞兮仰空渺夫君兮何所波四漫兮汤汤防百川兮同量津无梁兮不可以涉测地弥广兮度天愈长驾兰桡兮扬桂旗飘风起兮又汩之浮余瓠兮水际理余佩兮川湄众纷纭兮磔肥牛顾醴兮増余羞陟虚坛兮伫立徒终嵗兮离忧
　　右洞庭君
　　和英玉览栁山图见寄之作
　　昔人诵地古木已如兹恵泽宛犹在池台空尔为棠花依涧发薜茘绕墙垂更扫苍厓石新镌水部诗
　　闻英玉拜南京屯田主事戯寄
　　二月除书飞帝京屯田新注省郎名亲庭乡国捴在眼把酒赋诗无限情三径盘桓花歴乱九关开阖虎縦横金门大隐无人识方朔应传笑贾生
　　答乔衡州汝修
　　传道衡山郡棠花满路春寂寥循吏传将老见斯人发丹青地孤标玉雪身平生倾倒意絶域为谁亲鲍叔元知我陶潜乆悟非身经畏途老梦想故园归失路霑青眼余生乞采衣相过知不逺长望岳云飞
　　寄内并示二儿
　　满堂风雨烛花残独客思归坐夜寒遥想故园当此夕画楼眀月影团团
