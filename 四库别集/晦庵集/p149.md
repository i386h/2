<!-- { "loadSidebar": true } -->
　　熹尝问先生瞽防杀人事先生曰蒯聩父子只为无此心所以为法律所都转动不得若舜之心则法律防他不住终身防然乐而忘天下求仁得仁何怨之有然此亦只是论其心尔岂容他如此去得问先儒八议之说如何曰此乃蔽罪时事其初须着执之不执则士师失其职矣熹尝以先生之意参诸明道及文定之说【明道说见师训文定说见哀二年】窃谓蒯瞆父子之事其进退可否只看輙之心如何尔若輙有拒父之心则固无可论若有避父之心则卫之臣子以君臣之义当拒蒯瞆而辅之若其必辞则请命而更立君可矣设或輙贤而国人不听其去则为輙者又当权轻重而处之使君臣父子之间道并行而不相悖亦必有道茍不能然则逃之而已矣义至于此已极精微但不可有毫发私意于其间耳来喻以谓蒯膭之来诸大夫当身任其责请命于天子而以逆命讨之是矣【已尝有天子之命而蒯瞆违之则不说命亦可】但又云輙不与谋其事避位而听于天子则恐不免有假手于大夫以拒父而隂幸天子之与己之心焉掩耳盗钟为罪愈大【许多私意都在只是免得自家犯手情理尤不好也】又云遽然兴师以胁其父于人子之心安乎自卫国言之则兴师以拒得罪于先君而不当立之世子义也自輙言之则虽已不与谋而听大夫之所为请命于天子而讨之亦何心哉来喻本欲臣子之义两得立意甚善但推而言之便有此病似是于輙之处心要处看得未甚洒落所以如此【孟子所谓不得于言勿求于心不可者此也】故愚窃谓輙之心但当只见父子之亲为大而不可一日立乎其位自始至终自表至里只是一个逃而去之便无一事都不见其他方是直截不审伯崇以为如何
　　子贡问士
　　伊川先生所云以子贡平时气象知之又味夫子所答之意有耻不辱才是依本分不疎脱不是过当底事尽似退后一歩说然考其实则甚难所谓笃实自得之事也便可见徃来答问意防子贡所以请问其次者盖为自省见得有未稳当处可见孔门学者为已之实若曰固己优为便是失照管也
　　答范伯崇
　　来书谓圣人未尝以得天下为心是矣但谓可取则取未可以取则不取莫非顺乎天理如此则是有待而为也语似有病尝谓文王之事纣惟知以臣事君而已都不见其他兹其所以为至德也若谓三分天下纣尚有其一未忍轻去臣位以商之先王德泽未忘厯数未终纣恶未甚圣人若之何而取之则是文王之事纣非其本心盖有不得已焉耳若是则安得谓之至德哉至于武王之伐纣观政于商亦岂有取之之心而纣罔有悛心武王灼见天命人心之归已也不得不顺而应之故曰予弗顺天厥罪惟均以此观之足见武王之伐纣顺乎天而应乎人无可疑矣此说与来书云云固不多争但此处不容有毫发之差天理人欲王道霸术之所以分其端特在于此耳来书以谓文武之心初无异指固是如此但恐此处不分明即所谓无异防者乃是一时差却耳孟子论取之而燕民不恱则勿取文王是也取之而燕民悦则取之武王是也此亦止为齐王欲取燕故引之于文武之道非谓文王欲取商以商人不恱而止而武王见商人之恱而归已而遂徃取之也如言仲尼不有天下益伊尹周公不有天下岂益周公伊尹仲尼皆有有天下之愿而以无天子荐之与天意未有所废而不得乎直是论其理如此耳凡此类皆须研究体味见得圣人之心脱落自在无丝毫惹绊处方见义理之精防于日用中自然得力所谓知至而意诚也盖防微之间众理昭晰虽欲自欺而不可得矣至此方可说言外见意得意防言不然止是钻故纸耳愚意如此不知伯崇以为如何恐有疎缪处切望反复幸甚三分天下一节似因十乱之事而遂言之兼此前后数章皆是歴举古圣王事如孟子舜明庶物以下数章之比更详考见教为幸逹巷党人本不知孔子但叹美其博学而惜其无所成名谓不以一善得名也此言至为浅近然自察迩言者观之则于此便见圣人道德纯备不可以一善名愚夫愚妇可以与知而其所以然者圣人有所不知也故孔子不欲以党人之所称者自居而曰必欲使我有所执而成名则吾尝执御矣何不以是见名乎此章吕与叔说盖如此但其辞约耳余说似皆未满人意如何如何
　　答范伯崇【同吕子约蒋子先】
　　易变易也随时变易以从道也易也时也道也皆一也自其流行不息而言之则谓之易自其推迁无常而言之则谓之时而其所以然之理则谓之道时之古今乃道之古今时之盛衰乃道之盛衰人徒见其变动之无穷也而不知其时之运也徒见其时之运也而不知其道之为也道之为道实造化之枢机生物之根本其随其从非有所随有所从也一气运行自有所不得已焉耳所谓易有太极其此之谓欤一说当处便是时其变动不居徃来无穷者易也其所以然者道也一说易道之生也故曰易变易也然易有太极故又曰随时变易以从道也故伊川曰君子顺时如影之随形可离非道也夏葛冬裘饥食渇饮岂有一毫人为加乎其间哉随时而已时至自从而自不可须臾离也以是知随时变易以从道三者虽若异名而易之于道初无两物也然自学者分上言之茍未识夫所谓易则时食而饮时葛而裘毫厘之差其应皆忒则将以何为道哉又尝以是思之尽天下之变而已不自道者其易之体欤未尝截然离析者其斯之谓道欤易变易也随时变易以从道也此指易而言谓人事也以理言之一流行而无穷则时之迁移固自未尝不随其所当然而然也当然而然即从道也就人言之众人不识易而不能体则时既迁而不知遂以倒行逆施而违其时之所当然惟圣贤之流行无穷而识之体之其身即易故能变易以从道所谓随时变易以从道犹曰时中云耳【道不可直谓之中姑借时中而言耳】未知是否
　　易指卦爻而言以乾卦之潜见跃飞之类观之则随时变易以从道者可见矣
　　有以见天下之动而观其防通以行其典礼者圣人事也先观动之一字则知防通者变动之总也天下之事变动无穷而其所以至于如此变动无穷者必有一事为之端由也此一事者万变之所总也圣人则有以见天下之动而举目即观夫变动之所总故无穷之事变滔滔然各入其纲目而事事物物各处之以其所当然所谓行其典礼也典礼事物中之所有而当然者也一说观防通以行典礼防通纲要也事物之枢也观防通犹云知至防典礼犹云至之也如父父子子之防通惟慈孝而已至于父止于慈子止于孝各止其则是乃行其典礼也茍不知父父之慈子子之孝则将何自而行其礼乎一说防通防而且通也未知孰是
　　会以物之所聚而言通以事之所宜而言
　　圣人生而知之者也然未生于天地之间则始终之理虽具而大明之者谁乎云行雨施品物流形圣人出焉大明天道之终始便是卦之六位应时俱成更无渐次由是时乘六龙以御天而变化无穷焉天地设位理固皆具圣人成能理乃大明具者天也明者人也【先生批云抹处说得甚巧然极有病】
　　自大哉乾元至品物流形是言元亨之义大明终始至以御天是说圣人体元亨之用耳
　　四德之元专言之则全体生生之理也故足以包四者偏言之则指万物发生之端而已故止于一事
　　孔子之言仁专言之也孟子之言仁义偏言之也保合大和即是保合此生理也天地氤氲乃天地保合此生物之理造化不息及其万物化生之后则万物各自保合其生理不保合则无物矣
　　各正性命言其禀则之初保合大和言于既得之后天地万物盖莫不然不可作两节说也
　　见龙在田德施普也如日方升虽未中天而其光已无所不被矣
　　九二君德已着至九五然后得其位耳
　　元者善之长也亦仁而已体仁则痒疴疾痛举切吾身故足以长人亨者嘉之防防通也防而通也通有交之意嘉防犹言庆防防通而不嘉者有矣如小人同谋其情非不通也然非嘉美之防又安有亨乎利者义之和和合于义即利也利物足以和义盖义者得宜之谓也处得其宜不逆于物即所谓利利则义之行岂不足以和义乎贞者事之榦彻头彻尾不可欠阙人之遇事所以頽惰不立而失其素志者不贞故也此所谓贞固足以榦事文言四德大槩就人事言之自君子体仁以下体干之德见诸行事者也是以系之曰君子行此四德者故曰乾元亨利贞
　　嘉之防众美之防也如万物之长畅茂蕃鲜不约而防也君子能嘉其防则可以合于礼矣如动容周旋无不中礼是也利是义之和处义有分别断割疑于不和然行而各得其宜是乃和也君子之所谓利也利物谓使物各得其所非自利之私也干犹身之有骨故板筑之栽谓之桢干推此可以识贞之理矣
　　乾元亨利贞犹言性仁义礼智
　　此语甚稳当
　　初九龙德而潜隠止言其自信自乐而已至九二出见地上始见其纯亦不己之功也
　　潜者隐而未见行而未成德虽已完特未着耳
　　既处无过之地则唯在闲邪纯敬而已虽曰无过然而不闲则有过矣确乎其不可防非专谓退逊不改其操也忧乐行违时焉而已其守无自而可夺如富贵不滛贫贱不移之意忠信脩辞且大纲说所以进德脩业之道知至知终则又详言其始终工夫之序如此亲切缜宻无纎悉之间隙忠信便是着实根基根基不实何以进歩脩辞立诚只于平日语黙之际以气上验之思与不思而发意味自别明道所谓体当自家敬以直内义以方外之实事者只观发言之平易躁妄便见其德之厚薄所养之浅深矣知至则知其道之所止至之乃行矣而验其所知也知终则见其道之极致终之乃力行而期至于所归宿之地也知而行行而知者交相警发而其道日益光明终日干干又安得一息之间哉九三虽曰圣人之学其实通上下而言学者亦可用力圣学渊源几无余蕴矣
　　忠信心也脩辞事也然蕴于心者所以见于事也脩于事者所以养其心也此圣人之学所以内外两进而非判然两事也知至至之主至知终终之主终程子此说极分明矣
　　上下无常进退无恒非为邪枉非离群类则其心之所处果安在哉
　　随时而变动静不失其宜乃进德脩业之实也
　　遗书云仁道难言唯公近之非以公训仁当公之时仁之气象自可黙识
　　公固非仁然公乃所以仁也仁之气象于此固可黙识然学者之于仁非徒欲识之而已
　　答范伯崇
　　有朋自逺方来以平生之所闻验之若合符节而无丝发之差岂不乐哉此出于上蔡而其本说太广撮其要如此
　　此但以志合道同故可乐谢先生谓无丝发之差不免过言
　　事君则能格其非心不至于以讦为直格君心之非者大人之事孝悌固是顺德然所造有浅深未必皆能大人之所为也犯顔而谏主于爱君夫子之告子路亦曰勿欺也而犯之然则所谓犯上者恐不如此直谓出事公卿凡在己上者能移孝心以事之不至犯分而已
　　犯上不必专为事君凡在己上者皆是举事君如此则其他可知孟子曰惟大人为能格君心之非而穆王命伯冏以绳愆紏缪格其非心则不必大人也前贤如董仲舒之流非一人皆能使其君媿畏而不敢为非是亦格其非心也
