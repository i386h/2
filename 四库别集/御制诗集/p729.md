<!-- { "loadSidebar": true } -->
　　赫矣照临天诸子示土障【戊戌嵗燃霞绷观书诗云土障葛灯宜此物陈编枕菲夜堪稽霞绷汉语糠灯也为盛京土物每来即燃之今嵗命诸皇子随侍来此俾习观盛京旧俗以示不忘】羣臣赐胙筵【祭　　神为国家最重典礼今坤宁宫每日祭　　神及春秋立竿大祭皆谨遵昔年清宁宫旧制前癸亥甲戌戊戌三度来此俱恭举祀神礼兹驻盛京仍照前举行并召扈从皇子王公大臣及奉天将军等赐食祭肉以昭锡福受　　厘普洽慈惠之意也】驯兵弓箭阅恵庶赋租蠲次第政云布逍遥驾合旋向期兹已副弗曰待他年【戊戌清宁宫诗有防　　庥如尚健重至待他年之句兹阅五年重至而精神强健如昔防　　庥集庆惟益励敬勤显承无斁云】
　　望医巫闾山三依
　　皇祖元韵
　　回跸经平甸逺欣见翠蓉己知
　　北镇近应谒
　　古祠重舜狩未传典
　　尧章永泐峯望中悉路径游处忆杉松慿辇秋犹暖晞峦云未封由来钦故国自昔重
　　禋宗庙貌新榱桷【上年七月盛京将军庆桂奏请修葺北镇庙因降旨发帑重修　庙貌一新】
　　神威防象龙一时骋遥目五字识防胸
　　广宁道中
　　胜国扼冲地【见广宁县志】
　　陪都属邑城昔今形势异原隰凿耕盈攻夺缅
　　前烈养教【平声】廑后营重新修百堵黎庶喜相迎
　　广宁咏熊廷弼王化贞事
　　明季知兵数【上声】廷弼而何复用王化贞化贞愿请兵六万一举辽东期荡平是时叶向高当国为其座主其言聴余者多随顺附合右廷弼乃如晨星经抚不和必致败笃信抚又张鹤鸣一战诸将自大溃廷弼退原罪不轻【明季晓军事者以熊廷弼为巨擘其经畧辽东布置颇合事机乃既用廷弼为经畧复用王化贞为广宁巡抚化贞轻而愎素不习兵廷弼主守化贞主战且驰奏请兵六万一举荡平时叶向高当国化贞座主也颇右之廷臣惟何乔逺夏之令赵时用言与廷弼合余多右化贞令毋受廷弼节制当是时中外举知经抚不和必误疆事而兵部尚书张鹤鸣笃信化贞从中主持化贞素任中军孙得功为腹心尽发广寜兵畀得功与我军遇一战明兵大溃化贞弃城出奔遇廷弼偕走入山海闗】化贞孙得功是任得功乃言敌薄城广宁大乱众奔走一马二仆弃城惊【孙得功与我大军遇于平阳桥锋始交得功及参将鲍承先等先奔兵遂大溃得功降于我欲生缚化贞以为功讹言敌已薄城城中大乱化贞方阖署理军书参将江朝栋排闼入大呼曰事急矣请速走化贞莫知所为朝栋掖出上马二仆人徒步从遂弃广宁城踉跄走与廷弼遇于大淩河化贞哭廷弼微笑曰六万众一举荡平竟何如化贞慙议守宁逺及前屯廷弼曰已晚乃防溃民入闗孙得功迎我大军入广宁化贞逃已两日矣】哭向廷弼弼微笑此笑殊为不近情国事为先私雠后斯时何时私雠营并致伏法因渝赂【当化贞出走遇廷弼时廷弼所将尚五千人设廷弼果能捐躯赴难尚可称为节烈不然支撑宁逺前屯锦义两州之间扶伤救败収拾残黎犹可苟延旦夕乃一闻化贞之败转自以料事能中微笑相稽是不以国事为重而以复私雠为快竟与化贞仓皇风鹤并马入闗其意以为我固尝言之而不聴是其私心短见与化贞并致伏法而无辞公论者也明史又载廷弼已论死令汪文言贿魏忠贤四万金祈缓既而背之忠贤大恨誓速斩廷弼此则明政不纲政由宦寺以致防师弃地倾覆随之而其初则由于叶向高之庇王化贞师生门户之害一至于此因过广宁作歌述事以昭殷鉴云】丧师弃地国随倾吁嗟门户害如此要之其主昏不明要之其主昏不明作歌自警警后生
　　祭
　　北镇庙礼成述事
　　鼎新当此日【上年发帑修葺　北镇庙殿宇丹艧一新兹瞻拜落成】帛祀例当年永
　　镇北方境仍从东路旋【前癸亥甲戌皆从边外至盛京谒　　陵后归途展谒惟戊戌因出山海闗顺途瞻礼今嵗从热河啓跸取道边门仍于谒　　陵后自东路回程入闗兹始申瞻祀之防】广生滋万物锡羡佐
　　穹天言念
　　陪京近吁
　　庥心倍防
　　观音阁即景
　　佛阁连镇庙由来非两蹊功均生物赖徳以佑民齐息虑原无象纵观莫有倪底须七景厯【甲戌杪秋游医巫闾山得五言排律三十韵厯叙山中名胜如圣水盆蝌蚪碑桃花洞吕公岩道隠谷云巢松旷观亭等七景并于长律中一一分赋及之】自合五言题
　　栈道入岩闗花宫翠霭间憩躬坐清暇骋目俯孱顔旋亦别而去那能恒此间天成同一望奚必定盘山【此山入崖口处有盘山天成寺松石间意故戊戌前题有天成同入路三载别盘山之句】
　　题医巫闾四景
　　翠云屏
　　西峯翠色罨眉尖恰似屏风展映帘片石千秋大方广分明八辨说楞严【八还辨见出楞严经】
　　道隠谷
　　谷名道隠非充隠泌水洋洋足乐饥游艺不能无后议图成逐鹿又何为【东丹逐鹿图为石渠宝笈上等画巻】
　　圣水盆
　　石崖蟠纚落垂绅泐句多看东海人【圣水盆崖壁多泐朝鲜人诗故戊戌题句云多有朝鲜人泐句箕畴文化至今渐】诗字不殊言语异【朝鲜人有能国语者可以共言说通情至其为朝鲜语则全不能晓及令写汉字则又章句分明亦一奇也】同文可识正同伦
　　旷观亭
　　曽闻万巻贮山亭欲胜刘家陋室铭榱桷缥缃消已尽惟余名共碧峯青
　　过大凌河再依
　　皇祖元韵
　　前度往过斯返过【前戊戌嵗出山海闗至盛京是以□经此地今嵗仍如癸亥甲戌之例由边外至盛京归途始过大淩河】回瞻心戚上
　　陵歌长【上声】年不似少年壮来恨难期去恨多【自癸亥年初诣盛京恭谒　　祖陵迄今癸夘凡四十年来经四度兹春秋已七十有三虽精神自信如常而筋力征嫌逊昔古人言去日苦多非虚语也】白日匆匆迅驹隙秋风猎猎拂鲸河艰哉励我守成志敢曰
　　当年早止戈
　　大淩河咏事
　　我军围大淩掘壕复筑垒锦州四万兵来援近尺咫乗风复纵火其势雄如兕
　　太宗应以暇精骑数千耳反风
　　天佑顺援兵败披靡城中望已絶归降乃致使独有何可纲不从含笑死大夀张巡非可纲霁云是【天聪五年八月我太宗亲统大军围大淩河掘壕筑垒为久困计九月明兵四万自锦州来援　　太宗与诸贝勒率精骑数】
　　【千进击应以整暇敌却走防大风敌乗风縦火势甚炽将逼我阵天忽雨反风遂大破之生擒其监军道张春等十月大淩城中粮尽明总兵祖大夀杀副将何可纲以降可纲辽东人史称其先为袁崇焕中军守备亷勇善抚士卒佐崇焕捍御有功累荐迁至副将功加左都督偕祖大夀筑城大淩河工甫竣我大军攻之可纲坚守不下久之粮尽援絶大夀及诸将皆欲降独可纲不从令二人掖出城外杀之可纲顔色不变亦不发一言含笑而死云云可纲擢自偏禆委身许国见危授命实无愧唐之南霁云而柤大夀反覆观望不终臣节难与睢阳同日语矣】
　　观大淩河养息牧马羣
　　马政亦国之大经以资戎兵及驿传汉唐宋明四大家要以唐牧为最善然已扞格有难行白家乐府率可见耕当问仆织问婢各有所司行之惯以汉人言养息马何殊水火与冰炭辽金元事率荒畧国朝马政诚无间上都盐泽大淩河【汉唐宋明马政以唐为最善按唐书兵志置八坊于岐豳泾宁间地广千里分四十八监后马多地狭不能容又析八监于河西丰旷之地云云牧马于耕桑之内地事已扞格难行向曽于乐府阴山道诗中辨其诬我朝马政则分布于上都即元之上都盐泽即达布逊诺尔及此大淩河非耕桑之地各有牧塲就水草字育共二十万二千八百余匹仍嵗有孳生以资绿营驿站及内地驻防贸取实用前代马政安能有此】各有牧羣多无万旗人司事弗劳民【此处牧政夏则放逐水草马以蕃息冬则分交内府官庄旗人餧养既非有害民间耕桑即今长途扈从马或疲乏者亦得资更换】遂水草自孳蕃衍此处经冬虽刍秣官庄供给原称便长途扈从马或疲一一与之资易换底须铺锦事夸张观马羣应思治乱
　　过锦州六韵
　　锦州本要地事在必争之徒以严防守因而久戌期【锦州为辽沈咽喉明驻重兵防守甚力崇徳五年春　　太宗命郑亲王济尔哈朗等率兵修义州城驻劄屯田更畨团锦州六年春环其城凿壕立营围困至七年三月锦州城始破盖戍屯之久已及三年矣】呼庚已絶望请誓尚陈辞贤翰正言责降臣决意随【先是天聪五年我大军围大淩河明总兵祖大夀力屈降附纵归锦州复叛及崇徳六年我大军围困锦州至七年三月明援兵尽絶城中粮尽饥民相食大夀战守计穷且闻松山已失乃遣人至郑亲王济尔哈朗睿亲王多尔衮军前乞降二王据以入　　告越数日大夀复遣三人至二王营中云可许与盟誓及印文否如有即归顺矣二王怒云尔欲降即降不降即已我围困此城旦夕可取有何顾虑而与尔盟誓乎遂覊其来使二遣一人归谕之大夀惧始决意投诚率众官诣军门降遂克锦州】祗今抚往迹实永赖
　　天禧版筑重新整承平户口滋
　　锦州道上再依
　　皇祖诗韵
　　沛里行行逺
　　二陵望渺冥郡城新埤堄【自戊戌秋降防脩葺盛京一带城垣命工部侍郎徳成防同将军等督修迄今五年各城俱次第告竣观瞻整肃雉堞一新】塞野俨藩屏工作验经过民风问憇停究因攻畚锸【盛京各城工虽经发帑一百三十余万物料给价工役给值于民间耕作无妨而畚锸究雇用民力兹跸路所经特予加恩将奉天所属府州县四十九年正项钱粮通行豁免其各庄头应交仓粮防免交纳又盛京兴京等十五处旗地应纳米豆草束亦着免徴一半以示优恤】逭赋惠烟坰
　　过锦州叠戊戌诗韵
　　帝与临冲际伐墉本是难　　【太宗攻锦州时更畨围困军薄城下环兵守之锦州援尽粮絶时洪承畴集兵赴援被擒祖大夀计无复之乃率众官诣军门降献锦州城】即今崇百雉永古卫三韩力弗劳民户帑胥发地官【戊戌秋饬修盛京一帯城垣共十八处发部帑百三十余万锦州城估需银五万四千四百余两】府州县同锦【府称锦州府首县即名锦县故云】谁与巧名安
　　经吕翁山叠戊戌旧作韵
　　明似承畴者防人生降其国兆亡真固缘腼面不知耻亦以
　　开心大布仁辽左驰驱从
　　圣主江南经畧果能臣【洪承畴在胜国身膺阃寄一旦力屈俘降固于臣节有亏亦由我　　太宗推诚布徳能得人之心是以承畴感激图报其驰驱辽沈宣力东南颇树劳伐虽不克终于明季实能劾用于本朝非如钱谦益軰进退无据者比也】金陵缚致道周【黄】日无奈棱棱事説陈【承畴既投诚本朝明人讹传为阵亡优防备至后黄道周被执至金陵时承畴经畧江南以道周同乡遣入慰问道周言先帝因洪经畧已死优赐祭葬举国皆知今安得复有洪经畧云云词气激昻慷慨闻者感动承畴为之慙沮承畴道周者皆闽人漳浦蔡闻之先生尝言其乡事最悉】
　　杏山晚眺再依
　　皇祖元韵
　　百年中外久承平犹仰
