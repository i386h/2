<!-- { "loadSidebar": true } -->
　　一臣体访到本州黄岩县界分阔逺近来出谷最多一州四县皆所仰给其余波尚能陆运以济新昌嵊县之阙然其田皆系边山濒海旧有河泾堰闸以时啓闭方得灌溉收成无所损失近年以来多有废壊去处虽累曾开淘修筑又缘所费浩瀚不能周徧臣窃惟水利修则黄岩可无水旱之灾黄岩熟则台州可无饥馑之苦其为利害委的非轻遂于降到钱内支一万贯付本县及土居官宣教郎林鼐承节郎蔡镐公共措置给贷食利人戸相度急切要害去处先次兴工俟向后丰熟年分却行拘纳其林鼐曾任明州定海县丞敦笃晓练为众所称蔡镐曾任武学谕沈审果决可以集事但本县知县范直兴不甚晓事恐难倚仗欲乞依本司已获降到指挥特与岳庙理作自陈别选清强官权摄县事庻几兴役救荒不至阙误伏候勅防臣前项所奏给降到钱三十万贯臣已分拨婺州八万贯衢州六万贯处州五万贯台州二万贯黄岩兴修水利一万贯及明州定海县亦乞兴修水利已拨一万贯共已拨二十三万贯外尚剰七万贯初欲分拨应副明州绍兴府而明州申到已奏乞拨钱一百万贯臣遂不敢拈出兼婺衢两州连年荒歉竝无蓄积可以那兑运籴窃恐将来更有欠阙欲且留此钱数更俟圣慈添拨到钱即并诸州再行均给所有添拨之数已两次具奏今更于后项开说伏乞圣照
　　一臣于八月初三日及十二日两次具奏更乞圣慈添拨钱物及绍兴府明州元降度牒官会所籴米斛通揍作二百万贯文乞不候检踏先放五斗以下苖米又乞权住催夏税零欠候检放秋苖分数定日并行除豁理纳又乞申严米谷免税旧法仍乞特降指挥与免往回物货及搭带税物亦已日久未奉进止欲乞圣慈详臣两状早赐指挥伏候勅防
　　右谨录奏闻伏候勅防
　　签黄
　　臣第二状内已有陈乞别选肤使付以缗钱一节今更自度决难自効并望圣慈早赐处分
　　奏均减绍兴府和买状【同本府】
　　臣闻欲救巨患者不可惜小费欲除实弊者不可循虚名臣等叨防圣恩备数东浙窃见绍兴和买之患民所不堪巧诈之徒奸弊百出前此议者非不欲救而除之而往往过为国家顾惜小费下比流俗茍循虚名是以因循终莫能革臣等不肖诚不足仰窥圣德之万分然有以知陛下爱民之心烛理之明于此必有所不屑者是以敢昧万死而一言之伏惟陛下留神财择臣等契勘浙东七州除温州无和买外其余六州共管和买二十八万一千六百四十匹二丈一尺绍兴一州独当一十四万六千九百三十八匹乃占诸州一半以上缘此重困人不能堪所以子戸诡名巧为奸弊虽有重法终不能禁且如防稽一县经界之初旧例虽是物力三十八贯五百以上起科和买然以通数计之实及四十七贯方满一疋今亦自三十八贯五百起科以通数计之乃自十八贯六百单一文已科一疋则是向来科纳一疋者今增为二匹半矣官之所入不加赢田之在民不加损止缘人苦其重避免者多以故奸伪日滋以至此极向来官吏之有意于民者莫不知有此弊亦未尝不为之恻然动心评议指画亦既多端而利害相形终无定说如欲首并诡戸则惧其告讦成风徒败风俗而暂并复分终不能禁欲以畆头均纽则纵舍游末重困农民轻重之间亦未为允欲科有产无丁之戸则彼能立诡户者固不惮更立虚丁而寡妻弱子实无丁籍者反受其弊如欲减退物力等则或作鼠尾推排则彼昔者既能析而为三十八贯五百以下之戸矣今岂不能再析而为若干钱以下之戸乎故尝叅酌前后众人之论而折之独有通计家活浮财物力贯头均纽之说稍为无弊虽第五等戸昔无今有者未免有言然于其间眞伪亦复相半若真贫民输一戸之和买不过丈尺彼自不较惟是子戸诡名之众顿输数戸积计甚多故尤不以为便而必争之其力又足以挟下戸唱浮论以揺众听故不察其实者遂以自疑而莫能复措其说此和买之议所以汹汹累年而和买之害固未尝有一毫之损也然窃尝深究其受病之原则无他焉直以元额之太重而已故今臣等相与熟议輙陈此说欲望圣慈先发德音痛减岁额然后用贯头均敷之说以定其制惟虑所敷第五等戸之中眞下戸者或受其弊则请叅用高下等第均敷及减免下戸丁钱之说以优恤之但使眞下户者审知此法之行不为厉已而无他辞则彼奸民之浮论亦可以置而不问矣谨画一条具于后一所以先裁减岁额者臣闻祖宗初立和预买法先支见钱后纳防绢民间实頼其利至有形于歌謡者而当是时本路漕臣有私于越州者其吏复私于防稽故此郡县所抛独多其后请本之数遂为岁额而钱不复支绢日益贵以至今日而白着之科遂反为一州无穷之害故建炎元年五月一日光尧寿圣宪天体道性仁诚德经武纬文太上皇帝登极赦书有曰和预买法本支实价访闻官司立价甚低或高擡他物价直凖折或以无实虚劵充数甚者直至受纳未支本钱不遵条限前期起催急于星火今来上供之类欲依祖宗法其和预买有前项违戾守令并转运司竝以违制论加二等仍委提刑司觉察每岁于依限后一月内具有无违戾闻奏不以实闻与同罪仰味大哉之言则是太上皇帝再造之初圣虑之深固已及于此矣而两圣相承于今五十余年迫以军国之须所资至广卒未能有以仰称睿谟预支实价以复祖宗之旧者臣等窃思其次独有择其甚处如绍兴府者有以少解其倒垂之急为庻几焉尔然今欲去绍兴和买之害使无奸弊稍得均平而不先减其当日请本之额譬如负千钧者背膂之力既已不堪乃不知减其所负之物但欲移而寘之懐防亦必无益于事矣故今臣等于此首陈减额之说而议者顾以为有亏经费无所从补徒然奏陈必不听许则臣等虽愚有以知其必不然也臣等仰观陛下爱育黎元如亲父母有以病告如切其身如顷年四州之虚额饶州之金徽州之绢汀州之银青阳星子之税放免蠲除不可胜计而连年水旱施舍贷给何啻数十巨万何独于此知其为害之甚而不出捐数万匹者以纾之乎又况近者已防圣恩减免天庆攅陵等处和买二千余匹固已渐示救患除弊之端矣然通而计之人戸所减每匹才及一尺有竒而坊本煎盐坍江放生四色所放尚未除免则臣等所以望于陛下者不但如此而已也臣等窃见浙西和买最重去处无如临安府者而其数才及八万余匹欲望圣慈将绍兴府且依此例为额而蠲其余数至于版曹经费或有所阙则乞量拨内帑之蓄以补其数盖如本路坊塲课利出剰钱数岁输内帑者至若干万贯皆是近岁曹泳创置窠名即非旧法所当供者如此之类倘捐一二归之版曹还以补塡本路上供蠲减之数则圣泽下流人知徳意旧弊庻乎其可革矣
　　一所以谓贯头均纽之说为无弊者盖今和买之重人悉防避诡为下戸长奸滋弊莫可关防如经界之初防稽一县凡为物力钱一百二十六万余贯而四等以上科纳和买者当一百一十万余贯今来四十年所谓四等以上止有物力钱三十七万九千四百六十贯六百文而转入五等者乃至七十二万五百余贯皆缘和买之重奸猾之民争为子戸诡名以避均敷而其醇谨畏法不敢为者顾乃为之代受所免之数几再倍于其旧政之不平莫甚于此从来为州县者灼知其弊非不严诡戸之禁往往随并随分终莫能革今若防恩先次痛减岁额却以贯头均敷自物力一丈以上竝纽寸尺则高下多寡其数一定而奸弊无所从出矣若犹以眞实下戸创科为虑则所谓高下等第科敷以及减免下戸身丁之説臣等请得而备陈之
　　一所谓高下等第均敷者上戸旧科和买数多今用贯头均敷则其数却须少减下戸旧不曾科和买今用贯头均敷则其数乃是顿增若使顿增数中皆是子戸诡名则固不足恤第其间却有眞实下戸不能无咨怨者故今复为此法以优恤之如第一等物力四十贯当科和买一匹则第二等四十五贯乃科一匹等而下之至于五等则戸愈卑而科愈少矣如此施行庻几下戸所增不多不至反有重困
　　一所谓减免下戸丁钱者大率第五等中有丁者多是眞实下戸无丁者多是子戸诡名今若将第五等戸所纳丁钱特与除放则眞实下戸虽增和买而得除此色官物其乗除之间亦畧足以相补矣
　　右谨件如前欲望圣慈特赐省覧直降睿防悉与施行则不惟臣等之幸实绍兴阖境百万生灵数十百年永永无穷之幸
　　贴黄
　　第五等戸计若干丁每丁一岁纳钱若干统府八县计若干贯【后阙】
　　又小贴子
　　所以欲改畆头二字为物力贯百者盖以畆头科纽则独有田之家被科而有浮财物力者不与亦有未均之弊故欲改作物力贯百则有田及浮财者皆在其中此奏是众人商量而新秀州嘉兴主簿诸葛千能操笔为之其人有学行审细详练恐可招而问之必能博尽异同得其利病之实伏乞台照熹上覆
　　奏盐酒课及差役利害状
　　臣窃见本司所管盐酒课利国计所资为甚广而民情所患为甚深若不根索弊原别行措画窃恐民力日困亦非国家久逺之利臣虽书生不晓钱谷然其大体亦窃讲闻久欲条奏以闻顾以救荒方急有所不暇今以罪疾力请投闲惓惓之私懐不能已輙有已见冐昩奏陈如有可采欲乞别选忠厚通敏之臣付以其事令其详细稽考因事制宜使民情亟得去其所患而国计永不失其所资实为利便至于差役一事亦属本司所管今亦有少利害并具其说如后须至奏闻者
　　一浙东所管七州而四州濒海既是产盐地分而民间食盐必资客钞州县又有空额比较增亏此不便之大者夫产盐地分距亭塲去处近或跬歩之间逺亦不逾百里故其私盐常贱而官盐常贵利之所在虽有重法不能禁止故贩私盐者百十成羣或用大船般载廵尉既不能诃州郡亦不能诘反与通同资以自利或乞覔财物或私收税钱如前日所奏台州一岁所收二万余贯是也以此之故除明越两州稍通客贩粗有课利外台温两州全然不成次第民间公食私盐客人不复请钞至有一塲一监累月之间不收一袋不支一袋而官吏縻费吏卒搔扰有不可胜言者然以有比较之法州县恐有殿罚则不免创立盐铺抑勒民戸妄作名色抑令就买出入暗昧不可稽考大畧瘠民以肥吏困农民以资游手为州县为提举主管者非不之知然皆以国计所资不敢輙有陈说日深月久民愈无聊若不变通恐成大患臣生长福建窃见本路下四州军旧行产盐之法令民随二税纳产盐钱而请盐于官近岁官盐虽不支给而民间日食私盐官司既得产盐税钱亦不复问其私贩虽非正法然实两便欲乞圣慈特诏本司取防福建路转运司下四州军见行产盐法将本路地里逺近盐价高低比附叅考立为沿海四州盐法其余州军自依旧法施行则亦革弊救民之一事也伏乞圣慈详酌施行
