<!-- { "loadSidebar": true } -->
　　砒霜钵回头，望见盲家婆跪在一旁，王曰：“你勒死家婆，系你一人，抑或有别人帮手呢？”砒霜钵想：“此事难推过新妇，况且家婆在后，不能诬赖于人。”遂直认曰：“小妇人一时浅见，将家婆勒死，系我一人，并无帮手。（有时勒死只狗都要两人，勒死家婆，独力可能做得，都是本事）今知罪过，悔恨难追，总系望王爷格外施恩，大开方便，勿执勿怪。”（记错拜神之时，抛系唔转）王拍案大骂曰：“你个贱妇人，好生大胆！将家婆勒死，不知罪大通天，在阳间律例，应当碎剐凌迟，在阴间律例，要打落酆都地狱，受苦五百年，变过猪狗畜生，方成人类。但系阴间受苦，阳世唔知，我今发你还阳，将此事转传于人，世上多一人知，免你地下多受一日之苦。你丈夫郎家治平日夫纲不振，容纵其妻，任由老婆刻薄老母，（世间每有此等人咁蠢才不中用）生前既不能发觉，死后又不能代老母报仇，在阴间罪案应当处斩。”砒霜钵曰：“小妇人不孝，未曾入过学堂，（男子学堂亦有入，仍忤逆父母）头戴膏油，不俗话倾谈二集??知不识，（何以晓得骂家婆做老狗？呢）原望丈夫教导。因丈夫毫无管束，是以犯此天条，（系丈夫叫你勒家婆吗）望王爷准我投胎转世，另行孝义，以补前非。”王曰：“今生事做不了，何论来生！（真爽快直捷）你一生坏在个把嘴，牙尖齿利，造是生非，如今在我面前，尚敢支离辩驳，况在阳间咒骂，重了得么？”命小鬼将亚妇掌一百嘴巴，砒霜钵大哭呜呜，打得个嘴歪左歪右，（砒霜钵想扭歪家婆嘴，谁知自己之嘴重歪得多）口唇都长多一寸，唔敢出声。判官看见，以袖掩口，侧面亦忍笑不住，笑其想卖口乖而受打也。砒霜钵拭干眼泪，又想开声向王爷求情，王曰：“不用多言。”着小卒带他还阳而去。 
　　鬼卒又带他一路行，一路走，砒霜钵曰：“差老爷，我如今魂飞胆碎，吓破心肝，（你本来硑心肝用何被他吓得破）精神困极，脚骨软了，（家婆条颈先软了）容我一坐，做得唔呢？” 
　　鬼差曰：“你慌硑得过你坐么？五百年地狱在，你慢慢坐到厌都做得咯。（个只鬼讲说话，说得咁尖利，凶重斗系过砒霜钵）你愿行即行，你唔肯行又照先时咁样拖你只脚。”砒霜钵曰：“唔好咯！我怕你咯！我情愿快的走咯。” 
　　一阵间，归到屋内，被鬼差一推而醒，大吓一惊，周身冷汗出来，床中被褥湿透，自怨叹曰：“该死、该死！就系一死都未能了局呀！婆婆呀，乜你唔解生，等我奉事下呀！”（你奉事得多，佢心亦足咯）一夜，暗中流泪，以手自己打头，总之，怨错天光。后新妇入房来，叫洗面，唔愿起身，新妇问其何故，砒霜钵曰：“我牙痛，牙骨刺，牙肉肿，大约有牙虫都唔定咯。”新妇曰：“我试睇下。”砒霜钵摇手曰：“驶七睇呀！我尚下痛到死咯！”新妇走埋床，展开被一望，果见腮颊两边，皮肉浮高，面似猪头咁大，唇又长，眼又深，口旁之处但现瘀黑色，好似打痕。新妇暗惊奇怪，遂问曰：“今朝另外俗话倾谈二集??煲过白米头，局的好腊鸭，与你食，着唔着呀？”砒霜钵曰：“唔食得咯！粥水都唔轻易饮得啖咯！”竟然眠在床上，饿了三日。（家婆饱死，佢怕饿死）忽然身中生得无数疮仔，上生至头，下生至脚，连到手指、脚趾、颈喉、耳鼻，处处皆然。 
　　周身黄脓白泡，药散敷之，连肉都卸落地，医家无计可施。惟背后一疮更大，渐烂渐阔，穿了一个大孔，似岩洞之深，望见肚内，心肝脾肺俱现蓝黑色，（其心更黑几倍）名医家不能识其证。医家曰：“书有载讲，恶声大疮，唔有见过毒得咁凄凉。 
　　”（此医家看外科书，不过晓得一半，知佢毒疮，唔知佢恶呀）砒霜钵曰：“我一世好心，（更兼好口）唔知点解生得个咁样病，总之系前世唔修咯！”（今世是真）新妇向侧面，掩口暗笑，知道系勒死家婆证也。医家无法，只以大油纸铺住，好似绷鼓一样，免受生风。（唔似得绉纱带束住可更好）邻里来问病，不敢望其背，因有一妇见之，被吓一惊，归家成玻医家告退，砒霜钵叫苦连天，痛了几十日，胸但似火，骨节似刀切，喉极干，颈极肿，（家婆死时有咁肿）如坐火炕，如睡筋床。 
　　（即是生前大地狱）想拜天，手唔拜得，想跪地，膝唔跪得。 
　　（重咁神心么）一日，痛到极处，叫新妇到床前，细气低声曰：（骂家婆个阵时得咁大声）“亚嫂呀，我一生唔好颐，唔肯饶让人。（你唔饶让人，鬼神唔饶让你）因被你太婆骂了一番，就怀恨在心，将他害死。我以为人唔知，鬼唔见，可以安然无事，点估到地下真有阎王呀！被灶君奏天，婆婆又告发。”前者勾我魂落阴间，与你太婆对审一堂，曾经招认了案。阎王说要我坐五百年地狱。你家公因听妻言之过、都要斩首遭刑。我今死去，地狱之罪断不能辞，未知你家公将来如何结果？（都系酸果苦果，唔系甜果咯）我死之后，不妨传与人知，或者减我罪过一二。”遂将阎王所判断说话，逐一讲与新妇知之。新俗话倾谈二集??妇听闻，吐出舌，惊曰：“真有阴司，怪不得婆婆咁样病咯。” 
　　砒霜钵大叫数声：（家婆死唔出得声，砒霜钵死可能出得声，而且大声）“我苦呀！”叫三日，四体裂而死。其子归来葬埋。 
　　一月后，邬家治枕骨后生一大疮，归家调理，渐生渐阔，生了两三个月，通条颈俱阔完。一日坐床，只顾低头，不觉大啊一声，头跌落地。（其声与大芋头在房上跌落地下相似）新妇方知阎王话要处斩，即断头疮也。其子又殡葬毕。 
　　约半年之后，一日有邻里三五妇人，来到邬家治之屋，与其新妇韩氏共坐闲谈。一妇人讲起砒霜钵一世忤逆家婆，毒心毒口，唔怪得咁样死法，亦理所当然。独至其夫邬家治，一生柔顺，（顺老婆）并无得罪于人，何以咁样死？唔通天眼半明半暗，只开只闭，（讲得好新样）亦未可知。计起番来，做丑人不宜，做好人亦无益也。”韩氏曰：“我话天眼明过镜，总系人唔知。”众问何故，韩氏曰：“我太婆唔系饱死，系我恶家婆将他勒死。”众大惊曰：“此犯天条大恶，为何不出声？” 
　　韩氏曰：“极之难讲。家婆吩咐，话我出声，先将我害死，所以不敢呀。其后佢魂落阴间，阎王审判，要佢落地狱，我家公要斩头，所以咁样古怪。此等说话，系我家婆痛到将死时，讲与我知，故此知其端的。”妇曰：“唔怪得咯，死都唔好。可惜佢咯，连你家公都系蠢才，一世阴阴湿湿，有的丈夫男子气。 
　　我有一次人来你屋，见砒霜钵咒骂盲家婆，你个家公只晓得坐住竹椅，拈烟筒食烟，总不出一言、喝一句。所以容纵砒霜钵，恶得咁凄凉呀！至到盲老母，六七十岁人，遇时受苦。应承做仔，有咁硑本心，话晓发财，又话去几远地方，一间屋内，好似倒麻蓝纱咁乱，讲乜本事呢？叫做邬家治，都唔治得一个老婆，重想治一家？个的都唔系叫做男子佬，实系叫做老婆奴。” 
　　又一妇笑曰：“你老公唔听你说话么？”其妇答曰：“我老公俗话倾谈二集??有咁蠢才，话着佢老母唔好，就好似打崩佢头咁样痛咯，有的好食物，要先敬佢老母，然后中佢意。（天地间另生一等奇男子出来显与众看）我虽然系丑禀，都唔敢得罪佢老母一句。你话我老公奇唔奇呢？你估比同邻家家治咁衰么？归来伏在老婆裙头下，要听老婆声气，自己唔做得主意，个的重系叫做人？” 
　　又有一妇答曰：“我地硑命水，嫁得个老公，总唔听我说话。” 
　　前妇曰：“听你话，实首好么？邬家治听老婆话，好之衰生个样？”有一老妇曰：“看如何听法，劝唔好嫖，唔好赌，唔好吹鸦片，要顾身，要顾家，个的说话，俱要听。若只晓得派翁姑不是，叔伯不是，做男子就唔着听咯。”众妇曰：“究竟二叔婆讲来有理，唔怪得二叔公一世都听你说话。”各人大笑而散。自此，砒霜钵之事渐传出来，远播于众。 
　　恶逆妇大痛大苦几十日，然后四体裂开，死惨过凌迟碎剐矣。不孝子生断头疮而死，惨过斩首正法矣。 
　　天不言而报应，真可畏也。然天岂欲如此多事哉？无奈大逆不孝者自作孽何！ 
　　俗话倾谈二集?? 
　　茅寮训子 
　　清朝满州之官，并无姓氏，只以名为姓焉。康熙年间，满州有一人，叫做同贞，为官做到官詹之职。同贞有结发之妻，生了三子。不幸中年妻死，续娶填房一个汪氏，一分美貌聪明，系旗下人家女也。汪氏归来，持家极有礼法。厚待丈夫三子，意极仁慈，作如自己所生，无分别也。同贞性气刚直，遇事不合，便忿忿不平。后因一件案情办得太烈，致朝臣执奏，削职抄家，产物一空，渐成贫困。汪氏极力撑持，帮助其夫用度。 
　　同贞不以失官为意，贫淡顺其自然。 
　　未几，同贞死，汪氏哭绝，痛不欲生，水浆不肯入口，决意同亡。既而覆想一下：“敢死易，养仔难，连自己死埋，个班仔向谁倚赖？况且先夫临死，曾经吩咐床前，要我抚养诸儿，不可置之度外。若使自寻短见，夫在九泉之下，依然紧皱双眉。 
　　”左想右思，死去亦难，不死亦苦，人生天地，不怕做辛苦事，还期苦尽甘来。于是立硬心肠，咬牙抵住，勉强起立，打点殡葬事宜，受痛含悲，难向诸儿解说。三子只知啼饿，谁怜寡母肠断魂离，哭泪难干？惟有叫夫知道而已。 
　　其时，汪氏守寡，年仅廿二岁也。家既贫，无人照顾一二，备极艰辛。惟望三子学问能成，方有生路。勉强请一个先生来教三子，将所住之屋，截出一半做书馆。典当衣服首饰，备买纸笔，与及经书。先生金其价亦廉，而饮食供奉之情极尽诚敬。捱了一年，而贫更甚，渐不能当。想叫三子出外从师，难供费用，于是自己教训。手勤纺绩，口授经书，三子企立一旁，眼观耳听。有时天寒冰冻，灯光如豆，火不成红，而冷雨凄风俗话倾谈二集??破窗乱打，犹执诸儿之手，指向卷上，字句分明，而哽咽一声，不禁泪流满面者矣。诸子旁侍亦泣，于是掩卷收灯，回床而睡。 
　　枕孤被烂，破席零星，犹嘱诸儿，各于床上念书，沉吟覆记。 
