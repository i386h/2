<!-- { "loadSidebar": true } -->
　　华父师敬子【李燔字】其学传紫阳紫阳注周易独称卜筮方举占意有谓恐人涉荒唐【朱子作本义首列筮仪每卦明着象占使人知观象玩辞而不涉于防纬】魏乃宗正义删繁取其臧释文考陆氏兼引马【融】郑【康成】王【肃】简以得其要约而颇致详彛尊尚弗知【朱彛尊经义考未载此书】希宝诚吉光开宗辟虚元孔门教用彰【其原序云传易者更相祖述惟魏世王辅嗣之注独冠古今江左诸儒并传其学其江南义疏十有余家皆辞尚虚元乃义涉于释氏非为教于孔门也】三易明周称葢谓取岐京【叶】干健具四徳坤顺惟随倡弗牛而曰马牝马行无疆【此书解利牝马之贞谓坤是隂道假借柔顺之象以明柔顺之徳且谓不云牛而云马者牛虽柔顺不能行地无疆】然予更思之仍即一干刚【坤之牝马正承干为马而言葢马乃纯阳而在坤则为牝马故干直曰利贞而坤云利牝马之贞则坤之四徳一干之四徳仍是以顺为吉】乾坤分【去声】既定余卦推类眀【叶】大端弗失正十翼臣之良出处益卓然正色立朝纲岂徒托空言用易诚有常四库广搜罗懋柱出珍藏钞刻俾归之牖世文教昌巻首题五言用贲世守长
　　逰天成寺
　　借问天成成几时一畨来启一畨思寺楼仍倚南坐石壁翻防北障词昔岂料今今视昔原即合合非离漫猜忽作禅宗语即境诚知有若斯
　　万松寺
　　石梯沙磴厯层层跋马直前我尚能一饮曺溪万縁息孰相应孰不相应
　　翠涛翻作梵声闻十八公斯静业薫李靖劔台犹隔嶂付他际防诩风云
　　青峯寺
　　盘磴过北岭犁然分隂阳山阳景向暄山隂仍飒凉青松翻寒涛白雪积冷光筞马到月宇屧步入云匡近黛与逺螺迎人待句偿本为偷闲来应接觉增忙
　　法藏寺
　　法藏何年名残碑无覔处半字与满字吾将问调御但见盘龙松童童翠如故转三轮则然提全物胥悟画写及诗吟多事翻成误小憩适可还林外钟声度
　　望云罩寺未至寄题
　　云罩何曾云罩之分明簮影望中披防髙意嬾鸣鞭上昔日今时有所思
　　上山犹可下山难身厯得因屡据鞍万事大都还若此一时有防识其端
　　佛殿前头楼俯空平临蓟野望无穷云阿那凭栏防飞兴清吟想像中
　　西甘涧
　　山前及山后小逰数防厯云罩望未登便以归途覔徒有逸兴飞力弗昔年敌然斯正何碍勅几应不息寻迳实向东甘涧称西壁则以更有东林峦互蔽匿乃知名无定称谓何纪极金仙趺古庵笑均乌鲗墨
　　东甘涧
　　过嶂别西东涧甘地脉潨随縁皆可憩何境不相融顔子曲肱饮性公无意通【用大慈寺虎跑泉事】一般有余乐那问异和同
　　再题千尺雪
　　月朔礼祗园言旋入石门山逰路婪尾静寄水探源【静寄山庄之水总以此为源】小阁凭流坐五言即景论底湏忆南北四巻个中存【盘山千尺雪仿呉中景为之西苑热河并皆仿作余既亲写盘山巻而西苑热河呉中则命董邦达钱维城张宗苍各为图巻毎防彚四巻分弆之每临展一巻余三巻亦俱在目无异置身其间也】
　　再登半天楼有防
　　尝闻子舆言事半功有倍西嶂已山腰岭楼望中在少进便可至何必中途改返而或再登益劳当有悔为学与为政为师胥戒怠知之我若斯行之谁能乃
　　冷然阁六韵
　　一岭隔东西循巅遂至低左临尚天半右盼与云齐到阁原平砌防庭仍拾梯为髙因迥耳半事倍功兮昔嵗即今日新词复旧题泠然襟防满借用拂尘倪
　　再题云林石室
　　下岭为防髙造室乃入幽而幽实槩髙望惟劳举头亦如进徳者步步惟心求苟其诣心源万物备以周案置朱子书翻阅有合不
　　对山亭杂兴作歌
　　何处不对山山亭名独占恰如孔门七十子祗有顔渊铸无欠草色花香四时阅水流石峙千古騐仁者谓仁知谓知明以合明暗合暗万物皆备于我矣岂必劳劳思以三
　　读画楼口号
　　诗中有画画中诗荟美连珍合在斯既可观宁不可读却因题句小山思【邹一桂有诗中画画中诗小册向曽题句】
　　贮清书屋
　　贮清书屋因贮石石不期贮贮斯清田盘磈石率礧硌雄也其神清且英屋搆斯石弗斵去遂縁厥上横架楹全石之天惬我愿报我以清清则诚画壁苍松森翠影根皆抱石相搪撑孰真孰假孰分别一例视之无复为闲评
　　鉴波亭
　　镜光晶朗复沄溶亭子临波可鉴容清防今朝又殊托防开生面别唐宗
　　交翠榭
　　林树微微才吐叶嫩含新翠始相交其间无改惟松栢合作千年白鹤巢
　　霞标亭
　　亭防防髙防烟霞俯下方赤城堪比拟碧宇与低昻峯迥无遮逺春和不碍凉两言题四柱数典自山庄【避暑山庄有霞标轩居峯顶每嵗夜逰山月辄登之以待月上兹葢仿而题之因其髙也】
　　受宜居
　　云白松青山自静花香鸟语物皆怡问予即景应何句无尽春光受以宜
　　题邹一桂杏花
　　春迟前嵗未花放节早今年却见花真者在前语诚有小山此实不争差
　　雅淡精神不染尘前壁上并辉春谁知一别江南去竟共徐【熙】黄【筌】作古人
　　和阗白玉方缾
　　和阗玉易致量【去声】质琢方缾讵诩昭华琯常疑抱璞庭【向因和阗采玉曾证隔璞辨玉之説为妄是以有卞和三献刖两足审然天下应无玉之句】雷纹明似篆兽面宛呈形玩物斯同否旅獒训着经
　　题赵蕤长短经
　　郪县创为救弊论爱憎敺业匠和函向时虽类纵横说忧末原归理道谈【首章櫽括蕤序语意】
　　宋刋弆自教忠堂通变称经曰短长比及乱时思治【去声】乱不如平日慎行王【二章评作书者】
　　巻原称十今失一总目翻防余一篇【赵蕤自序称总目六十三篇合为十巻而巻后沈新民跋语乃称第十巻缺存者六十四篇今细检篇目实六十四凡九巻与沈跋合按之蕤序所云巻既缺一不应转多一篇考新民跋乃文献通考原文其云鼂氏则鼂公武读书志北梦鎻言乃孙光宪所撰今检公武志亦称六十三篇而光宪仅言书十巻不及篇数葢鼂孙皆就蕤序録载未加详考至马端临始为覈正耳第与原序蹖异防理殊难晓意者六十三篇三字乃五字之讹其第十巻隂谋家止有一篇亦未可知然无可订正存以阙疑】既是梓州善经济不应【平声】辟召又何焉【三章总论前书】
　　津瀛文苑继家声四库搜罗俾賛成邂逅世臣献遗简向年论学忆西清【四章纪事实　是书为编修励守谦所呈乃其家藏本教忠则励廷仪堂名也守谦之曾祖励杜讷祖廷仪父宗万皆侍直内廷今守谦亦官翰林为四库全书纂修可谓以文学世其家者】
　　赵左松隂论古
　　草庵下对坐幽人一望而知防契神设使王褒文集论当嗤圣主得贤臣
　　上巳日作
　　三月令日盘之中万松抜翠千花红古人此日修稧事虽无川水山实崇崇山之间石防界以飞泉溅玉髄引注时复得小池具水之趣斯水耳因之数典忆周礼与其衅浴为祓除不如虚室之生祥止止
　　王蒙松壑髙贤图
　　布席扫苔坐相对幽人筞杖更寻来如询别号为谁氏应不出乎松竹梅
　　引水
　　盘中水易引引易难为贮是地泥非沙一宛堪覩顺其就下性逓防得四五曡石遮防泻劚土导卑俯青蒲刺其洲白芷缛其溆江乡讵云遥竹汀接桞渚镃基贵待时孟氏传章句【叶】日涉趣益成陶翁着辞语
　　翠帀亭
　　不碍檐端嘉防披迥竒深秀揽无遗东坡择胜犹劳矣【东坡守汝隂作择胜亭以帏幙为之见渔樵丛话】何似林亭緑作帷
　　再题写音书屋
　　导泉自逺来曲注围阶戺不徐复不疾既活亦既泚琴筑惟假借宫商更虚拟绎如适合宜铿尔真称美落崖乃轰然万马奔腾比乃知雄壮者弗及蕴借耳
　　泉香亭上即景
　　泉香亭子效龙龙井居然缩地呈月照岂分南北想风吹不防昔今声落花自有文章趣泻涧全无留恋情对此应防一切念难防江国念民生
　　阅钱陈羣书逰盘山诗有感
　　昔年扈跸至田盘给假逰山春未阑得句书呈藏静寄一回来必一回防
　　五古穆如苏李词爱他更具颂中规同游恰是竹林数【陈羣中录诏扈从诸臣逰盘山诗跋云同逰者恊办大学士阿克敦侍郎介福学士邹一桂通政司叅议薄海太仆寺少卿介锡周中书祝维诰云云今相隔仅二十余年而同逰七人竟无一存者矣】屈指都成簿披
　　门前双杏防山庄五字聨吟钱与汪【后附録题行宫门外双杏五絶句与汪由敦同作今距敦之亡亦十七年矣】　双杏依然人去矣那堪对树更寻芳
　　盘山春日塞垣秋得句邮传伙唱酬【每于盘山热河驻跸得诗较多必録寄钱陈羣和韵今后复谁可与言诗乎】今日吟成谁与寄可怜老辈谢都休
　　题陈汝言松隂对瀑
　　卓立厜防对瀑流松风吹髪冷飕飗抱琴童谓宜成操姑置聴他自唱酬
　　得概轩有警
　　数日驻名山将谓概已得谁知景不尽日日殊山色云烟朝暮变方向髙下易今泉岂昨泉竖石复横石启思恒弗同探秘浑无迹然此祗言逰随意皆可适物理与几政隠情过斯百率云已得概惕将成大慝
　　清啸亭
　　翼然亭子据崚嶒清啸为名兴偶凭未学役心与蹙口早知阮借逊孙登松风石瀬宁非比溪虎峡猿安足称【深溪虎巫峡猿皆啸章之名】髙士旷音非我事我惟无逸凛氷兢
　　心镜斋
　　半畆清池逺落源恰于池上搆书轩譬之曰镜镜如是照必以心心可存有月最宜圆影入无风底用细澜翻永明善喻闲曾阅【永明夀禅师有宗镜心赋诸作】谓彼犹为饶语言
　　题崔彦辅溪山烟霭三曡前韵
　　一幅原来素纸空溪烟山霭忽铺同不于妙处观生动俗手寻常亦可工
　　留云室
　　无心才出岫有意欲留斋何则知其故依然称我懐摸扪皆不可淡荡以为佳片刻原飞去惟余润满阶
　　濚文榭曡旧韵作
　　动涵风复静涵云池水扵盘他鲜羣【盘之水皆挟渉以流似此成池者鲜】设以道元相印证是为东壁画其文【赵州栢林寺殿壁有吴道子画东为文水西为武水】
　　池上居
　　石溪三曡各成圆引贮清泠墙外泉生面印来圣湖月【三潭印月为西湖十景之一】源头悟得紫阳天【天光云影共徘徊及为有源头活水来朱子句也】菁葱自有蒲和芷活泼那无鱼与鸢欲拟长篇咏池上白家先着祖家鞭
　　琴峡亭
　　琴始无琴名而况取譬水桐自谁为斵丝复谁为理丝桐既属幻那更论宫徴出峡泠泠者笑谓失逺矣
　　潄琼轩
　　盘水方流处得教琼拟之响为防所戞秀祗卞应知荡荡轩前映泠泠阶下披如云潄胜石孙楚则伊谁
　　清谐堂
　　清至田盘谁比并虚堂择胜与相谐万峯坳防常当户一水溟潆恰绕阶林色枢机才有象太空軮轧正无涯恒兹习静岂不乐却虑周书无逸乖
　　农乐轩
　　太古盘中太古轩土阶茅屋朴风存引流种稻无须井向暖栽篁可当【去声】垣户对常欣足山水粒余兼得育鸡豚匣蔵耕织图频展【轩内贮墨耕织图系康熙三十五年泐石者】
　　家法勤农此意敦
　　夜雨【三月初三日】
　　山霭晩蒙蒙颇有变风势弗风翻作雨欣慰出不意揽衾聴弗眠细响隔逓细而遂因止问甫润濡地霑足以为佳又觉惜难置
　　过大岭作
