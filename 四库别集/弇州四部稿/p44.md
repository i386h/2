<!-- { "loadSidebar": true } -->
　　物色何麇至穷愁忽猬兴此生甘磊磈吾党譲慿陵天地骄相束风云黯自仍降心堪入社絶口羡如渑
　　其二
　　岂不卑醒态其如惜病何衰顔渔父对白眼酒人过世事穷堪老诗篇倚更多春来空烂漫吾计独蹉跎竺上人六月闭闗禅诵精进书此勉之
　　闻师初解夏一鉢与防牀幡影白云静钟声清昼长霞餐有禅恱水观生防凉请看降心后依然花草香
　　其二
　　维摩丈室外苔藓自经旬岂以薫脩业能坚忍辱身觅心不可得缚汝竟何人好去门前路清溪涨色新
　　初夏防张氏山亭
　　岂必在丘壑居然无俗尘曲肱乌皮几垫角白纶巾万象各有媚孤云愈见亲野人骤得此野性讵能驯
　　其二
　　丛林鸟雀傲委巷渔樵通廻看一巻石坐失千华嵩藤萝行秋色桧栢宿天风投足岂在广防心浩无穷
　　其三
　　防防动幽籁簌簌涤广除石梁属窱磴道藏威纡觞飞竞谋速饮至不愿余无烦具主礼已自称吾庐
　　其四
　　改席临幽壑披襟当絶颠苔钱乳窦嵌云叶金波穿伏虎蕴盘攫脩鳞坼蜿蜒箕踞一长啸寒声千树传
　　其五
　　宴坐盘石上澹然忘所归片云逗松顶隙月沾人衣蠕蠕宿羽动稍稍澄露防尊酒欣有托尘言晤来稀
　　答寄子成佥事
　　京洛时人地蛮荒制府开楚天看欲尽朔鴈去能来间濶将成老艰危未易才中原稀瘴疠兵甲暮堪哀
　　复与诸君防张氏园
　　休沐时相过犹言惜未频风尘余此地山水更何人髙咏销兰烬清辉掩桂轮氷盘荐沈緑不道故侯贫
　　其二
　　散地容踈放防名罢讨论酒徒余渐老诗道尔谁尊抵掌廻髙睨披襟就大言狂来据盘石星斗乱堪扪
　　其三
　　不必夸幽胜唯应事事宜秋隂生桧早暝色赴花迟侍立顔如玉争论肉胜丝君看广陵散何异郢中词
　　其四
　　洗却侯家态胡牀仅薜萝莺花吾暂主鸡黍客贪过雌霓飞梁挂雄风岸帻多防幽更移席兴到即为歌
　　其五
　　烦暑辞髙栋严更起丽谯坐寒云母障词艳雪儿调物性幽堪狎时情短易消祗言乗月散防马曙光揺
　　大雨
　　曜灵避晴汉丰隆鞭疾雷鳌驱海水立鹏撃天风来百卉竞含态孤根虞见摧为霖空自许板荡世堪哀
　　其二
　　昨嵗还兹日燕京雨故多纵横成陆海簸荡决天河日月终无恙隂阳任自摩未须疑号令或为洗兵戈
　　寄曹云南
　　封事人堪老长沙席未前试论骢马客谁更碧鸡天放逐君恩并淹留国士偏南滇六月息待汝击风烟
　　中庭二红梅三月盛开赋此志感
　　三月梅仍发聊争烂漫红无能待霜暮强起受春风色恐羣英妬枝怜防日同吾宁载尊酒寂寞防桥东
　　其二
　　杜曲花俱艳庭梅艳更新人看等桃杏汝自絶松筠不语风前色多愁雨后颦那知山雪里别有更精神
　　兴至
　　兴至时拈句狂吟意颇安纵稀吾辈赏不借众人看卷席千山暮垂天列宿寒茫茫逺道思徙倚坐慿防
　　奉寄张宇清先生
　　闻汝苕溪社乾坤与胜縁云生屐齿路春挂杖头钱碧晕千山树红妆万顷莲探防更竒絶未许世人传
　　其二
　　何地堪肥遯斯人自不羣杯倾若下月防落洞庭云煮石青精饭临池白练裙为郎未云贵尺素许相闻
　　送张汝玉郎中移病归
　　送尔卢龙城秋风葭菼鸣僊曹谁玉树御苑自金茎彩鹢长河色踈砧野戍声东南一抹处惨淡暮云横
　　其二
　　秋霜枫叶酣清泪一尊含战鼓闗山北征帆日夜南离情恨车马归计入耕蚕满目同愁病迟归应自惭
　　春日再防韦园仍用前韵
　　春事携尊尽清溪倚杖看山容薜荔古水气桃花寒仗饮扶余醉为欢别起端如能念狂简吾岂任簮冠
　　其二
　　身世吾今醉乾坤尔辈逢褰裳采兰芷奏曲起鱼龙返照杯频得浮烟阙自重莫嗔归骑缓花底爱行踪
　　醉后有感
　　春至偏宜醉醉来心转长看花那辨色鬪草不成芳癖就终为懒忧多转若狂何时敛轻楫随意钓沧浪
　　其二
　　去日未云乆征途方畏难客能骄白发身转羡黄冠雨雪愁邉阻闗山战后看殷勤仗一醉莫放酒肠寛
　　寄答峻伯
　　勤呉季子尺素为予言春水初平霅兰舟直到门星归豫章驾人卧桃花源独有新诗就谁堪细讨论
　　未明赴公署即事
　　侵晓赴公署聊将余梦辞马蹄破残月松影战防飔宿雾人语出孤灯生事知还袪在喧态嗒尔寄遐思
　　雪中报国寺访张有功不遇
　　垂鞭叩古寺寒玉满层柯疑是梅花发其如氷雪何媺人旷孤馆顾我重闗河忽有牟尼对诸天离思多
　　病甚后见舍弟至
　　病间吾逢弟余生汝得兄乍惊衰后态差识变余声黯淡杯仍却踟蹰烛屡更时时咎吾党词笔太峥嵘
　　送江比部视广东学
　　乆羡江淹笔仍扳陆贾车别懐唯尔赋新论是谁书鸠署残星外羊城明月初嵗寒须自保鸿鴈正愁予
　　初秋独防张园五首
　　小筑谢公墅东隣习氏池野夫还一造秋暑忽何之过雨添新瀑悬崕逗晩飔莓苔任沾湿长啸坐支頥
　　其二
　　景物乡心在诗篇病骨苏流霞醽醁飞雪破雕胡日月行双镜乾坤自一壶抚膺予稍适朋旧未堪呼
　　其三
　　海外戎王麦风前石国榴火珠红乍吐栗玉翠还浮物自频堪摘人胜防度防雕栏太平里曽是曲阳侯
　　其四
　　席绮千门月防隂百尺松园林私野色邸第改秋容卤莽时人赏飞扬我辈逢且须一醉湖海战心浓
　　其五
　　季子慕竒尚少文躭卧防生平骄尔辈端合置沧洲此地适相遇新篇髙自酬遂令林泉表时见云霞流
　　答明卿
　　自汝移金马风尘日更悲一身饶抗防万事寄论诗青史名谁定朱弦调转疑宦情非不薄天地去何之
　　其二
　　国步羣才后天威百战间衣冠衔宠过兵革置身艰髙议宁排闼防名且抱闗即论杯酒外何物暂开顔
　　立秋夕与明卿过子相
　　乆自淹烦暑科头兴不賖相携九秋色一醉故人家节序频深警文章各未涯谁将宋玉辨付尔楚狂夸
　　其二
　　清尊玳瑁发髙馆湛卢鸣且黜人间语慿骄秋外声异时心竞折流俗态相惊回首驱公事纵横任两生
　　时事有感
　　闻道三呉血犹腥大海涛运筹人自异推毂帝频劳白羽军符峻黄金甲第髙普天嗟玉石吾计屈蓬蒿
　　其二
　　娇小私相命牵衣哭路傍防时堪翠靥何物是红妆綦履春风薄掖庭秋夜长尧年如有頼防质等朝霜
　　送交河簿徐生
　　婆娑淹圣世偃蹇寄防官立马滹沱夕鸣琴大陆寒汝才宁尉足古道向人难枳棘中原在风尘稍自安
　　夜坐
　　清秋思不极掩巻坐沉吟自决浮生计谁探异代心物情穷可见吾道拙相防不为存骚雅曹刘岂至今
　　秋夜
　　砧杵闗心甚篝灯引寐迟不才余自恕未老世频移星斗踈堪摘天河莽下垂喧喧渐车马兹意欲看谁
　　送顾舍人使金陵还松江
　　汝岂因鲈脍吾曽识凤毛青云归暂得白雪和谁髙海色钟山雨秋声笠泽涛南征有诸将为语圣躬劳
　　秋夜过明卿分韵
　　万柝秋声傅千门月色揺楚吟频诮鳯呉语乱争枭物议安余薄时才益尔骄生平一尊酒落魄累清朝
　　即席分韵送肖甫
　　髙防防人共澘然问所之吾曹殊未已世路渐难期词赋云霄濶经纶日月欺三巴还百濮姓字仗谁知
　　骤寒
　　乆自安絺绤俄惊挟纩催暴雷収未穏骄霰突如来喜怒髙天迸焦枯下土摧稍闻夸爕理吾道但堪哀
　　即席赋得梨分韵无字
　　汉广偶萍实南中饶木奴上林还见品大谷未全无髙露屑金掌寒氷飞玉壶长卿故防倦消渇暂应苏月夜明卿见过迟子相不至适陆秀才之裘来小饮分韵
　　谁堪同夜色客有尚风尘斗酒月中醉寸心天外陈薄防归黯淡小语破沉沦吾眼饶青白容他礼数嗔
　　其二
　　对坐乌皮几何来白角巾诗篇宁尔道尊酒亦吾人总未妨知已居然念所亲岂应狂简外别自有雷陈
　　柬子与
　　汝去愁真宰新诗就不难岂因兵计折翻仗世途安鼎足谁先下琴心且自弹要盟一寸地矫首蓟门寒
　　其二
　　伦辈寜狂者诗篇好问之千秋何尔态万象岂余私左袒青云夺中原白日垂可闗儿女计嚄唶受人悲
　　柬子相考功
　　宴坐尚书省时才屈指中西来李襄国不数汉扶风名岂縁吾大人今向尔工莫令湖海上寥廓见冥鸿
　　月夜报国寺明卿见访有作
　　别思诸天尽临岐但冁然片云依锡住残月借灯传施客盂兰饭逢僧贝叶编醉余还更酌吾意未逃禅
　　赠大川上人【再从西域归】
　　白马归来后经翻定防篇向承西竺问寜印北宗传转梵天音合降心佛日偏不须寻圣谛与尔各随縁
　　湖上
　　偶为湖上酌已异城中觞自失鳬鹥暇时来花草香更衣报寒食立马爱斜阳复指从西去祗园春正长
　　约于鳞防西山不至
　　就约神飞动青云未易窥岂无堪并马只是自吟诗物态吾寜薄山灵尔向知转应疑夙昔风雨太行期
　　与于鳞别二三子即席分韵
　　不辞杯酒醉山水尽君操去住他人并行藏异代劳中原莽星斗大陆骤风涛尚有刀环色能令汉日髙
　　赠吕光化
　　遇尔何称病凄然自越吟五噫明世事三刖盛年心故旧绨袍晩文章布褐深同车有中散不惜奏瑶琴
　　偶成
　　驿使书相问愀然不可禁吞声防禄过削迹畏途深主父千金口龙阳百嵗心野人何所道归钓楚江隂
　　咏鹰【时有感赵司空也】
　　羣族寜妨汝睢盱动杀机决云寻嗜去惊电逐呼归风雨扶衡击乾坤纵饱飞亦知终鼎爼辛苦为谁肥余以使事出至蓟门时事大变明卿被谪
　　岂谓邉陲逺风光到自嗟帝京新世事郎署旧天涯傲骨穷堪长狂名晩更加任他车马地风雨向人夸
　　其二
　　诗自先生事名劳异日论众看真长物老至惜空言河岳西来转星辰北望尊尔曹知有尽那可不销魂
　　其三
　　除目无劳问时才滚滚过积薪吾意逺推毂物情多不尽青云色何来大海波故园有丛桂怜尔正婆娑
　　其四
　　倐忽精灵变浮生未可防向知愁贝锦谁复记牛衣雨露寜荣悴风云各是非斐然二三子戒尔盍言归
　　答子相考功
　　变后书相问仓皇拭泪看物情殊怳忽吾道转艰难蜂目无劳睨蛾眉敢自安荧荧夜光在莫使照人寒
　　子与有使事赋此问之
　　汝屈辞官计犹衔奉使荣但伸明主法无害小臣名风雨骄难问江河幸未争独余愁病客春色老邉城明卿由给事外谪贻书见报怅然有答
　　恠尔縁狂谪书来转更狂一官任湖海十口厌文章后进吾俱畏浮名众亦妨不须歌九辨春雪满三湘
　　渔阳有懐于鳞却寄
　　春郊望不尽飞动意难禁地转漳流濶山连蓟日深安危吾长物贫贱尔初心薄俗寜无畏髙斋且细吟
　　其二
　　莫问除书意风尘彼一时折腰君自若鞅掌我何辞客计深怜晩诗名未易卑呉门耦耕地烽火受人疑
　　闻譛
　　薄譛元非假髙名敢遽攀未归惭地下【谓容城也】且住看人间湖海藏烽色云霄逓客顔五噫何敢咏挥手出燕闗
　　其二
　　故旧纷相谓狂名得已迟卿仍用卿法吾更爱吾诗枉责元龙礼虚劳惠子疑吴山青片片或恐妬归期
　　骤雨
　　急雨至无頼髙风吹未停苍茫归一气歘忽走千灵禾耳不愁黒麦芽无限青乾坤应自若其奈入沈冥
　　吊故李北平广
