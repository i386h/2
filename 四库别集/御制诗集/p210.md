<!-- { "loadSidebar": true } -->
　　为诸侯度重豫逰飞舸因渡长江流鳯凰忽复逢此地东平忆昔登齐邱【去嵗东廵过东平亦有鳯凰防曽防诗】九成自非虞帝陛六苞那见秦淮洲朅和谪仙想懐抱人则何往徒生愁
　　泛舟后湖揽古
　　太平门外蒋陵湖春波演漾含新蒲鸣榔烟水入深防濯清因以为清娱忆昔繁华乐逰苑穿池肄武陈舳舻熈寜泄水号济困实与青苗意不殊胜朝乃复事开濬洲上置库藏舆圗即今陂沼静无事鱼虾者往同民俱轻舟自谓忘机矣何乃纷飞鸥与鳬
　　大报防寺
　　南朝四百八十寺惟有建初真冣初歩长干巷寻觉路想赤乌年创佛庐放烛天光镇如彼登凌云顶记曾予拾级耸眸姑且置千秋兴废慨凭余
　　雨花台口号
　　崔巍雨花防迹传梁武帝云光讲致雨花防城不救嗟何济文殊问讯维摩防乃有天花散天女一之为甚可乎著者空捶涂毒鼓
　　秦淮歌
　　祖龙东廵压王气通淮凿断方山埭痴心虑后五百年讵知亡秦在二世长源因此名秦淮萦纡建业达江隈时塞时防异防革秣陵终免淮为灾六朝往事难寻迹王谢燕飞谁氏宅风流江令倦逰归惟见秦淮依旧碧杨吴窃据筑金陵清波溶溶乃贯城十六红桥夹両岸蜀娇越艳扬新声千金买笑防一掷纒头锦是寒女织防称盒子鬬新竒薛鸭袁羊饤珎食而今功令禁俳倡歌楼舞馆都荒凉烟花丽景纵逊昔瘅邪敦朴诚良方
　　赋得鸿渐于陆【得时字五言八韵江寜试士子题】
　　懿彼三同鸟玩兹上九辞陵终莫之胜羽可用为仪胎产则诚幻天冲防有时去容郭瑀指来必季卿随鳬乙任呼耳毳毛岂恃其稻梁原得致矰底湏施薄汉雁斯后载旌骑早知寄言观国者尚励贲来思
　　灵谷寺
　　钟阜东南寻道林蔚然深秀松森森溪光山色宛其识钟声旛影空【去声】人心八功徳水清且泚梵天震旦何彼此更闻左侧琵琶街鼓掌响应弹丝起非神竒亦非邪滛世尊早明示其防干闼鼓琴山河大地作琴声迦叶作舞亦复如是而已矣
　　阅兵
　　建业开牙驻禁军
　　当年深意守惟勤安时要不忘危日诘武寜当视具文八色旗分光耀旭千行士厉气凌云方行禹迹无非事大烈钦承朂绍闻
　　题鸡鸣山
　　元黄剖判初江流山即峙山不自道名名况非其始六朝称鸡笼防云因形似易谓名者谁纷任后人揣汉魏前无闻时寜未有此防开防士馆教授传经旨防创浮屠宫清浄演禅理我来畅逺目元武澄见底欲倩扬清波称谓一以洗
　　凭虚阁
　　杰构鸡笼据逈巅金陵胜概揽都全晋家石马埋烟草旧迹难寻为慨然
　　逰清凉寺
　　石城礼香界此路旧曾经浄业真称白好山不改青欲寻辛未句因上翠微亭触景成新防清机恱性灵
　　遥题扫叶楼
　　隔岫谁家扫叶楼清标占断石城秋分明郑谷诗中景逸兴遄飞那上头
　　东山
　　风神不减王东海潇洒常思浙防稽筑土一时聊想像岂期名字至今题
　　幕府山
　　建幕当年识茂渡江事业頼经营济时冝进曺樊辈乃在贺循与顾荣
　　青溪覧古
　　东渠犹自纪吴开白芷青蒲出水才江总宅惟名独在郗施诗待客重来绮楼烟月多寥寂画舫春波小洄六代风流何足贵歜家母语政诠该
　　寄题祈泽池
　　闻道结庵初法师倩龙女为现斯池神通诚使那伽伏何待法华听讲时
　　热
　　不雨已三日麦菜庆冝旸南望系遐思一律愿蘓杭却以地卑湿骤热欝阳光如北地夏五早一月强挥扇无爽风蚊雷势更张北人非习惯归骑催应忙绻彼三莳者炙背何以当于蠺则已冝于麦虑有妨因悟鲜両全更恐蒸云茫随防励勤民对时厪省方
　　石城歌
　　依岩捍江据地利建置缅懐吴大帝舟师风利不得停一片降帆遂由出宋吞齐并相割争石城防阅凡与荆袁粲虽死固未死禇渊俨生何谓生省方偶此经层巘百雉埤堄犹完善孝陵缔搆想当年金川门开瞥转眼风雨中晦明宛右顾兴悲应不免吁嗟徳险守鍳兹及其守兹则已晩
　　朝天宫
　　冶城谒琳宇竹树欝苍苍吊古懐王谢遗风泯宋梁縁山飞紫阁守汞鎻丹房顾諟吾恒悃寜同尚老荘
　　牛首山
　　聊以万防暇逰兹双阙山丹梯登觉路白业访禅闗钟韵响还静吟情捜亦闲隙中倒窥影【寺西侧一殿阖双扉则阖寺峰形塔影皆倒影入其中实一竒也】尘念此都删
　　祖堂
　　花岩接牛首古寺得幽栖路转千葩缋山空百鸟啼有林皆飒飒不雨亦凄凄试问融开士全提还半提
　　献花岩【在牛首山东南有百鸟献花之异故名】
　　闻道懒融入禅定竒花忽自雪中开审斯已枝叶邉事百鸟何须更献来
　　江寜廽跸驻栖霞作
　　三日金陵驻葆旌观民率已民情尊亲岂不怜羣戴疏瀹都縁系别营【将往徐州阅河】防邑四乗将阅坝摄山一宿且随程较农所愿収春雨逰景偏欣值午晴
　　玲峯池
　　天池一峯顶泌旱暵不竭潦不溢岂许凡鳞个里藏时有卿云波上霱南齐隠者枕潄日那见红亭崖侧出为幸否乎泉自知俯清聊尔怡神谧
　　石梁精舎【即明僧绍隠居故址】
　　髙台逈榭颇冝烟峦揽结幽竒遐想南齐隠士尔时未必如斯
　　万松山房
　　一迳惬心赏数间容膝安涛声晴亦雨盖影夏应寒踈固冝清寄宻寜碍畅观由来无不可仿佛在田盘【盘山万松寺为十六景之一】
　　叠浪崖
　　海涛称排山崖容谓叠浪称谓岂夲然名字出想像【叶】翘首眄层峯诚有翻波状谷神不独工氷夷宛相向僧绍昔乗桴依稀于此放
　　徳云庵
　　英英霭霭镇氤氲路转禅房花木分那共阇梨举公案诸峯都见徳山云
　　九株松
　　观象为干数合阳竒形古貎欝苍苍摄山拟作香山唤九老居然防防昌
　　玉冠峯
　　旧名纱帽峯嫌其近俚适和沈徳潜诗得句云久闻摄山名秀如玉而冠即以易之
　　宇宙以来便有此秀防江南鲜伦比六朝近始著称物持以名之岂其理彭泽不折五斗腰科头散髪常逍遥假使贲然白驹赋夏收殷冔防可招廽峦防嶂叠崚増我欲易名难揣称诗赓老沈得竒句神传机辏真絶胜僧绍有知应黙肯崔琰何人敢尔能
　　驻跸金山
　　栖霞防马莅江干恰喜轻风不动澜舟系石簰才过午级攀雁堵略生寒云来气接巫峡逺月涌轮髙海峤寛饶得苍岩泐新句他年又作旧题看
　　观涛楼
　　地据江山胜楼临潮汐竒凭观悟有术妙理契无为月镜光明印风纨淡荡披惊涛曽未覩允翕幸裒时
　　泛舟长江夕景
　　轻漪不动阳侯风金山楼阁涵镜空长江万里渺何极似太液池西苑中此时此景孤岂可画舫真如天上坐那湏箫鼔振铿锵惟爱縠纨呈澹沲是时金乌傍晚舂一轮十丈玫瑰红沧波纳日才瞥眼苍凉防合万化同浮玉周逰忽一转轩飞逸兴复不浅炬树歌船亦底为印公蘓老应能辨
　　渡江驻跸天寜寺
　　春江浪息暁风轻片刻洲防马行舟易长川广陵近岸临别馆午天晴讵縁问景常探胜要为筹河便防程舞榭歌台都不系系吾懐者是民情
　　逰平山堂
　　卓午行宫颇无事偷闲一再至平山花辞骀荡红纷雨林报清和绿可攀逾月风光易尔许千秋吟咏检其间何当向者留新什早泐苕华待我还
　　命筑髙邮城外石隄诗示董事诸臣
　　河水日以髙河隄日以起漾舟度髙邮城庐见隄底无计使之与隄平生灵所系惊心视前度淮城命砌石兹审缓急略可恃无已下策仍用之縻帑固非所惜已愧我犹无疏瀹能责人尽职斯非理巩固崇墉保障资费期实用而已矣
　　运河行
　　运河之水东南流催漕风向西北逓风水胡乃太相造物莭宣有妙意顺水行舟南者欣顺风扬防北者遂是谓天地之大公往来无不资利济顺风复希顺水人不知足矣听斯议
　　题钓鱼台
　　下鄊寄食缺晨炊旦旦淮隂理钓丝漂母何曽期报重滕公幸得恱言竒挺身岂是过【去声】人量【用蘓轼防侯论意】出跨寜殊进履时长笑防山墩尚在万家可置竟奚为
　　阅河示总督尹继善副总河嵇璜
　　皇祖辟清口启闭因时制髙堰障淮东三坝尾闾置侵循湖渐寛颇有弗容势辛未亲相度因命増筑二其三势实危乃得开信智【髙堰旧设三坝洪湖资以蓄泄防秋湖涨至弗能容辛未南廵阅河命増筑其二与三坝而五以仁义礼智信为次逓相宣泄智信二坝非涨极弗得輙启】多泄堰则固髙寳必暨其间亘运河诸坝复鳞次车逻及天然昔人具深意不得已乃宣宣欲有次第而为下河者闭坝坚持议一再偶获幸【前河臣髙斌坚特保防下河之议髙寳田庐初得其利迄以壅闭致溃】未可频甞试所以癸酉秋上下咸被沴其心可矜谅其智诚愚昧设云鍳其辙保隄则了事开坝孰不能灾伤将嵗逮审度权莭通时刻谨消息【叶】五言示大端推行慎所自
　　恭和
　　皇祖覧淮黄诗韵
　　竹箭东流川气黄清淮交滙癸壬方
　　六廵劳已所无逸
　　一念勤民如视伤休息恒闗足衣食赈蠲敢靳救灾荒宣防前嵗心犹惕即看洪波沸泆汤
　　阅髙堰工有作
　　癸酉秋之月沴气行江南浊黄潦日増清淮涨复添清口不能畅五坝尾闾渰而何胶柱者前议持愈严天然坝弗启为虑下河渐究之乃大溃匪爱倍兼髙寳危城郭兴盐壊闾阎上下两俱败何有防谙其时河复决夺溜浑波淹不亟事堵筑将虑洪泽占【叶】岌岌数丈堰水连堰面涵亿万淮扬民殆哉奚忍谈立命重臣往分任各勉担【是秋洪湖涨决髙邮二闸而黄河复决铜山南徙特命舒赫徳刘统勲等往来董率堵筑】茭楗莫惜费齐郑助料佥【在工物料皆命山东河南转输速济】其冬乃合龙同日达奏函【二闸铜山均以腊月十二日合龙同日奏至】善后慎在兹渗漏可视凡培髙斵山骨取固灌米泔因工赈灾余庶民来畚锨阅嵗绩乃奏缓急庶可谌【叶】崇墉兹临视咨度停廵骖终无永逸策忸怩惟益慙
　　题李唐江山小景巻
　　巻得在众前题落众后讵因逊别圗理趣听兹剖如对六经士那易开谈口欲罢叹弗能恰值神来【叶】文岂待加防兴到吟笔走原是画中灵流露借吾手江非岷即浙山为辰抑酉思翁题小景我谓无不有洪蒙孕泱漭缅邈欝萦纠瑶林已茈虒霞峤复蚴蟉防为壮士怒相持争胜负防为比丘禅空色都不受防青若出蓝防赤若中酒防艳若淑姬防苍若骀叟防如剑出匣徐听泉声吼防如镜开奁万象当前取云阁偓佺栖丹灶庚申守沧波挂布防防是徐福否津逮大将军画苑谁出右萧马望后尘奚数黄子久冝乎画禅翁磬折惊琼玖武林金屋尘椘弓椘还扣荆溪隣豪敓转眼嗟丰蔀【数语见巻中思翁及程正揆防语】沧桒阅防畨呵防诚非偶一例画禅室雪溪相侣友【王维雪溪小帧先入石渠宝笈以曽经思翁收藏题识因贮画禅室中与此巻可称双璧】香光亦知乎墨华宛不朽信哉东坡言安得如汝夀
　　渡河驻跸行营作
　　蒇事南廵此渡河五旬余日白驹过桃花水后全消涨天后风恬不动波彭沛萦心劳相【去声】视瀹防蒿目叹如何陆程计里应须防武帐聊欣习惯多








　　御制诗二集巻七十一
　　钦定四库全书
　　御制诗二集巻七十二
　　古今体五十八首【丁丑七】
　　将往徐州阅河命简亲王竒通阿率众防卫
　　皇太后先至山东灵岩行宫驻跸减从登途八韵纪事
　　【有序】
