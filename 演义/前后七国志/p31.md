<!-- { "loadSidebar": true } -->
　　你道这桀宋是谁？就是宋国的康王。这宋康王虽生来性情骄暴，然立国微小，初犹不敢为非。只因城头上一个小雀，忽生了一个大，百姓看见以为奇事，遂报知康王。康王惊异，因命掌卜筮的太史官占之。太史占了，因拜贺康王道：“此大吉之象也。雀小大，占书上有言：‘小而生大，必霸天下。’大王之谓也。”康王大喜。自此遂心骄志大，任意狂为：与滕国为邻，欲展疆土，遂发兵灭了滕国；欺薛国兵少，遂时时遣将伐之；乘齐有事，遂暗暗地袭取了它沿边的五座城池；见楚地广阔，遂探其无备，而夺取二三百里；偶与魏战而大败之，遂沾沾自喜道：“此皆吾霸天下之征也。”见人尊敬天地，遂每每张弓挟矢以射天，欲使天怕我；而又往往操椎持扑以笞地，欲使地惧我；见人多事鬼神，又斩社稷而焚灭之，欲使鬼神服我；又置酒在室中，为长夜之饮，饮到欢快之时，要室中之人皆呼万岁。室中人呼了，又要堂上、堂下之人以及门外之人、国中之人皆呼万岁以应之，以见人不敢违我。昏暴若此，故天下之人皆谓之桀宋，以其昏暴如桀也。故齐兵一来，民心离散，无兵守城，宋康王方惊慌无措，只得逃走，要奔到魏国，不期追兵紧急，走不到魏国，竟死于温县，而宋遂绝矣。正是：暴虐大应死，昏迷国易亡。其余还可救，惟此没商量。
　　齐湣王亲见宋康王骄暴，身死国亡，若知警醒，岂不长享为君之福？而破宋之后，心满意盈，愈加骄暴，其所作所为比桀宋更甚。听见人称楚强，便发兵南侵于楚，以争其强；听见人称晋盛，即发兵西侵于晋，以争其盛；又思立为东帝，终碍于周，何不发兵并侵了二周而自为天子，日夜胡思乱想。
　　宗室子陈举看不过，因直言道：“治国当图久安，不必贪无益之虚名，须谨防有心之实祸。今齐幸国富兵强，上可以安宗社，下可以贻子孙。大王保此富强，大王之贤也。乃不足而南侵于楚，试思楚为何国而可侵乎？又不自揣而西伐于晋，试思晋为何地而可伐乎？二周虽弱，名分凛然，设可吞并，而秦、楚二国吞并久矣，何至今日？大王不思，以发兵为游戏，以战争为等闲，不知战胜则兵骄卒傲，养成讹诈之形，战败则甲破斧缺，伤损国家元气。况燕与齐，仇敌也。自齐杀燕王哙，而燕昭王衔冤饮恨，筑黄金台招致贤才，以图报复，已非一日，而大王毫不提防，恐一旦有萧墙之变，则大王悔之晚矣！”
　　此时，齐王正在骄暴之际，一班谀佞之臣，日日夸功颂德，意气扬扬，今日忽被陈举一番正论，直中其隐，羞得满面通红，不禁大怒道：“寡人伐燕，燕破；诛宋，宋亡；侵楚，楚惧；伐晋，晋惊。当今至强者，秦也。秦且奉寡人为东帝，而况其余乎？虽连年征伐，无不得意，至今国富兵强，损了哪些元气，要你这老贼胡讲！”陈举道：“富强难恃以为常，骄暴必至于亡国。桀宋骄暴，已为大王诛矣。大王骄暴，又安知不为桀宋之续乎？”齐王听了，气得须眉直竖，因大骂道：“天下诸侯，皆服齐强，我不诛人足矣，谁敢诛我？我且先诛你这老贼！”因命刀斧手拿去斩于东门，以为毁君之戒。
　　陈举道：“大王不必怒，臣之一死，死忠也，自为天下人怜，后世人惜。只恐明日大王之死，死于昏暴，不独今日为天下笑，虽千古之下，尚嗤笑不尽也。”陈举说不完，早已被刀斧手驱去斩首。正是：忠言苦诉浑如哭，昏耳愁听宛若仇。头已断来心已剖，一时余怒尚无休。
　　齐王自杀了陈举，满朝臣子谁肯再进忠言，惟有一班谄佞之臣，撺掇他为荒淫之事。燕国差来探事之人打听的确，早报知乐毅。乐毅乃朝见昭王道：“臣蒙大王拔于异国，位以亚卿，家人、宗族皆食于燕，又蒙大王之恩礼宠幸，至矣尽矣，无以加矣。臣苟有肝胆，未有不思仰报万一者。然欲报大王，无如复齐仇。而受任以来，竟蹉跎至今日者，非臣不留心于齐，奈齐无衅可乘。今臣闻其自灭了桀宋，愈加骄横，又南侵于楚，西伐于晋，复思吞并二周以谋天子，此皆亡兆，报仇雪耻，正在此时，故臣敢请大王商酌其事。”昭王听了，大喜道：“寡人衔先王之恨，二十八年于兹矣。常恐一旦溘至朝露，不及手刃于齐王之腹，以雪国耻，终夜痛心，每欲号泣告天告人，因受贤卿之诫，朝夕饮恨。今若有可图之机，愿起倾国之兵，与齐争一旦之命，虽死亦无所惜，愿贤卿教之。”
　　乐毅道：“大王志意既决，微臣敢不效力？但思齐虽骄暴，有可亡之机，然地广人多，兵强将猛，若轻易图之，不能制其死命，转要受其大害。以臣计之，燕虽训练多年，兵有节制，然素为齐轻，不能为先声夺其气，须合天下诸侯共攻之，方能成其大功。”昭王道：“合诸侯共攻之固妙，但恐诸侯各有所图，未必尽如燕意。”乐毅道：“诸侯虽各有图，然合之要有次第。臣以为燕之比邻莫密于赵，宜先合赵王。赵王正与燕好，必然听从。赵王若听从，则韩与赵两相和好，韩见赵合，亦必合也。至于秦王，贪利之国，须请赵转说伐齐之利，则秦必从。若夫魏，因臣弃魏仕燕，甚不悦臣，未必肯从。却喜孟尝君被齐逐出，今相于魏，深恨齐王，若闻燕伐齐，亦必劝魏以伐齐。楚虽深忌齐，却名与齐好，约之必不从也，然齐急必投楚，诛齐者，必楚也。今虽合之无益，然必须合之，留以为异日之用。”昭王闻言，大喜道：“贤卿料事直如指掌，寡人一一听从。”因出各国的符节，任乐毅为之。
　　乐毅见昭王言必听从，心甚欢喜，乃与剧辛说道：“今燕伐齐，欲合五国之兵以为助。韩、赵与秦，毅请自往。若魏，则怨毅仕燕，若楚，则素重剧君，俱烦剧君一往。”剧辛应诺。
　　乐毅乃自具车马、怀金璧，亲至赵国。此时，赵国乃惠文王在位，平原君赵胜为相。乐毅至赵，便先备礼来见平原君。平原君接见道：“乐君身操燕政，名重金台，今日辱临敝国，又赐多仪，必有所教。”
　　乐毅道：“昔者，寡君之先王受齐戮辱，此公子所知也。寡君饮恨含冤，欲图报复，此亦公子所察也。只因齐大燕小，齐强燕弱，故含忍至今，寡君日夜痛心。今见王昏愚已甚，骄横异常，屈杀忠臣，大肆贪恶，以东帝为不足，又欲吞周，以灭宋为固然，又思别国，观其所为，又过于桀宋。此亦必亡之道。故寡君愤愤不平，愿操戈负弩以为前驱，但念齐分封之国，虽犯可诛之罪，必须公讨，非燕一国所敢自专，故遣下臣上请于贵国，求赵大王公为天下诛暴除残，私助寡君报仇雪耻，恩莫大焉！义莫正焉！下情委曲，不敢竟闻，故特求公子转奏。倘蒙允助，破齐之后，河间之地近于赵疆，赵可部而收也，燕但欲复仇，不敢私取。”平原君道：“齐之强横，天下所憎，燕即不言，赵亦不能无言。况乐君有命，敢不劝寡君听从？”
　　正说不完，忽秦国有个使臣亦有事来见平原君，遂会在一处，问及燕、齐之事。乐毅因乘机说道：“齐不独为燕之仇，实亦秦之仇也。”秦使惊问道：“齐处于东，秦处于西，犹风马牛不相及，齐何为而为秦之仇？乐君之言，毋乃过情乎？”乐毅道：“有说也。今天下称至强者秦也，何知有齐？自秦立齐为东帝，齐遂妄自尊大，以为秦尚尊我，何况他国！故南伐楚，西伐晋，前已破灭桀宋，今又欲吞并二周，使天下但知有齐，不复知有秦。由此观之，则齐岂非秦之仇哉！今燕，小国也，尚愤愤不平，愿倾国与争，奈何秦以屡世之强，何惜一旅而不助燕以诛残暴之齐？齐诛，而秦之帝不必更分东西矣。今天下皆助燕伐齐，若秦不助燕，则是秦畏齐强，岂不惹天下之笑？”秦使听了，连连点头道：“乐君之言是也，归告寡君，定发兵相助。”乐毅乃谢而退出。到了次日，平原君果奏准赵王，亦许发兵相助。
　　乐毅见赵、秦俱许发兵，因至韩国，见韩王道：“昔燕先王遭齐屠戮，今燕王衔冤切骨，誓必报仇。但念以诸侯而伐诸侯，有助则公，无助则私，故使下臣告于列国，少求一旅之师，以张公义。臣沿途而来，已蒙秦王、赵王慨然许助，故下臣敢匍伏阙廷，陈情上请，望大王怜念寡君之深仇，乐从诸侯之义举，沛发韩旌，遥夺齐风，不独寡君感恩，而天下皆称高义。至若齐之残暴，在所当除，此又大王之霸业，非毅乞师之臣所敢并言也。”韩王道：“秦、赵既已许助燕，敢不随其后？况燕君又有宿昔之好，乐君又素所仰瞻，所教当一一听从。”乐毅见三国俱已说成，满心欢喜，因而谢了韩王，归报昭王不提。正是：为将不惟兵甲利，定须舌亦有锋芒。不然坐与君王战，安得唯唯俯首降？
　　却说剧辛至魏国说魏王助燕伐齐，魏王因谓孟尝君道：“燕君夺吾乐毅，是吾仇也，吾恨之尚且未消，安肯复助之而伐齐？”孟尝君果恨齐王逐他出来，因劝魏王道：“大王今若伐齐，非助燕也，实自利也。”魏王道：“何为自利？”孟尝君道：“前齐灭宋，宋之地远于齐而近于魏，以理论之，其地应为魏有。齐竟公然取去，殊为藐魏。今若为此而争，甚为费力，莫若乘燕伐齐，名虽助燕，而破齐之后竟掠宋地而还，岂非自利？”魏王大悦，因许发兵以助燕。剧辛见魏王已许，因而至楚，说楚王曰：“齐国强，不强于楚，往往侵楚，是欺楚也。燕虽小国，今已发兵雪耻。楚大国，雄据江汉，岂甘受齐欺？”楚王笑道：“齐王昏暴，早晚必亡，然亡齐者，必楚，楚岂受其欺哉！大夫且归，寡人自有破齐之略，但不与诸侯共事耳。”剧辛领命，亦归报于昭王。昭王见五国皆许相助，满心大喜，遂决意伐齐。只因这一伐，有分教：抉出痛心，变放快意。不知后事如何？且听下回分解。
第八回　燕昭王大阅节制兵　韩将军丧命匹夫勇
　　词曰：为问兵家何制？五花八阵流传，六韬三略更幽玄。登坛能夸此，临敌自无前。
　　若恃匹夫一勇，休夸百万威权。师行无正又无偏，谩言家国丧，性命也难全。上调《西江月》
　　话说燕昭王欲伐齐报仇，见乐毅、剧辛二人归报，秦、魏、韩、赵俱许发兵相助，不胜之喜，乃于周赧王三十一年，遂将倾国精锐之兵，尽付乐毅掌管。乐毅乃一面发文书至各国，约会发兵之期；一面即聚集兵马，于教场查点。正是：从来报复要坚心，不是坚心报不深。试看黄金台上客，至今方作虎龙吟。
