<!-- { "loadSidebar": true } -->
　　臣据知婺州钱佃申备据国学进士唐季渊等状本州去岁遭旱特甚通判朝奉郎赵善坚恊力措置灾伤广求利害籍贫乏家七十万口置济粜塲五百余所勘谕上户粜米借贷排日煑粥以食民之不给津遣邻郡流移收养小儿遗弃病者医药以疗之无流移冻馁之人存活者几百万口实迹可考今岁阖郡干旱祈祷尚未感通饥饿狼狈指日可待赵善坚前来赈济有方况今岁之旱甚于去岁善坚解罢在即不惟邦民失所倚頼而州郡亦大失禆助乞特敷奏权留在州同共措置赈济佃契勘去岁旱歉通判赵善坚专一措置赈济遍厯诸邑山谷防检粜塲委是宣劳实惠及民今年梅雨愆期旱歉至甚照得通判赵善坚今年七月十八日任满本州委是阙官措置乞移牒赵善坚权留在任同共措置赈济候来年细民接食却行解罢臣照对婺州去岁灾伤本州通判赵善坚措置济粜存恤饥民委有劳効本官虽将任满本州今岁又遭旱伤比之去年尤甚要知得措置首尾官员差委干办欲望圣慈特赐睿防许从本州守臣钱佃备到士民连状所请令善坚在任同钱佃恊力措置灾伤庶免误事须至奏闻者
　　右谨录奏闻伏候勅防
　　乞将合该蠲阁夏税人戸前期输纳者理折今年新税状
　　具位臣朱　熹
　　臣昨备据绍兴府士民魏必大等状陈诉具状申奏朝廷乞行下绍兴府将灾伤诸县自第一等至第五等人户照应淳熙八年已纳夏税和买役钱等依秋苖检放分数除豁外有余剰纳过分数与理作今年合纳夏税事续承降五月三十日省劄户部勘当即不委本府去年受纳到人户钱物自第一等至第五等各等各户纳到若干分数比秋苖有无多纳过钱绢防绵数目获奉圣防指挥劄下开具保明供申臣已防禀施行及照得取防各等逐户数目缘诸县户名万数浩瀚窃虑迟延有妨催科继已具申尚书省今一靣取防到诸县去年总计管纳夏税官物除山园陆地浮财屋产外其湖籍田共计合纳二十八万六千三十七屯匹三丈六尺七寸五分折帛役钱等二十万三千四百九十六贯七百五十文除被水渰浸倚阁蠲免及人户纳到钱帛外有未纳共五万三千五百七十六屯匹一丈五尺一寸六分钱四万一千四百六十一贯二百六十八文若以检放秋苖分数合计七万一千三百七十八屯匹一丈七尺八寸钱一十万九千五百一十六贯二百八十六文外诸县止有剩纳三万七千八百九屯匹三丈九尺八寸六分钱七万七千二百三贯九百二十六文在官乞理作今年合纳之数臣照对绍兴府诸县所管湖借田亩出纳夏秋二税官物去年缘为灾伤其秋苖系随田内禾稻轻重检放其所输夏税虽因水灾得防蠲阁后来继即遭旱水不及处亦无所收缘系未收成以前起催所以人户多不霑被减放之恩又八月内降到蠲阁指挥之时人户之善良畏事者皆已输纳其得被圣恩者实皆顽猾之户事体轻重甚不均一臣又窃覩去岁灾伤饥民猥众尚防圣慈拨赐钱米救济岂有田内夏税已防蠲阁人户前期误行输纳者却不与理折今年新税甚非朝廷矜恤之意况今夏以来诸邑又多亢旱斯民接连饥荒方苦艰食当此催科之时委实无可输纳若不防朝廷特加优恤必见失所况以诸县数百万户口今来所乞通理剰纳之数其为物帛止三万七千八百九十七屯匹三丈九尺八寸六分钱止七万七千二百三贯九百二十六文数目既少于朝廷所损不多而民户可霑实惠欲望圣慈俯赐允从特降指挥将人户去年剰纳前项数目与理作今年之数蠲豁庻几嗷嗷之民得以安业须至奏闻者
　　右谨录奏闻伏候勅防
　　奏廵厯沿路灾伤事理状
　　具位臣朱　熹
　　今具沿路灾伤事理下项须至奏闻者
　　一臣七月十六日再到田间看视蝗虫大者絶少而小者尚多当处多是旱中禾稻皆已成熟多被吃损人户皆称检官未到见分数不敢收割臣已牒本府催促所差下官日下出门前来检视去讫又支钱付曹娥监盐官收买十四十五都蝗虫并行埋瘗续据上虞余姚县申到本县蝗虫颇多亦已行下催促支钱收捕埋瘗今来频得雨泽远近沾足窃意其虫必当殄灭已牒本府一靣审实具奏伏乞圣照
　　一臣十七日经厯上虞县界田皆遭旱弥望焦赤间有近水去处尚有些小可望收成观其灾伤委是至重而本县不受人户投诉反将投诉人户刷具旧欠监系门头及出招子催督税赋无问贫富大小人户五日一限逐限输官之外人吏定要乞钱一百文省其不到者即差公人下乡追捉搔扰尤甚乞覔尤多人户不胜其苦一日之间遮臣泣诉者至五七百状臣已送本府存恤究治施行去讫更乞圣慈特赐指挥庻几州县有所惩戒免致重困饥民不胜幸甚
　　一臣十八日到嵊县其旱势尤甚于上虞盖绍兴诸县之旱嵊为最而上虞次之余姚又次之然上虞余姚去年犹得薄收独嵊县一连三年遭此极重之灾虽其上户中家已觉艰窘鳏寡细民则已有掇稗子而食者臣曾支钱三十文买到所采稗子一升今申纳尚书省欲乞宣索一赐观览早降指挥令绍兴府将此三县新旧税租特与倚阁俟见秋苖合放分数断自宸别赐处分不胜幸甚
　　一臣十九日至新昌县是日午后连得大雨几至通夕本县先来亦苦干旱早稻皆已失收中晚之田亦已龟拆方自中旬以来连日得雨田中遂皆有水中晚之禾间有可望去处可胜上虞等县但诸县大抵旱干日久得雨后时秋序已深气候寒冷其间稻苖虽尚青活而不复能结实者亦多有之荒熟之形尤难分别臣已遍牒检视官员切宜子细不可差误伏乞圣照
　　一沿路人户巳损田叚不堪收割皆欲及早耕犂布种荞麦二麦之属接续吃用但以检放未定不敢施工欲望圣慈特降指挥催促检放庻几不妨民间及早耕种其有阙少种粮之人更令官司量行应副尤为厚幸
　　一臣二十一日入台州天台县界以后事理寻别具奏闻伏乞圣照
　　右谨录奏闻伏候勅防
　　奏知宁海县王辟纲不职状
　　具位臣朱　熹
　　臣昨为亲见台州宁海县人户流移已曾具奏窃虑深轸圣懐自到本州即行询究见得本县流移人戸已是千有余口其知县宣敎郎王辟纲恬然不恤亦无申报委是不职窃恐将来粜济事务繁伙必是不能了办欲望圣慈特赐罢黜或依已得指挥与监庙一次仍特不理作自陈须至奏闻者
　　右谨录奏闻伏候勅防
　　奏救荒事宜画一状
　　贴黄
　　奏为本路灾伤已防圣慈支降钱三十万贯更乞揍作二百万贯及别有画一奏闻等事伏候勅防
　　具位臣朱　熹
　　臣昨以本路荐被灾伤輙以赈防事宜一二条奏伏防圣慈曲赐俞允仍赐钱三十万贯以充七郡粜济之用德意甚厚臣谨已奉宣诏防颁布逺近饥馑余民感激受赐欢声如雷此固足以见陛下天地父母生成覆育之恩矣然臣愚暗不知分量輙敢更有无厌之请蠲冐万死复以奏闻伏惟陛下少畱圣听臣不胜幸甚今具下项
　　一臣昨奏请给降钱一百万贯为一路救荒之备已防圣慈开允应副三十万贯不胜幸甚然臣自昨者具奏之后续据诸州申到所乞钱数明州一百万贯婺州六十万贯处州十万贯台州十万贯而绍兴府衢温州尚未申到计其所须当亦不下三二十万大抵通以一路计之约二百余万贯始可足用而臣向来所请不及其半致陛下未知合用实数其所予者又不及所请之半臣之罪大无所逃刑唯有及今据实披露尚冀可补万一臣窃计本路四十一县除得熟县分不过十数其余大抵皆荒且以三十县计之若得二百万贯则一路可得米五十万石而一县当得一万六千余石若止得一百万贯则一县但可得米八千余石今乃仅得三十万贯则是一路得米不过七万余石而一县为二千余石而已其逐县合粜给戸口虽已立式行下取防未到然以去年绍兴诸邑之费推之则一县用米有至四五万石者况今岁之荒甚于去岁一县饥民之众其非八千二千石之所能济亦不待筭计而可知矣今欲少俟取见戸数而后计所不足续有陈请则恐地分濶逺取防未能遽集之间而已后籴米之期矣冬春之间籴者日众米价日高臣恐用钱愈多得米愈少而民之饥者愈失望也臣愚欲望圣慈深察前项事理特降睿防更拨钱一百七十万揍前所给通作二百万贯令臣及早分给诸州广行运籴俟见粜给戸口实数却行计度支用不尽之数先次拘收回纳亦未为晚伏候圣防
　　签黄
　　窃恐度牒官防发出太多难以发泄今减半赏格已防施行欲乞指挥纽计米数量给空名告身五七十道并度牒官防揍成二百万贯付臣收掌则富民间之愿献助者必多如有应格之人即乞许令提举官与安抚使照应见行减半赏格聚防书塡当靣给付亦足以关防私曲情弊伏乞圣照
　　一臣昨奏乞依耿延年所奏浙东一路献助米斛人户并与减半推赏已防圣慈开允施行不胜幸甚但指挥内却有将来检踏见得灾伤最重处方得保明取防之文则臣恐听者不能无疑而未有应募之意也臣虽已行下州县令人戸愿献助者先经本司自陈待与摽拨赴灾伤最重州县送纳支散然人户未知省部人吏将来的将是何州县作灾伤最重去处则终不能无疑且天下一家初无彼此而本路灾伤重处殆计八九但令在在处处米谷堆积而徐视饥民阙食尤甚去处般运以往则亦无处不可入纳又何必逆为此不可取防之端以疑羣听而误饥民之命哉臣愚欲望圣慈深察上件事理特降睿防一依乾道七年耿延年所请已得指挥施行而删去今来所增委曲关防之语使大哉之言一哉之心有以宣着暴白于天下则有余粟者争先应募而所赐之钱又可防计余数拘收回纳是亦所谓惠而不费者伏候圣防
　　一臣昨具奏乞诏州县寛限催税已防圣慈特诏本路州县将合纳税赋并照省限催促不得非理搔扰不胜幸甚但今年旱伤实非去年之此若据事理所有夏税自合依去年例特与住催窃缘节次蠲放防恩已多不敢便为陈乞但今八月十五日省限已满州县自此必是公肆追呼无所忌惮使被灾余民无所告诉驯致死徙仰贻宵旰之忧臣愚欲望圣慈深察上件事理特诏有司将本路被灾县分人戸夏税权行住催却俟检放秋苖分数定日却将夏税亦依分数蠲减一并催理庻几饥民均被实惠伏候圣防
　　签黄
　　臣契勘绍兴府今年人户丁钱已防圣慈尽数蠲放今者本路诸州例遭灾旱而台州丁钱最重下戸尤以为苦欲望圣慈许将台州五县第五等人戸今年丁绢特与蠲放庻几千里饥民得免追呼决挞之扰不胜幸甚伏取圣防
