<!-- { "loadSidebar": true } -->
　　生聆其词淙潺悦耳，且味其语气，始信采苹称其评论古今，赏心甚寡之语不虚。因曰：“古人七步成诗，三年作赋，迟速固有不同。若使题颁子夜，香限铜炉，则孙绰必在门墙之外矣。”盈盈低头含笑。既而又曰：“前人评诗谓郊寒岛瘦，元轻白俗，妾谓不然！微之不乏端凝之句，郊岛亦多富丽之章！三人不具论，独为乐天一‘俗’字叫屈。历数其诗，如‘趁凉风竹绕，引睡卧观书’，如‘松影过窗眠始觉，竹风吹面醉初醒’，如‘涛声夜入伍胥庙，柳色春藏苏小家’，如‘日晚爱行深竹里，月明多上小桥头’，如‘药炉有火丹应伏，云碓无心水自春’，如‘松雨飘藤帽，江风透葛衣’，如‘晚坐松檐下，宵眠竹阁间’，如‘红袖织绫夸柿带，青旗沽酒趁梨花’，如‘无人惊处野禽下，新睡觉时幽草香’，此等妙句，美不胜收，皆风华掩映，激齿铿锵，何一是其俗处？”石生拍案叫绝曰：“历历数来，如黄莺三十二啭，一啭一快心。千古覆盆，今晚得照。香山有灵，当为吾姊下拜。何物杨汝士，漫作醉言，敢称压倒！”采苹旁立惊曰：“石相公轻言些，说得高兴，竟忘其所以了。”二人失笑。
　　采苹出户观月，看时已参横斗转，进谓盈盈曰：“河欲落，月已西，再一会儿，那虾蟆更就要催动了哩！”盈盈曰：“日渐长，夜愈促了。”生曰：“千金一刻，细语喁喁，便听他打个六更，亦复何碍？”采苹曰：“石相公只知留客，却也寡人。”生曰：“寒夜客来茶当酒。”盈盈曰：“何如良夜省陪茶？”采苹曰：“我们是陪了茶来讲话的。”生曰：“这才是主中有宾，宾中有主！”
　　盈盈起别，采苹提茶炉一同出斋。生送至竹边曰：“今后望姊姊源源而来。”采苹曰：“只要石相公不泄。”
　　第十七段　窃诗画石岫披怀　会巫阳采苹送雨
　　次日，散人到斋曰：“这几天仆因薄冗不得来陪话，先生又纳闷了。”生曰：“芳园花鸟，尽足怡人，倒也不觉岑寂。”散人见案上《水经》已辑就了一半，喜曰：“先生文机之速，真如河决下流，敬服敬服！”生曰：“勉力应命，未有不贻笑高明，但个里源头还祈指示。”
　　散人曰：“吾族自天一肇生，地六相成，开基于北方，居坎位为五行之首。尧时支流充满，靡有定向，遂泛滥中国，与民争居。迨夏后氏九河既导，三江底定，然后各循故道知所朝宗。迄今数千年，千支万派流行宇内，经络苞于苻日月出没之乡。或浪汲三千，或波回九曲，或溟漭而渺沔，或汗汗而沺沺，或上通星纪，贵近天潢，或下运洪□，力移地轴，或泉飞如雨屑，或瀑挂如云奔，或以倒峡见奇，或以停渊得趣，或敷而为惠泽，或挹而为甘霖，或挟蛟龙以同居，或产珠玑而照册，或出图而出书，或限南而限北。溯流虽异，穷源则同，要皆遇坎必止，盈科后行，而以清洁自好，喜下为性者也。”
　　生曰：“昔郭璞咏江，木华赋海，管子赞以具才，老氏称为上善。翁家世之盛啧啧人口，但不知梵书所称八功德者何属？”散人曰：“一清，二冷，三香，四柔，五甘，六净，七不噎，八除病也。此既流入沙门谱中，姑存其名，不必分其支系矣。又有蓬莱一派，其性至弱；昆仑一派，其形甚黑；独有荡泉一派，性温和，历寒暑不变，宇内不过数支。昔苏子瞻曾遍与之游，独与在骊山者称善。”生又问曰：“彭蠡洞庭，三湘七泽，皆楚产也。翁传自何派？”散人曰：“仆家世居合浦，此中特流寓耳！”
　　石生忽闻“合浦”二字，暗自惊喜，因问翁自何年溯洄至此。散人曰：“徙居此地，忽忽数十载，念及先人庐墓，屡动归心，无奈这客居溪山，深入寤寐，眼见得鬓毛如雪，不知何日是归年也！”
　　少顷，散人去，生拍掌大喜：原来合浦是他故里，盈盈不是我的，更是谁的！水翁水翁，快婿已在你眼前，须早把你这一颗爱珠交与我掌管！再玩蜡丸之诗，益信神僧之幻。自后，每当月明人静，盈盈即携采苹到园，非与生倚栏共话，即剪烛敲诗。石生欲出朗砖所赠之诗，屡恨无因，欲言又止。
　　韶光迅速，枝头少女早吹过二十四番花信。薰风拂拂，又逢荷净纳凉之时矣。一日，新雨后散步登山。采苹入园行到斋前，见生不在，悄然入室，披其帷幕，按其衾枕，神情荡漾，不能自持。忽自己啐了一声，笑道：“平时主意最拿得定，今日何故至此！”复启其匣，得生与梅、柳倡和诗并云雁、绣岭二图，蓦然惊复欣然喜。急持归与盈盈曰：“石生不在，被我窃了他匣中古董回来。”盈盈展见绣岭图，讶曰：“这图怎生落在他手？”采苹想曰：“是了，老相公说他在家曾遇见寺中和尚，这不是和尚赠他的么！”盈盈复展雁图细看，十分称赏。又见题轴三诗，虽知为赠别之作，却不甚分明。及阅梅、柳辞楼之句，始知为平康女子，暗思天下才女原来不少，觉平日襟怀，深自贬损。遂将诗与二图密藏不露。石生并不知觉。
　　一夜，盈盈晚凉新浴，衣轻绡，走细＆，持白团扇与采苹入园。时新月一痕，荷香馥郁，萤火高低，款步栏边，意极闲适。石生从山寺回来，见之曰：“适才入寺，听讲观音经，回来复睹庄严妙相，此身又如泛南海，入普陀矣！”采苹曰：“眼前少个童子。”生曰：“若蒙普渡，情愿扳依。”盈盈笑曰：“只恐洗不尽凡心，又要去寻梅问柳。”生忽惊疑。采苹连即浑以他词曰：“这几日山房如火，挥汗如雨，等不到夜凉一开青眼！”方言时有风飒然而至。生曰：“美哉此风！当与姊姊共之。”采苹曰：“此石相公之雄风耳！”盈盈又曰：“与君共者多矣。君不曾几度登楼笑晚风耶？”生异曰：“图中秘句何由得泄？”看见采苹含笑，指之曰：“是矣！是矣！我知之矣！”采苹含笑逡巡避去。
　　盈盈问：“二女之事若何？为妾言之。”生将初遇二女并二女出楼之事委曲详尽一一讲陈。盈盈曰：“松、云之义，君之情，梅、柳之志，可称三绝。今二女何在？”生曰：“一室凄清，尚同居敝里。”盈盈曰：“妾见古今所载章台儿女能谢绝脂粉，非因色衰，则以势逼。二女能退步于急流，回车于初日，诚今昔所难。”又问：“先生绣岭图从何而得？”生曰：“此图来历甚奇！去冬故园偶遇朗砖和尚，将此图赠我。这和尚相见之言藏头露尾，甚没分晓。又赠我蜡丸诗一枚，中藏诗句，奇幻难解。谁料今春辞家以来，诗中之句屡屡有验！”盈盈曰：“诗何所言？又何所验？”生曰：“不才填膺衷曲，吞之不能，吐之不敢，屡欲少宣，又恐姊姊生嗔，隐而不发。”盈盈回顾，不见采苹，乃曰：“先生有何言语，但说不妨。”生曰：“我曾将和尚相见之言一一记录，与蜡丸诗句带在身旁。今晚幸逢姊姊问及，何敢再隐？”遂取出付盈盈曰：“个中机彀请细参详。”盈盈先看所录之言，笑曰：“这是他的悉口利苏口卢，真不可解！”继观诗句，见“江帆误张，溪鸳同浴”之句，惊曰：“老阇黎好先见也。”及观至“先盟合浦人如玉”，止不住红沁莲腮，默默无语。
　　生曰：“不才虚生十九年，自叹良缘难遇，宁甘虚度青春，既得神僧诗句，私忆婚姻必落外郡，故借入秦之举遍访佳人。今幸于群山万壑之中邂逅姊姊，千里牵丝，百年订约，全仗此诗为冰上人、月中老也。”盈盈含羞无语。生曰：“自接芳容，私矜奇遇。然尚疑‘合浦’二字茫无下落。前闻翁丈之言，始识为姊姊故里，益信良缘果由天定。”盈盈看毕诗句，仍付石生。采苹潜踪听其语毕，复来前，遂捧之而去。
　　次日，采苹伺散人午睡未起，启户入园。生刚行至竹边，闻声避入林中。采苹不觉，望见房门不掩，微微喘嗽，不闻答应。来到门首张看，不见石生，复入斋头翻阅。石生突然入室曰：“宝物被劫，正苦难追。今日开关延敌，果然堕我术中！”采苹曰：“这样宝，亏你带到海龙王家里来。若是要还，改日奉璧。请开，让我出去。”生阻曰：“孤军入险，尚想全旅而还？”采苹曰：“仁义之师，不闻阻隘，快些放路！”生坚持之。
　　采苹正在被窘，忽闻散人喘嗽，二人慌张无计。采苹失色曰：“你这冤孽，如今怎了？”生将采苹推入帐中，以衾覆之。散人入斋，与生坐谈曰：“夜来雷雨初晴，今日炎蒸少退，贵处亦似此盛热否？”生曰：“荆吴相接，大约寒暑略同。”散人曰：“此时百不敢为，只堪散发槐柳间，拆荷筒，饮花露耳。”石生心慌胆怯，语若不闻。散人顾床曰：“为何这帐子不挂一挂起？”生忙应曰：“苦于驱坟不净，故尔垂着的。”散人又曰：“适读史，见汉高平城之围，白登之困，险落重瞳之手，深叹创业艰难。”生曰：“非子房计出六奇，汉之天下正未可定。”散人笑曰：“先生误矣，出六奇者，陈丞相也。”生亦哑然，曰：“适承乡梓之问，顿觉客心撩乱。”散人立起身曰：“先生不要萦愁，明日仆当棹小舟，与先生寻岩问壑，以舒怀抱。”石生致谢。散人在房中踏来踏去，惊得石生汗如雨注。
　　采绿送茶入斋，散人复坐下饮茶。取《水经》翻阅一回，谓生曰：“天气炎热，且宜暂停笔墨。”生曰：“谨领教。”啜茶毕，采绿出房，散人亦起身出门。石生同出斋前，伺其已出园门，掩户急入帐内曰：“闭杀我怀中鹞也！”采苹闷得脸若涂脂，单衣悉皆汗透，起曰：“险些不吓杀了人！”笑生曰：“好个子房六出奇计！”生曰：“这老儿好不惹厌，我心中乱作一团，那里有心答应。”采苹欲下榻，生抱持之，采苹曰：“行不得也哥哥！”生曰：“情如渴鹿，今番断断不能再释了。”
　　采苹口内无言，芳心如醉。生为解去薄罗，乳拥双莲，肌呈白雪。两情奔悦，飘飘然细雨轻云，遂同赴巫阳之会。欢娱之际，采苹星眼乜斜，敛眉撮口，娇声呃呃。石生轻怜漫惜，曲尽绸缪。欢毕，二人起坐床上，采苹取衣披好，双手障面，不胜差惭。生复搂入怀中曰：“豆蔻香含，牡丹春满，真爱杀人也。”采苹曰：“只屈你做秃头奴子！”生笑曰：“得卿如愿，何惜自髡？”
