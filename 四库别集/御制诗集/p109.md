<!-- { "loadSidebar": true } -->
　　一夜枕上凉饱眠亦清醒烟霄防晓月曙色横西岭寺钟续逺声岫柏弄余影露蛩不肯歇风蝉方欲逞素心恱淡泊胜托值虚静偏是悲秋人秋光乃先领试看碧寥天渐入寒空境
　　臯涂精舎作
　　精庐虚朗防髙槐岚翠迎人足散懐云卧天闚无不可风清月白致多佳楹间写雾波涛幻松下流泉琴筑谐是地怡神堪久托初心勤政惧微乖
　　立秋
　　斜照半川横梧飘一叶轻霁光添惨淡秋信太分眀潦水行将澈寒蝉亦已鸣甫田消息好额手待西成急雨催残暑微风逓暮寒农谈欣有庆【农政全书云立秋小雨吉又农谚云立秋日小雨即晴主无秋霖之患是日小雨即晴甚恊农占云】徃事感无端寥廓澄虚宇威纡露逺峦安排闲笔砚凖拟咏金官
　　景光传白藏徙倚向银塘拂竹风全浮荷露渐凉闲情牵素月穑事协时旸底借占风奏田功报吉祥
　　秋英
　　立秋才防日秋英已粲然纷敷不计名丁星浑欲仙金掌擎羯露玉戺霏琅烟岂论昨夜开且争今日妍花底蛩声急似怨时将迁蛩兮尔不知此景自年年
　　讨源书屋新秋
　　露湛风萧玉宇清今年秋信太分眀坐来恰喜书斋晓目极髙空静六情
　　书屋轩窓足静幽四时皆好防宜秋畴咨已罢余清兴宋玉佳词在案头
　　秋日澹懐堂
　　玉宇畅霁光松轩俯阆井山水既清佳结搆更寛整土阶每觉惭绣柱无须逞神心适可达纷营扵以屏斐然翰墨香谧尔希夷境岂惟容膝安寄懐斯良永
　　敺雀声
　　苖秀已将实敺雀声聒耳今年晴雨时结穟均累累雀利亦何妨而人犹惜此清晨至夜防哗讙殊未已因之识农艰屡丰劳倍蓰是虽疾厉音中有无邉喜
　　早桂
　　离离初见缀枝黄便觉西风满院香每惜流光如驶疾又欣莭物先【去声】秋芳摘供佛鉢宜清浄底向风旛悟幻常月夕那堪思徃度塞逰兼拟逭神伤
　　将命驾塞上行围临静安庄酹酒
　　人情叹鲜恒时运有兴歇日逺岂期然偶来怆心窟三杯未此酹两月过已忽那堪值凛秋行秋驾将发前嵗景目前变故一何卒别恨赋难穷独宿塞山月
　　郭外
　　郭外云容绿欲黄髙秋露气接烟光三时忧喜心差慰万姓饥寒愿稍偿
　　乍听千村铜雀鸣更欣十日凑新晴即今已识西成好墟市都称米价平
　　禁中新秋
　　缃云澄碧落玉律应商风问穑临豳馆乗时御法宫网轩歊气退金掌露华融乍馥螭阶蕙初飘鹤禁桐闲情咨翰墨治理溯鸿蒙所愧无为化端资大造功
　　摛堂
　　文轩搆琼苑仙柏防广宇题额縦自今考迹亦云古【御花园内殿宇率仍明旧】芸编贮万卷牙籖分四部【堂内所藏诸书朕命以经史子集四部分置】淡泊以怡情节俭斯贻祜掞毫戒丽妍守器懐神巨卑兹力沟洫无间惟称禹
　　自髙梁桥泛舟至西海即景杂咏
　　凤城北转石桥邉秋水澄可放船夹岸黍禾含宿雨飐波芦荻拂晴烟
　　闲置亭台俯渌波进舟端胜畵中过霁空如水清无滓着个西山矗逺螺
　　溪风无恙布帆凉摇曵轻舟过麦荘白露渐多霜尚早晚红犹勃水华香









　　御制诗二集卷十
　　钦定四库全书
　　御制诗二集卷十一
　　古今体八十五首【己巳四】
　　塞上行围奉
　　皇太后启驾载览西成有象即景秋晓成吟
　　七襄云物九秋清【是日七夕莭】正值朝来凑快晴频嵗廵逰奉
　　慈辇乗时搜狩发行旌千畦香扑黄云徧列嶂屏拖碧霭横邀得
　　夀康赐言笑胜常年看好西成
　　过清河
　　潦尽烟凝秋意多垂鞭轻骑过清河仲秋射猎诚云快未若沿途看好禾
　　塞外常年糓屡丰今秋应庆此间同却闻传说仍胜此未见犹然疑信中
　　示七弟及诸皇子
　　汝曹读书乆兹命随时廵讵云事嬉逰吾意良有因祖制不可忘勉继在后人汝观此稼穯勤哉劳万民汝观彼部落何以来相亲乗马汝安逸仆役殊苦辛深宫汝丰裕蔀屋多窭贫见猎可悟学射鹿应懐仁絜矩汝其蘉大防斯畧陈
　　七夕
　　今夕夫何夕无端意惘然恨曽经去嵗痛复忆前年夜静风露下天空云汉邉行宫非禁苑底事又情牵
　　黄花路
　　蓟野屡经行所爱黄花路每到似披畵向过已防句金风玉露中又复厯此防此处土防肥嘉生无不怒黍稻均有秋壶饱扵茹熈熈老若防衎衎妇与孺徃徃听衢謡初不离本务防县尽如斯资生复何虑
　　微雨
　　快晴十日值微雨霑润欣知益晚田歌舞农夫怨行路世间两美率难全
　　宻云行宫即景
　　皆树已成林行宫秋未深景光还似昔嵗月忽为今新魄飞河畔幽芳笑砌隂城钟初定夜悠尔空【去声】尘心
　　九松山
　　逺峰近岭率成童是处丸丸特鬰葱独树也知依佛地别传何乃盛花宫翠微背指横朝霭清籁徐飘下碧空渐近邉关秋果好黄云漠漠飏西风
　　月
　　快意散闲云举首见新月经秋喜倍眀嵗过何忽望轮縦未圆防已髙掲行宫夕景寂适可供清恱蛩饮露愈壮蝉入暮将咽而我爱眠迟倚吟兴无歇
　　揽胜轩
　　盘云栈道出山巅静室三间佛宇连縦目直穷千里趣置身真在大罗天【是处俗所云南天门者也】当秋野卉馡红锦过雨遥峰濯紫莲南北山川此间合古今形胜望中全
　　常山峪行宫八景
　　绿樾径
　　隔嵗未寻绿樾径当秋恰到白云间行围塞上看山好路便先教看好山
　　虚白轩
　　行宫结宇底须多据景标名便可歌虚室三间无别物到来惟见万籖罗
　　青云梯
　　嫩翠浓青杳莫分天风吹织紫绡纹自知不是安期侣足底胡然歩入云
　　枫香阪
　　仙人石室青霞封偓佺招我相陪従琥珀遗尧不曽食念兹长谢逰仙踪
　　蔚堂
　　吟句无烦求俊逸浅言亦可畅清懐翠崖有问如何荅记我今朝意甚佳
　　如是室
　　自是新秋坐清昼不殊前嵗对闲窓碧空似我澄无滓何所得来心可降
　　翠风埭
　　岩树风过翠浪翻重重罨秀入山轩未教枫色霜前紫且听溪声雨后喧
　　陵霞亭
　　峰顶有亭真翼然下临无地上空天莫云一宿堂堂过暮霭朝岚结覧全
　　山田
　　今嵗山田果倍収黄云到防畅吟眸可欣火种刀耕地也报崇墉比栉秋摇曵似闻风味美湛瀼好看露光浮赋租本薄饔飱足茅屋才言了不愁
　　滦阳别墅
　　又来别墅早秋天未启闲斋向二年草木依然成荟蔚光隂底识有推迁涛増古柏急鸣籁潦退潨流缓滙川忽忆云窓同眺防愁懐欲遣倍凄然
　　小金山作
　　迳入绿榆逺轩凭碧浪髙秋初尚浓防雨过乱鸣涛旧句题四壁重来有二毛景光不殊昔底事足牢骚云标披飒天外眺苍茫防爱登临美浑忘衣袂凉乔松风度籁野草露生香为问曺唐句逰仙第防章引水成湖靣为亭据石头畧教加防缀便可学沧洲山鸟能延客莎蛩特韵秋昔年吟啸处厯厯记清逰
　　畵梅
　　塞山絶胜大庾岭其间何独无梅花兴来防笔开生面宛见氷姿窓外斜
　　驻跸避暑山庄因成近体六韵
　　较猎临藩塞行秋驻御庄轩庭悬
　　圣日岩壑蔚
　　龙光思示诸儿法【临御以来是嵗始携诸皇子扈従】欣承
　　文母庆沿途看寳穑胜地息云骧五字吟新句千言咏旧章【旧作山庄百韵诗书扵壁间】触縁皆可乐何事转神伤
　　即景
　　洞房云馆皆依旧前嵗今朝顿不同我是逭愁来此地【近作早桂诗有塞逰兼拟逭神伤之句】翻教即景惹忧忡
　　清舒山馆
　　山馆重来启碧疏清秋景色果清舒岩风送辞纨扇林鸟衔花下玉除泉出石甘堪酌茗松依庭茂称翻书今年颇觉吟情懒扵此婆娑一起予
　　荷
　　每至山荘玩晚荷依然云锦落澄波水仙已自工图畵园客无劳艳绮罗鹿爱香风常饮涧蛩悲泻露乱鸣莎相看不忍轻搴折有恨无情韵防多
　　中元夕放灯
　　烟光露色早秋天望夕氷轮满意圆例事盂兰传梵呗便看朔塞放灯船照岩霞锦惊眠鹿贴浦云葩缀败莲千古诗人吟不尽湖山风月総无邉
　　澄霁楼
　　戸牖平临霁景防偶来登眺众峰低山中草木霑尧泽楼上云霞葆
　　御题
　　泛月
　　渐上东冈素彩鲜晚凉试泛木兰船那忘前嵗曽逰景却喜今秋初度圆赤壁移来紫塞外银河朗到白榆邉印波若悟同中异一指何妨半与全
　　锤峰落照
　　西日隐东峰天光入水底披襟松籁寒千林纷翠紫
　　山中雨景
　　山庄驻跸逢秋雨净涤余炎益晚禾行旅何曽愁且怨农夫祗觉舞而歌
　　朶云刚见吐遥峰雨不崇朝膏泽浓好待晴明咏新景万山濯出紫芙蓉
　　防经塞树声偏壮籁度山楼气忽寒却为空蒙宜縦目添衣还倚石防干
　　鹿避湿依深树立鱼喁沤傍碧荷浮金官权被山灵擅幻得新秋似杪秋
　　听瀑
　　雨后来听瀑淙淙响益繁大都得之耳惟此不为喧赴涧来鸣鹿攀林饮渇猿山中足佳趣难与俗人言
　　泉源石壁
　　奔流迅澓萦竒石上有松崖倚白云山鸟饮泉林际下带将松子落纷纷
　　雨中泛舟
　　引水为湖足放舟烟篷越可作清逰谁知塞景新宜雨不异园池旧泛秋饱挹凉风侵翰席倐看潦水涨溪流空明独对萧条境底有机心猜野鸥
　　题蒋溥写生即用其韵
　　露玉风金塞景清秋花待客发幽荣拈来迦蔕不禁笑问去嵇含无定名细朶含飔银麝艶斜枝暎水锦妆眀师承家法闲图出【溥父廷锡向曽扈　　驾塞外图山花以进是图仍旧稿也】右相丹青有后生
　　延薫山馆召大学士傅恒史贻直及内翰侍御诸臣赐膳赋诗辄成首倡
　　雨后晨清霁景开山庄相共赏灵台智仁乐在山兮水赓咏才看邹与枚岩下仙泉鸣
　　舜乐庭间温树识
　　尧培
　　旧时侍従今元老鸠杖中朝未扈来【如大学士张廷玉来保今皆以年髙在朝办理政务不扈驾来此矣】
　　登四面云山亭子
　　雨过千峰濯黛青乗凉縦目坐山亭寻常树色犹遮望到此山容无遁形
　　絶顶平临北斗齐座中惟觉万山低林禽馈客争衔果磵鹿迎人浅印泥
　　霁空寥濶早秋清邈尔拈豪畅快生底事成吟多警句会心逺防鲜凡情
　　张若澄塞山欲雨小幅
　　西岭吐云东嶂合荟兮才间复滃然従知墨戯传王洽意在空蒙作雨前
　　雨后
　　雨后泉声壮风前树态狂洗空万里碧变一畨凉谷霭凝朝润秋花散晚香向来无此景始快宿心偿
　　康熈六十一年予扈
　　皇祖驾时居于万壑松风轩之侧今嵗携诸皇子至此
　　仍以是防居之朅尔经临怃然感旧
　　占毕书斋还似旧儿时居防处【上声】诸儿越教俯仰懐恩泽用励勤修示范仪
　　偶成
　　低树以为帷髙树以为幕山鸟不惊人选枝山果落
　　即事
　　云里峰姿开锦绣风间松籁韵笙簧乍当日午微嫌热便忘清晨尚怯凉
　　野水无心东复西闲云不系髙忽低蹊花露满知蛩乐岩柏月明迟鹤栖
　　窓间坐爱峰迎靣树下闲来鹿乳儿羽客若求不老法应扵此防劚灵芝
　　波光不让琉璃净岚翠常如帷幄浮数日幽探清兴足眀朝去赏塞垣秋
　　晓行二首
　　背指云庄碧巘标轻寒微逓素秋朝两山抱谷行十里一水萦流渡廿槗常喜村墟闻犬吠不教父老讶鸡翘精蓝犹在翠微里只许钟声林外飘
