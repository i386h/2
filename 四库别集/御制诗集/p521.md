<!-- { "loadSidebar": true } -->
　　西南日落际夕霭送西山空翠虽非凉苍正耐间几曾出目覩【游万夀山率辰来午返从未乆停夕佳之趣亦不过想当然耳】惟是遣吟删亲切会陶句山庄想像间【避暑山庄亦以夕佳名楼间有于向晚经临者于渊明诗体防却为亲切】
　　乐夀堂有咏
　　取名山水趣谁识建炎同【斯堂擅山水之胜因以智乐仁夀为名后阅董其昌论帖真赜云宋髙宗书有乐夀老人之称盖其退居徳夀宫以后所取兹葺宁夀宫为将来颐飬之所堂成亦当以此名之宋髙宗人不足慕惟冀得遂初心与彼或相仿耳】因待倦勤歳移题宁夀宫为时虽尚逺所愿几【去声】无空以去观来者其期已过中【余有宿愿以即位六十年满归政为期虽觉逺然自临御至今三十九年而计则已过半矣】
　　寄澜亭
　　千顷昆明漾碧澜顿殊前此对氷观试思一向寄何处翻覆手原非二端
　　云松巢
　　山云一片白山松四时青松喜云与防云遇松为停青白故素憩賔主胥忘形其间构巢居浮邱庶相应而我何谓防宁不愧徳馨
　　瞰碧台
　　依迥为轩可号台湖光俯瞰碧漪开设如蓦忆淮南子不负循名是此来
　　邵窝
　　名因安乐取境与济源殊【康节安乐窝在河南百泉之上庚午秋巡幸豫省临憩曽有诗兹虽借用其名非仿其景也】适已非如彼及人惟勉吾山光方淡荡物意已昭苏南望知霑泽【初十至十一京城得雪三寸而云气甚浓南望尤厚知豫省雨雪必多何煟奏至果然】豫民同幸乎
　　留佳亭即景
　　向阳砌渐緑萌荄别解因生即景怀恰似春光未骀荡少留翻觉十分佳
　　水周堂
　　氷解漾新流书堂信水周伊人谁宛在胜日我因游刺渚迟蒲芷浴波喜鹜鸥掞牋吟五字偶值兴相投
　　咏官窰贯耳缾
　　泑气犹滋火气磨两傍贯耳足穿过系绳恰称奴僮负撷蘤偏供诗客哦李氏奚囊堪伯仲陆家越器未差讹如非守口拟致问把玩曽经阅几多
　　题居节诗意八景即用图中题者韵
　　春江罢钓
　　红桃緑栁霭溪烟野舫轻竿意洒然何必重儓安姓字那胜屈指数【上声】贤前
　　春山晩霁
　　翠深江上逺山眉南国春欣晚霁时髙士厜防相话处不嫌风防鬓边丝
　　谿山草阁
　　縠纨波漾草堂净【此开文肇祉题首句押环字以其出韵故不用】榕荔风翻夏五寒隔浦山髙犹不逺晴光红暎寺楼栏
　　松壑云泉
　　谡谡松风下碧空秋云欲敛尚滃蒙争衡祗有飞来瀑占得色声莫并中
　　秋江晓雨
　　呉江雨落涨平流洗不褪红枫叶秋禁得寒惟蓑笠好罟罾犹自弄扁舟
　　絶壁飞泉
　　开锦层崖螺黛纹网泉擘峡向中分坐来三友相评量寄兴因之在水云
　　寒林落照
　　溪阁诛茅朴且深日斜波影泛松隂后堂中妇供鸡黍饭罢惟应相对吟
　　山村积雪
　　近水流平逺巘髙寒村玉色锁林臯不嫌冷踏琼瑶碎办得芒鞵与布袍
　　题古陶器猊鼎
　　古于金就范今见土依模问敢致彼楚制堪缅有虞肯轻添鸽炭还觉胜猊鑪周代伯师似【西清古鉴有周伯师鼎其形似此】形疑法此夫
　　诣畅春园问
　　皇太后安因进宫即事书怀
　　顺时行庆奉
　　慈徽蒇节
　　驾言昨日归遂以晨朝问
　　温清便因春令返宫闱肃
　　禋勤学无非事客歳新年有若飞少壮此心都不觉迩来何故毎依依
　　出畅春园门由隄上至泉宗庙揽景有作
　　畅春数里逹泉宗且止传餐问路从隄上初春景何若栁丝黄处带烟浓
　　泉生新水注循涯近逺鳞塍一律皆原是自南流北去故知旧记属齐谐【万泉庄之名虽不见于日下旧闻春明梦余录而丹棱沜则互见于二书巴沟桥亦至今尚在惟所称丹棱沜之水出巴沟以逹于髙梁则同归失实盖高梁之水由玉泉发脉滙为昆明湖流为长河经髙梁而为通惠河水皆南流若万泉庄髙于巴沟巴沟又髙于棱沜其水皆北流从无涓滴向南者曩以经理泉眽因地考订始知二书所载之妄尝作万泉庄记驳正之】
　　长隄几曲似江郊减从无须拂翠旓底识今年春事早山桃枝上已含苞
　　凿湖积土遂成山山色湖光暎带间袛以灌田费经理岂縁问景事游攀
　　既无尘复不生泥隠隠遥峯列迤西记得向年得句处秣陵东郭防骢嘶
　　崇祠种柏作隂浓屏息升香致敬恭春雪略霑欠优渥更祈春雨利三农
　　挹源书屋自警
　　万泉庄侧泉宗庙傍庙书斋号挹源为学因之悟根柢观澜岂只对潺湲盈科混混江海放成性存存道义门偶有会心还自忸恐防终是托空言
　　向緑轩口号
　　嫩叶犹然未吐枝坐轩一向意依迟饶他檐额传春令已是千林向緑时
　　主善堂
　　是处顔堂额【御园亦有是名】师资触目存才闻心毎喜【禁中旧存张照书聨才闻善事心先喜句最佳兹櫽括为言】一恊意弥敦阶草春先识树禽静不喧若云亲切句即景在乾元
　　观澜亭有会
　　澜虽水面纹然而致各殊因风以成者风定澜遂无自泉淙出者其澜常自如是谓有根本观宜在此夫于文亦称澜厥源则诗书苟或尚辞藻诮同借风乎子舆引未发慿观防道枢
　　湛虚楼
　　出树髙楼见外近为湖水逺溪田鳞塍千顷秧未挿益觉湛虚名副全
　　依绿轩
　　千林叶未緑绿意岂全无庭抚撑苍柏砌看茁嫩芜春工善渲染画态有同殊拟欲文轩问所依究孰乎
　　津逮亭
　　问津忽到源观水可悟学过桥步诘曲小亭楼嶨荦占毕非我事勅几有先觉尚书六巻中师法垂昭卓艰哉未逮津顾名顔愧渥
　　辉渊榭
　　平流落石峡靓若俯深渊疑有珠怀蚌故应辉媚川小轩恰相对据榻为【去声】俄延忽讶涌千斛由来沤吐圆
　　集逺堂
　　山堂虚牖向西披近渚遥峯各献奇蓦忆集思武侯语可因逺即忽遗之
　　西直门外
　　节过例还紫禁舆经筵
　　社祭仲春初连塍宿麦苖才茁夹陌轻杨条已舒虽是雪霑防欠尔预思雨霈正殷予去年此日相衡校润溽郊原惜不如
　　过仁寺瞻礼
　　飞来舍卫国【寺中栴檀佛像康熙四年自鹫蜂寺移奉相传此像为优填王所造当周穆王辛夘年见防绍干瑞相记】灵迹孰能详如是相好在经过瞻礼常当春忍草秀不夜慧灯光设绎仁义吾尤勉未遑
　　澄性堂
　　佛楼东畔筑溪堂礼佛因兹憩坐常暖烘【去声】嫩曦半帘幕【春日向北行影上帘幕袛照其半夏至则全无矣】冻融新水满池塘鸢飞鱼跃都弗借【池小无此致】月印风吹亦足偿释氏云空孟云善澄之斯识两无妨
　　抱素书屋口号
　　逐步改观随处憩因之时复有诗酬不如书屋抱其素恒此千春与万秋
　　镜藻轩
　　波面未刺蒲波心自梳藻蒲则待新生藻斯依旧好讵蒲脆藻坚流览悟其道蒲因现水面风霜固难保藻縁潜水心氷冻所不到【叶】披镜契理趣凡物忌太表
　　湛碧亭
　　假山髙不数尺春水湛已一池俯揽浑谐静观【去声】朗吟弗杂绮思月上忖知镜印风来真见练披小徘徊便言去佳境那恒对兹
　　澹吟室口号
　　两架书斋十笏寛恰如岛瘦与郊寒澹吟底是全提处言苦易工言乐难
　　题澄观堂
　　坚氷虽解有微凌不凿轻舟未可乗何必效勤御园似【御园内监往徃以氷薄遂凿通行舟每有诗厌之而习俗率不可禁】翻欣脱俗素心凭堪循北岸原非逺略憩虚堂亦絶胜研净瓯香春醖酿观于澹处契于澄
　　镜清斋
　　氷镜盖如铜水镜如玻瓈为鉴虽云同虚实有不齐水或风吹浪氷或尘翳泥均足碍其鉴照者因致迷然尘犹可拭风则谁阻之内虚而外实体用两相宜玩象得中孚爰以示端倪
　　韵琴斋口号
　　春泉虽注力犹微恰是太音声正希我不解琴会琴理借他鼓动七弦徽
　　画峯室
　　窓纳假山峯室展真树画山假峯实立树真画譬挂至竟孰真假莫非虚拟话万事总如斯拘墟徒自隘偶向室中观豁然忘芥














　　御制诗四集巻十八
　　钦定四库全书
　　御制诗四集巻十九
　　古今体一百二十八首【甲午三】
　　细雨【二月朔日】
　　迩日军书特缱念醒眠问遍五更钟晩阴惟望雪其落中夜何期雨乃逢所惜甘膏力徐淡遂号噫气势方浓虽然未至兴农预为筹农忧每憧
　　咏汉玉飞鱼佩
　　是佩盖本为素璧因破其半玉人因材制为此佩然又不知经几百年矣辄成是咏
　　素璧本在炎刘前非蒲非谷象月圆入土血浸经千年出土跌破非昔全幸兹一半犹善完玉人因材施雕镌飞鱼作佩鼂采鲜是故何以知其然凡深刻处脂质宣平者依旧红晕殷外匡内好可按看灵鳞振甲疑跃渊棱棱鬐鬛如嘘烟朗山浪水疑信焉李唐赐袋诚小旃牧人入梦征吉言
　　题唐寅摹古画册
　　家在梅村最深处却出石墙闲独步春风昨夜送暗香遂至溪边一探趣花开固佳弗开可讵必标红及霏素介然防杖无与言世人未足知其故
　　右梅溪独探
　　倚巘筑崇台纵望穷茫忽乍见玉蟾蜍孤飞出溟渤金波十万丈髙擎广寒阙太白问已狂呉融叫未歇咨尔卓立人于谁托心窟
　　右崇台叫月
　　崖巅亭子俯长江沙渚桅竿丛系艭尚有往来挂帆者怜他名利未全降
　　右江亭帆影
　　古木乔而秀逺山淡以深踈皴难到处活脱是云林
　　右林臯秋霁
　　竖峯横岭周复遮灵根托地惟清嘉瘦篁有节益潇洒乔木无叶仍槎枒王防铁网珊瑚法是耶非耶非是耶
　　右秀木疎筠
　　随流不系舟行可止亦可一翁倚篷牕覔句凝神坐兴在水云间浣花明诏我
　　右篷覔句
　　目其泉色目斯外心其泉趣心斯里若里若外两弗居聊复倚栏听以耳伯虎别撰出竒观要亦不出三耳难峥嵘振鹭势雄健须臾归壑为平滩归壑势雄复何有试思万事如是否
　　右水轩听瀑
　　松声涛则同磵韵筑实似涛松或頼风筑磵响无止磵兮与松兮相遇随天委筑乎复涛乎浸假由人拟古鹤立枯枝无端想亦疑
　　右松涛磵筑
　　宿雨初收山带润晓云欲泮树含凉桥无客过泥糊路罾有鱼来水涨塘诗意全摹许用晦画情未异米襄阳漫嫌顿置春逰兴万顷溪田好挿秧
　　右云岚烟树
　　雪岭郁嵯峨竹桥防蹇过定谁风雅客那是利名科冩出一时兴摹来十帧多史家弆真者【见唐寅自识语】未识更如何
　　右竹桥筞蹇
　　钱陈羣故诗以志惜
　　沈去钱存势已孤徒观遗奏故人无江南忽尔失二老【沈徳潜钱陈羣皆耉年宿学凡御制诗章时命赓和壬午南巡两人同舟迎驾曽赐以诗有二老江浙之大老句徳潜故己五年今陈羣又复溘逰此后更无可与言诗之儒臣老辈矣】天子原非友匹夫防邑应成蝶醒梦香山那复鹿重扶【最喜其和赐逰香山诗鹿驯岩畔当童扶之句前嵗春驻香山陈羣奏抵家折适至即得香山适接还乡信即景尤思扶鹿人二句于折内批答随续成全什以赐并前此赐其归里诗有更期百嵗领三班语孰意竟虚所望乎】诗邮罢趂北风寄【毎有御制诗或于陈羣奏事之便检録数十篇寄令和韵今后诗邮不复得矣】郢垩怜亡为质吾
　　咏官窰防耳缾
　　秘色陶脩内沈沈火气胫无何以走耳有不闗听禅客安心定仙人彻骨青提携踏花陌逐步撷芳馨
　　刘珏织读图即用其韵
