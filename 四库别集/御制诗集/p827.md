<!-- { "loadSidebar": true } -->
　　一日欣披两处奏两方同沐一朝恩【明兴奏济南省城扵九月廿九三十日自亥至辰雨雪交加入土三寸旋据近省之齐河等县同日得雨雪二三寸又据毕沅奏豫省亦同时得雪入土二寸积厚三寸且同云四布霑被必广两省同时被泽实来牟之庆览奏为之欣慰】季秋之晦霑膏沃小暑以前应节蕃禾黍幸登报三鬴麦麰普种润平原南瞻怜彼灾余地庶可吾民气复元
　　读易
　　五十仍过廿五年防闲读易慕韦编凶和悔吝吉占少亨与利贞元统全进退存亡知守正玩辞观象佑从天夫包含广矣大矣切已一言曰体干
　　防雪【十月十八日】
　　月之十二日防雨继以霰融泽及积地刚一寸而羡是后每作隂时零【十六日复防雪】时晴见昨乃彻日云半夜飞霙片逮晨遂渐止轻风云势散情知三冬长非不可待旦将得忽失之未免惜生叹
　　和阗玉七佛偈鉢题语
　　开元【寺名】鉢匪帝青石皮日休言何所闻【苏州开元寺佛鉢皮日休诗序谓为帝青石作丁丑南巡索观则陶噐而非帝青石也】或者桑田经变海因为借布令疑黂【僧人借假充真以诳人故戊寅题伽楠木佛鉢有句云青石由来半假真】玉之胜石谁弗晓幻以为真了莫分七佛明明各为偈由来一字不曾云
　　按皮日休开元寺佛鉢诗序称为帝青石作不知何据以今观之实陶器非帝青石也盖自唐迄今千年帝青石者或矣其所在寺僧以幻为真易以陶器以博逰者之布施亦常情耳因其制古曾命良工肖以伽楠并题句今得和阗玉颇中鉢材因命重仿其式为之并成是什
　　直总督刘峩奏报得雪诗以志慰
　　三番得防雪【京师扵十月十二十六十八等日陆续得有防雪除融化外积地寸余】积少睍消多保定兹驰奏防城八寸罗【据刘峩奏保定省城先于十月十六日得雪四寸兹复扵十七八日自亥至已又续得雪四寸三日前后共得雪八寸陆续融化于麦苖深有禆益并据保定等府属五十三州县均报于十月十二三并十五六七等日各得雪自一二寸至八九寸尺余不等】慰遥仍盼近慙已却欣他咄此言尤失吾民岂异麽
　　金廷标钟馗探梅圗
　　朔风吹雪冷难当背负岩梅满意香傲得琼林簮花者可能识此状元郎
　　总督李世杰等奏报决口合龙诗以志慰
　　清涨一时黄复决民艰南望为之伤【本年七月初江淮间大雨清水黄水及运中河水同时并涨黄河北岸之李家庄等清河南岸之周家庄等隄工先后漫决以致清江及下河一帯被淹亟命该督抚妥为赈恤俾受实惠】无何清退胥填筑【嗣扵闰七月中据大学士阿桂驰抵清口防同督河诸臣履勘水势旋亦平定其碧霞宫周家荘二处已经堵闭烟墩口水势极缓李家荘水势亦缓已逐渐挂淤足资保防现在赶以次堵筑】惟是黄雄尚堵防七处早闻完五处【先是清黄并涨时周家荘碧霞宫烟墩口李家荘五孔桥并司家荘汤家荘共漫口七处嗣周家荘等五处已于秋间陆续堵合惟司家荘汤家荘二处黄水溜势湍急尚未堵筑完竣】司庄今合继汤庄【桃源之司家庄安东之汤家荘两处口门较寛水深溜急兹据李世杰等奏司家荘扵十月十三日午刻挂防堵合镶柴填土立见断流续据奏到汤家荘扵十月十六日辰时堵闭断流坝工稳固无虞兹两处要工同时幸先后合龙盖因时届冬令易扵堵筑该督等前已加恩寛免失防之处分此次决口合龙亦难以再邀议叙矣】冬时水竭幸工蒇议叙难邀厯久长
　　山东河南山西陕甘各督抚胥报得雪诗以志慰
　　山左山之右河南陕以西佳音各驰奏瑞雪率霑齐【据明兴奏山东扵九月廿九三十等日十月十三四等日济南泰安等各府州报普得雨雪二三四寸不等复扵十六十八两日省城暨近属得雪随落随消入土二三四寸不等又据勒保奏山西省平阳潞安等属先扵九月廿九日得雪兹扵十月十二日大同朔平宁武保徳等各府州禀报得雪三四寸又扵十六日省城得雪除融化外积地三寸有余又毕沅奏河南通省各府州属扵九月廿九三十及十月初一等日普得雪三四寸不等又福康安奏臯兰等县扵八月十九廿六八九三十等日已得雪寸许土膏滋润向来播种冬麦之处更极相宜各等语北省普霑雪泽滋润麦田实为欣慰惟近京尚欠霑足犹殷盼望耳】分寸虽殊泽麦麰胥润萋近京偏欠渥既慰既怦兮
　　夜雪【十月廿九日】
　　醖酿连三日【自廿七日晓雾而隂此三日间时霏细霰】鬖髿彻一宵望深因亟慰问夜达崇朝鸳瓦玉为垒虬松花作标诣
　　坛当谒拜【仲冬朔日　　圜丘大祀预日当诣　　坛齐宿适于十月廿九日午间得雪起至三十日夘刻连宵达旦势尚未止融化积地约共四五寸长至节前六出兆丰弥钦　　昊贶】钦谢惕犹饶
　　冬至
　　南郊礼成述事
　　千年日至可坐致朔旦阳回鲜值三【乾隆丙子乙未逮今丙午凡三度朔日冬至亦希逢之庆也】观象干干増夕惕迓
　　禧肃肃祀
　　郊南百王莫不
　　鸿庥荷一已偏承
　　厚泽覃爱敬兼之事
　　天父恐孤
　　明命寸衷慙
　　雪【腊月八日】
　　腊日椒园礼佛回同云傍午布恢恢过申逮酉霰先集厯丑达寅霙畅催十二鸳楼欣积玉缤纷鸡树讶开梅晓来京兆报三寸再霈益佳仍望哉
　　金廷标画髙启诗意
　　别开生靣冩青邱雪满山中月色遒髙士倚梅美人对周南章句见风流
　　复雪【腊月十二日】
　　腊雪欣逢三寸滋仍殷优渥兾
　　恩施继兹四日隂晴间【去声】时有繁霙作止披今晓漫漫方霈泽过晨细细又升曦量称三寸琼华积益善多多足不知
　　丁未春帖子
　　首春寅月节恰喜值寅时率气太簇敷天布万禧防前及策后【见月令注】象人还象牛【见论衡】莫匪勤农意青阳应律讴
　　息消弗定原常定赢缩不齐乃大齐【古法置节气以周嵗三百六十五日有竒均为二十四分每节得十五日有余名为恒气今法以周天三百六十五度有竒均为二十四分每节得十五度有余名为定气但度有赢缩日行有迟速冬至前后日行速每节常不及十五日夏至前后日行迟每节常过十五日如本年冬至至立春共计四十六日似扵十五日为一节有赢此即度缩而日行速之验然以恒气定气求之原无不齐也】用以占年丰或俭莫知终始守钦兮
　　雪【腊月二十日】
　　傍辰同布云卓午细丝棼优霈当未末干【干寒韵谓干雪也】膏入夜分讵惟益冬麦实更利春耘三白年前兆承之励敬勤
　　复雪【腊月廿八日】
　　今冬雪泽已骈填此次优霑更畅然大片小珠恣酣放配藜磅礴与联延方珪圆璧分难辨破晓达昏势欲连稠曡
　　天恩讶何遇凛盈惟益励勤防
　　除夕
　　驹影不相让丁丁玉漏消闰欣饶一月节复到今宵栢子防金鼎梅英舒绮寮五言依例饯银烛惜为挑















　　御制诗五集巻二十六
　　钦定四库全书
　　御制诗五集卷二十七
　　古今体二十五首【丁未一】
　　丁未元旦
　　五旬有二纪年始久敬益深勑念中喜爆声声鸣达曙祥曦昈昈朗升东春秋望八余三载宵旰勤民朂一躬盥潄瓣香无别冀防防惟是祝绥丰
　　元旦试笔
　　长律元朝率咏三【自甲子嵗每元旦必有试笔诗而自乙亥以后率为长律二首共元旦为三章】三元应律迓禧覃始终将逮成増惧政治敢云乆所谙昨嵗贺正罢余惕【去嵗元旦以辰弗集罢行贺正礼】新春言吉兆欣探瓯窭亦识持者狭绥屡频求不自慙
　　慈宁停贺周十载
　　层殿西瞻意不舒过隙白驹真迅尔如伤黎献每廑予古稀天子元孙两【嵗前又得一元孙女】丁未乾隆吉旦初欲去陈言犹戛戛银笺试笔又成书
　　咏和阗玉如意
　　不独赢周尺量还今尺过【按通志武王八寸为尺蔡元定云周家十寸八寸皆为尺以八寸之尺起度则八尺为寻倍寻为常恭读　　皇祖量天尺论地乏一度以周尺测騐得二百五十里而无余以今尺测騐得二百里无余是周之一尺当今尺八寸此如意以今尺量长一尺四寸余当为周尺一尺六寸余矣】制为如意器可当【去声】答君歌受禄应思德书名祝得禾指挥迓新祉与物共春和
　　陆逺嵗朝喜庆图
　　比户欣时泰登场幸嵗丰围炉聚老辈燃爆閙孩童盘里奴为木樽中友是红古梅与瘦鹤同喜迓东风
　　题和阗玉七佛鉢
　　帝青石鉢日休诗开元寺藏乆然疑【苏州开元寺佛鉢见皮日休诗序云帝青石作丁丑南巡索观则陶器而非帝青石盖时代变迁焉知不出于寺僧作伪向屡有诗辨伪】因以伽楠重肖刻佛号佛偈明镌题【开元佛鉢虽非帝青石而形制古雅回跸后命良工选伽楠香肖其制为之上刻七佛号并佛偈七佛者第一毘婆尸佛第二尸弃佛第三毘舎浮佛第四拘留孙佛第五拘那含牟尼佛第六迦叶佛第七释迦牟尼佛均一一镌题鉢上兹复以伽楠香不若玉之坚因复刻此和阗玉鉢永为供奉云】无号为空称号有有空于佛胥弗取乃今并偈各注明此义与佛差别否复因木脆玉实坚圗坚一再琢和阗岂弗愈去斯愈逺七佛无语笑辴然命加赈上年被灾之淮安扬州二府所属各州县诗以志事
　　去嵗清黄异涨逢【上年春间因前嵗久防清水甚防以致黄水倒灌朕以盈虚消长之理水势必有盛涨之虞屡经申戒加意防范嗣节次据李世杰李奉翰书麟奏报六月下旬以后连日大両如注清水黄水及运中河之水同时并涨黄河北岸之李家庄汤家庄及清河南防之周家庄五孔桥各等处隄工均有漫溢淮扬下河一带民田不免被水淹浸因即降防抚藩等亲行驰勘酌给口粮尽力抚绥不令失所一面赶集稭料分投筹办堵筑并令大学士阿桂驰往防同河臣妥办至十月望后始据奏各处漫缺分别先后办理一律合龙完竣详见昨年下河叹及志事各诗】下民昏垫被灾凶绥蠲银米弗迟刻堵筑堰堤直到冬加赈视灾轻重别【去嵗淮扬各灾地虽业经谕令该督抚加意抚绥蠲赈第念今春正赈已毕青黄不接民食未免拮据兹再加恩将淮安府属之清河桃源安东三县扬州府属之高邮宝应二州县勘明十分灾者加赈两月又淮安府属之山阳等五县扬州府属之江都等七州县并直隶海州成灾八九分者加赈一月其余淮安扬州二府属之山阳等十一州县直隶海州属之沭汤一县及江宁府属之江宁等三县五七分灾与勘不成灾之各戸口均酌借籽种口粮以资耕作俾穷黎普霑渥泽用昭敷锡春祺之至意】无遗俾逮闾阎颙十行泽并新春发赤子安能起瘠容命加赈安徽去嵗被水十五州县诗以志事
