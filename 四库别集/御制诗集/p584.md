<!-- { "loadSidebar": true } -->
　　天驱族聚鼪【时索诺木及莎罗奔兄弟并助恶之大头人丹巴沃杂尔等皆聚噶喇依官寨盖由逆酋贼党罪恶贯盈是以　　天夺其魄驱之一处以就擒也】谋借元戎洵允当力资副将共殚精【阿桂攻勦所至筹画悉合机宜诸将领亦各奋勇著绩而副将军丰升额明亮防赞大臣海兰察领队大臣奎林和隆武福康安普尔普等尤为超众】遂围噶喇依四面早恟莎罗奔众情【官军既围噶喇依索诺木束手无防莎罗奔及丹巴沃杂尔等亦皆惶惧计穷惟羣聚支吾苟延残喘耳】井底蛙徒拘坎防邱中貉罔避雷轰【官军合团以后贼众仍以鎗石支拒敷衍竞无一人他逸者先是传闻索诺木及其逆党共谋如官军围急便拟聚而自焚或用火药轰毙如逆酋等果计出于此尚不得谓之尽善及我兵奋力攻围贼仍偷生幸免因见大礟神威碉垣将圯乃羣穴地而避皆由贼众罪深恶积为覆载所难容不肯听其得逃顕戮也】脱身摇尾嗟穷党【时促浸党恶头人布笼普阿纳木等先后诣营求降　臣彭元瑞】出阱投笼哂逆兄【逆酋母姑等既降请遣人囘巢招谕索诺木乃遣其兄罔建克朋楚克先后来营皆就拘繋】防剿【日】才四十翌籍降数综二千赢【阿桂等进围益急贼势日蹙官军复防其近碉防其水道贼愈恇惧二月初四日索诺木遂率其兄弟莎罗奔甲尔瓦　沃杂尔斯丹巴及两土妇并助恶之大头人丹已沃杂尔阿木鲁绰窝斯甲尼吗噶喇克巴偕两喇嘛挈属二千余人出寨逆酋跪捧印信率众泥首乞降罪人斯得遂分拨槛解京师金川悉平自合围至此仅四十余日】生人槛是孚人挚【臣董诰】真首函非或首盛【时索诺木等与僧格桑首级俘馘同献　　上以俘字从孚人馘字从或首必如此次所献乃信而可徴详见　　御制受俘诗并诗注】
　　禋告恰邀
　　申右命　　【上以噶喇依既合围荡平在迩于二月初旬蠲吉　　躬谒　　　两陵告功】捷闻倍速置传伻【军营六百里加文报计十一日始至此次二月初四日所奏红旗于二月十二日未时逓到仅八昼夜】繖铺松叶重檐翠【臣刘墉】旗飐桃花一片赪【是日　　上祗谒　　　东陵　　回跸驻桃花寺　行宫红旗适至　　上归功　　　圣祖垂佑赋诗恭纪　　　孝陵前有松髙仅及防敷防十余丈丰茂葱蔚实　国家亿万年景运洪长之徴见御制恭谒　　　孝陵诗】　泮水芹香陈俎豆
　　【上谒　　　陵礼成后恭奉皇太后东巡告成　阙里】
　　郊台铙吹叶竽笙　　【东巡旋跸　　驻黄新庄郊劳成功将士是日所用凯歌
　　三十首皆御制】
　　受俘仗转胥依藻　　【上御午门受俘礼成即幸瀛台紫光阁凯宴　臣金士松御制】饮至筵开及荐樱百战辛勤真可悯中宵筹画那忘怦防勲锡爵遑云靳【将军阿桂封为头等诚谋英勇公副将军丰升额本袭公爵复加赏继勇名号着赏以一等子副将军明亮封一等襄勇伯参赞大臣海兰察封为一等超勇侯参赞大臣额森特赏以一等男领队大臣奎林本系公爵加赏一等男领队大臣和隆武本系子爵晋封三等果勇侯领队大臣福康安普尔普俱赏给三等男大学士于敏中赏给一等轻车都尉均世袭罔替其余将士及各项应予叙赏官员人等俱着该部从优议叙】
　　偃武脩文莫与京　　【御制受俘诗有陈仪凯宴声灵赫偃武欢腾礼乐彬之句】
　　萱戺迓厘
　　徽号晋
　　鳯楼普泽
　　诏书宏　　【上以平定两金川嵗功防上　　　皇太后徽号册寳　　躬率王公大臣等拜贺礼成御太和殿将军及成功将士谢　恩毕羣臣行庆贺礼遂　　颁诏天下】　革鸮食
　　椹齐编户【臣陆费墀】佩犊安屯恊耦耕【两金川降番解京者并于香山安插之健鋭营而促浸趱拉之地则就其逺近设镇安营令緑旗兵分驻　　特授明亮为成都将军统辖之并择番人之驯谨者董以土官编列户籍与营兵相间耕屯以资赡给凡前此不毛之壤今皆青葱徧野羣番懽欣庆幸安居乐业矣】聚米山川原
　　在幄画灰钤畧独
　　持衡胜图详绘髙张壁　　【上以诸将士百战辛勤其劳绩应与表着预　　命将军等择其地最险而功最多者分绘呈进　　诏画院绘为大图张之　紫光阁壁并令各自为图凡十六帧　　御书纪事各诗于其上合装成册亦弆阁中　臣朱珪】
　　灵纛尊蔵什袭籯【以将军等得胜灵纛合箧尊藏御制诗以纪弆之　武成殿并所获金川军器等物亦制箧收贮以志成功】
　　赞迈凌烟添济济　　【命仿西师蒇绩之例画五千功臣像于　紫光阁　　上亲洒宸翰就其事实各为之賛迥非凌烟图画所能嫓美且绘其次五十功臣　　　命词臣賛之即人数亦三倍于彼也】
　　铭超入蔡陋铮铮　　【御制告成太学碑文并勒铭美诺勒乌围噶喇依三碑　　文焕功巍照耀遐迩至　　御制文以平淮西事为比然彼乃中原节镇不过一战而克今两金川僻在徼外恃其险逺我将士夺勇宣劳身经百余战始得荡平相去奚啻霄壤彼韩愈之碑又何足仿佛万一哉】昨縁足食通夔舸【四川本属产米之区金川用兵以来所运军糈皆按时值和买督臣请停商贩以裕储胥昨冬大功将成饟米充溢　　特勅弛夔闗之禁令估舶衔尾而下既不使蜀中有壅遏之患且上年江浙偶值歉收俾通上防之米以资接济数省黎庶咸深感颂臣陆锡熊】屡为趋公
　　轸蜀氓　　【上筹办军需发库帑六千余万两丝粟不累闾阎犹　　念小民任负之劳虽其常分且吝给以雇值然究不免稍用其力是以川省缓徴蠲免之　　恩嵗凡一沛且经办军需各省百姓亦并荷　　优施稠叠亿兆无不沦肌浃髓矣】五载几经需以险【金川之役凡五年而就其间虽多阻折而事难中辍惟断乃成实仰　　睿谟之广运云】
　　万年常保泰而亨捧觞窃喜
　　宣慈惠【臣纪昀】
　　【御制】给札其母颂圣明事后追思越深惧众前今谓信难成仰防
　　昊祐鸿功蒇益励敬勤若奉盈
　　咏檀玉如意
　　木从绳可期其正玉受琢仍加以磨百事而今信如意问如意者意如何
　　题木椀
　　木椀
　　神尧赐匣蔵嵗月深见羮犹似
　　昔饮
　　泽到于今朅想
　　含饴日敢忘守器心和阗虽致贡兹乃实球琳【今和阗贡玉中椀材者颇多然以此椀较之诚如祖视儿孙矣】
　　题钱维城新韶如意图
　　绘事由来仿董祥【石渠寳笈弆董祥嵗朝图维城此帧仿其意】也成旧迹石渠蔵松枝后腊那改翠梅朶先春已报芳设曰新韶卜如意只期屡嵗锡惟穰开年言吉虽应尔可识持盈虑更长
　　咏汝窑瓷枕
　　汝州建青窑珍学柴周式柴已不可得汝尚逢一二是枕犹北宋其形肖如意色具君子徳晬面盎于背髺垦虽不无穆然以古贵今瓷设如兹脚货在所弃【瓷有惊纹斑防者谓之脚货语虽俗而切贴】贵古而贱今人情率若是【叶】然斯亦有説鲁论示其义大徳不逾闲小徳可出入【叶】色润玛瑙油象冺烟火气通灵旁孔透怡神平底置我自宵衣人几曾此安寐
　　题刘挚忠肃集六韵
　　散编裒集还全璧世久湮沦传始今【刘挚文集四十巻见于宋史艺文志及马端临经籍考世久无传本今从永乐大典各韵中裒集编缀各体具备共得文二百八十五首诗四百四十三首以原书卷目相校尚可存十之六七云】必有□神为呵防自然天地佑忠忱未尝释巻于经邃却匪空言见理深出处一身守直亮是非两字辨佥壬明陈十害邪辞辟分析二章正气森六百载余惜悃笃裕陵见摈独何心
　　咏和阗玉灯檠
　　肖是痕都式【痕都斯坦制玉极精巧回人善贾者每擕其器至叶尔羌市易向得其玉灯檠曽题以句兹用和阗玉仿为之】琢仍玉陇珵【玉陇乃和阗六城之一】承油盘一具擎蜡榦双撑继照腾金焰敷光灿玉英咸賔无逺迩慎徳缅王明
　　新正恭奉
　　皇太后幸圆明园即事成什
　　乘时行庆奉
　　慈尊撰吉良辰幸御园景渐隔年入春祉林余积雪识天恩腊严昨嵗氷犹冻【昨冬腊霙盈尺雪后气较然兹交春虽已旬余池水犹然坚沍】风靖今朝气即温【连日俱以有风而冷今早风定日暖便觉春意盎然】
　　福履康强志愉悦永承
　　膝下祝心存
　　题宜春殿
　　春园初驻永宜春又是一年景象新可识自天开造化由来与物益精神虽迟栁暗花明已是风和日丽辰借问对时何所思【去声】慙无恺泽徧吾民
　　韶景轩
　　书轩成已四十年久矣题额曰韶景向弗频莅兹偶临丗载春光付轩领喜新厌旧率人情未能免俗吾应省宣毫江砚绨几陈遂以摛词窓移影堂堂九十迅如斯有为法防谁为永
　　新赏室
　　草萌生意犹含冻梅防芳心已识和又是今年新赏处室惟顺应不知他
　　泠然阁
　　髙阁搴幔泠然左右披恰欣曦暖际已是律回时拂栁将开眼催梅乍启思春风风人防吾愿扩充之
　　畅襟楼口号
　　佳辰聊尔倚楼楹列树围墙叶未生借问畅襟何处是恰从栁眼处开明
　　若帆之阁
　　髙阁筑溪上因之号若防虽云出想像体物意不凡廼兹俯凝冻顾名称【去声】似嫌既而冁然笑拘泥诚何堪即彼藏坞舟宁弗成虚谈
　　活画舫
　　画舫氷湖上还赢真舫藏水流纵非活春意已无央雅似江南路坐看梅榦芳防心兼得趣摛句亦因香
　　丰乐轩
　　昨秋各省丰者多近始京畿达逺省况是弄田灌溉勤自宜仓箱堆积整十嵗中鲜四五遇丰则丰矣乐艰骋缱彼胼手胝足民虽亦逢稔称厚幸官租私债仍当还几曽温饱亲受领敬体
　　前题识农艰【轩额乃　　皇考御书也】惟有祈年志防永
　　咏周太公钟
　　世间器称夀者铜三代法物犹常逢一悬在簴其声洪铭曰太公作旅钟更期子孙永寳用【叶二句即钟铭语】旅训众葢编钟同不然旅店宵衣兴【叶】识其权舆慎疆封形下形上道可通古今絜矩睾思中
　　题文徴明松壑仙庐
　　神明境里谢尘缘或坐仙庐或泛船可识置身斯地者丹鑪不守也成仙
　　题宣和风字砚
　　画宗书阵两超神曽是宣和伴紫宸却想淬妃应有恨未能正务佐丝纶
　　咏汉玉谷璧
　　制本出周代名胡传汉时肉非仍好倍【肉倍好谓之璧见尔雅此虽有谷纹而肉好相等颇类环也】缺已类完为【疑经缺破玉工收小为之】玉性亷贞耳土华剥蚀之黒云重起处作雨谷含滋
　　文徴明兰竹即用其韵
　　邈矣幽人本同节久而君子不闻香衡翁寓意在齐物偏放竹边兰叶长











　　御制诗四集巻四十一
　　钦定四库全书
　　御制诗四集巻四十二
　　古今体一百四首【丁酉二】
　　阅武楼阅武因成六韵志事
