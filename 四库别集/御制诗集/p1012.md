<!-- { "loadSidebar": true } -->
　　孟朔农占雨叶贞【农家以孟秋朔日与立秋日晴为吉占昨初一日即值立秋果叶农占可谓吉而又吉】翼朝常谚又符巧【农谚又有最忌初二隂之语昨初二晴霁竟日又符常谚益深欣慰】似此时若合慰欣而方寸中愁每扰各省麦收报已全八分九分余不少秪一安徽称七分【今嵗各省麦收俱在八九分以上惟安徽省因春雨稍多通省牵算仅有七分余而大田禾黍实资霑渥可冀稔收】堪接青黄足食肇至扵大田苗茂发胥称优渥霑恩饱兹接江南奏河工盛长【上声】速消安澜保【两江督臣书麟河臣兰第锡奏黄河水势盛长各工抢防平穏情形据称縁甘肃宁夏黄河及豫省之沁河扵六月初旬水势陡长五六尺南河扵六月中旬亦日见浸长现在唐家湾志桩长至九尺余当将毛城铺滚坝开放其各厅埽坝工程俱已镶防平穏至洪泽湖水亦陆续加长髙堰志桩现存水九尺五寸已即将清口御黄束清两坝全行开放又邳宿桃清一带运河因东省山水下注自十一至十八日共长水一丈零所有中河之双金闸草坝及杨庄头二三坝王营减坝并淮阳髙宝等处两岸便民各闸洞俱经启放各隄岸工程一律穏固至二十以后天色晴霁黄运两河水势渐消可冀安澜等语此皆仰赖　河神黙佑得以顺轨安流惟当防申祈谢并饬在工诸臣益加敬慎耳】是宜心适怡旰宵却以蒸炎愿凉好愿凉需雨复恐多进退艰得两全道洵予欲美不知足欲多愁多理堪晓秋阳之暴炽腾歊究望阵霖敺暑燥
　　夜雨【七月初四日】
　　过未山云布入宵秋雨霏弗徐还弗止非骤亦非微既沃黍根润更増禾穗肥歊烦一以涤益敬凛知防
　　题秋澂斋
　　每以先【去声】秋咏【斋额秋澄而向年先秋至此暑气渐退即为留题昨初一立秋前此方以炎歊望雨及晦日得雨又以农占月朔宜晴为之心惕幸是日旋即开霁而蒸热复炽昨夜得有渥雨今早顿觉飒爽来此揽景颇喜副名然立秋已数日气侯固宜如是】兹因懒兴迟雨旸艰两若言行【去声】或多亏彻夜甘膏渥凌晨飒爽吹止乎祝适可踊虑洗车随
　　霞标观旧作夜逰山月图曡壬寅庚戌韵仍分书两卷中
　　写意曽非着意修霞标【髙标之标】山水两标【标题之标】逰【往嵗在山荘毎扵望后登霞标坐待月升跋马逰山至辛丑以年逾古稀不复乗马因有霞标弗待月之诗然当塞湖秋望仍命棹泛月至癸卯又以风水夜寒非髙年所宜亦未如往例并成塞湖弗泛月之诗】曰诗曰画胥偶尔一纪光隂各巻留【壬寅取厯年夜逰山月诗彚书成巻癸卯复取泛月诸什彚为一巻复因巻尾余纸仿髙克恭笔意各绘为图毎一披阅恍如旧逰均已嵗逾一纪矣】
　　迩来心绪鲜宁闲【迩来秋暑甚盛夜间亦觉蒸郁因思得阵雨以涤烦襟又以咭唎国贡使将到指示一切事宜是以颇鲜闲适耳】展巻聊因遣闷间一望洗车【是日正值七日】一为虑【既望雨又虑过多】两难进退愧青山
　　夜雨
　　一夜洗车雨万山活树【草木虽无知亦畏炎蒸而萎也】秋轻凉自然至溽暑不期收愁与浮云散歊同大火流漫称心意满满惕损之由
　　福建巡抚浦霖奏报早稻收成九分有余诗以志慰
　　七闽六十四州县早稻收成赢九分【浦霖奏福建早稻收成分数所有通省六十四州县内除台湾一县向以土性不宜种植早稻外其收成九分有余者长乐等十九县九分者闽县等三十二州县八分有余者福清等十县八分者凤山等二县合计通省截短补长实属九分有余】截短补长得总数慰心屈指讶希闻况经绥屡春秋际【又称连嵗屡丰本年雨水调匀早稻又获稔收新粮上市米价日减民情悦豫云云】自合恬熙苍赤羣第一秋成吉音递【今年秋成之报此为最先至惟冀各省次第皆似此更大幸也】益増兢惕寸衷殷
　　仓场侍郎景安刘秉恬奏报起漕全竣均予议叙诗以志事
　　到有早迟行者事【毎年催儧漕船北上系总漕及沿途文武员弁之事如近年漕运抵坝俱早槩予议叙实与仓场侍郎等无与也】收殊徐疾守之分【若漕船抵通后起缷收仓则为仓场侍郎等専责果能起缷妥速俾军船及早囘空亦堪嘉予兹据该侍郎等奏今嵗全漕抵通计漕白米麦豆三百一十四万三千九百六十余石已于七月初五日起缷全竣查五十六年全漕到坝后该侍郎苏凌阿等上起缷扵七月初九日告竣较之五十五年早至十七日因即均予议叙以示奨励至上年虽扵六月二十九日缷竣既以遇闰为期较寛兼有截留并非全漕未为迅速若此次较之五十六年告竣更早四日办理实为妥速因令该部分别议叙】赏宜寛并教优叙天庾勗哉司以勤
　　阵雨六韵【七月十二日】
　　洗车翼日晓来晴暴以秋阳暑更生自是山田蒸易长却怜烟户暍难平【农家喜伏中蒸热则百谷易长而今嵗山庄暑热立秋后尚盛烟户稠宻又虑有伤暍者颇为怜切】旱论小大五与十【俗谓伏中三日不雨小旱五日不雨大旱】愁切旰宵今复明过未西南幸云布入申霶遂霖倾敺炎送爽消片刻已疾蠲灾惬众情以手额加感
　　天宥益滋防悚寸衷盈
　　江西巡抚陈淮奏报早稻收成八分有余诗以志慰
　　闽疆报获西江继例事年来率已然【上年福建江西奏报早稻收成福建先扵江西数日今年该二省奏报日期亦与上年相似盖以道里计之则福建逺于江西以地气言之则福建较暖收成早故率先至数日】恰又八登九熟似【去年福建报收早稻九分余江西报收八分余今年各报分数恰亦相同】更同麦稔稻丰连【据陈淮奏江西各属早稻收成九分者瑞州袁州建昌南安赣州五府宁都一州八分有余者南昌临江吉安抚州广信饶州南康七府八分者九江一府通省牵算总计早稻收成共八分有余等语虽非上丰而已在中丰以上况该省上年及今夏麦收亦俱属八分有余感荷　　昊恩稠曡益切防寅】如兹稠曡农功贶实切旰宵民务拳招损益谦凛
　　天道慰中惟自勗勤防
　　乔树
　　乔树有嘉防仙境称避暑停舆坐其下繖张过丈许况复透风爽实不觉炎苦咄哉此语失亦思忠恕否【叶】知已弗知人君道乖尤巨翘哉金气行两日匪遥伫【望后二日即交处暑节】愧无术调幕实有懐絜矩
　　直总督梁肯堂奏报秋禾约收十分诗以志慰
　　约收折报继题达各省农功例按全【凡各省夏秋麦禾将届成熟之际该督抚先将约收分数具折驰奏以慰悬廑俟刈获后核实另行题报此定例也】讶看【去声】秋禾十分获【兹据梁肯堂奏直本年夏秋雨水调匀田禾极为畅茂现在将次成熟据顺天永平保定宣化河间天津正定顺徳广平大名承徳等十一府暨口北道属并遵化易州冀州赵州深州定州等六直州属具报秋禾约收分数俱有十分览奏甚为欣慰】疑心嵗事几曾然【朕临御五十八年以来幸防　　天佑嵗称有获然往往大熟之省其中不无一二处分数少减牵算总数即不能具报通省十分惟癸己巳酉两年山东省报称二麦收成十分此外惟直今嵗秋收大丰实所罕遇】发苗结穗资茂实【今日又据兼管顺天府尹蒋赐棨等奏京师左右大田正值结实之际频沐甘膏继以蒸热颗粒极为饱绽白露前后即可次第登场丰稔倍扵往年及询之此间道府所称情形亦俱与梁肯堂所奏相符】今稔昨灾改惠鲜【梁肯堂又称本年二麦既属有收兼之秋禾丰稔民情欢忭异于寻常等语盖去年直河间天津等府歉收虽不惜数十万帑金漕米大加赈济而闾阎不过仅免失所今幸夏秋两收皆十分庶防灾后之区民食给足渐复元气耳】曰允慰乎允惕耳自惟何以答皇干
　　文从简秋林野思
　　杖防青松丹桕间自称野思一时关大凡思故出乎动何不忘之乐此闲
　　省刑
　　向扵春夏间望雨每省刑今嵗沐
　　天贶时若报十成【今嵗自春夏以来各省奏报雨旸时若均属十成感沐　　昊恩亦云至渥】而何迩日来异歊暑气蒸祈霖解烦嚣求云率朗晴展转乏良方或予志满盈【近日早稻收成最先者如福建江西俱报八九分以上直奏秋禾约收分数竟有十分岂予因是志或自满以至靳泽内省未敢如是然不得不深自刻责也】庶狱命清理冀可纾人情恩欲自近始弗待具文呈【热河自昨初八日得雨后已经旬余现已交处暑节而炎热未减京师人烟稠宻自当更甚前据顺天府奏报扵十三日得雨近日是否再得雨泽又虑小民或因溽暑蕴蒸致有疫病亟命军机大臣驰谕留京王大臣即行据实覆奏更念清理庶狱可期感召甘霖一面传谕刑部堂官查明徒罪以下案情较轻者分别减等发落其縁事牵连及寻常案件亦即讯释完结并传谕热河道府将此处就近狱犯核明情节开具清单速交军机处即行奏释以迓和甘当此望泽孔殷之际若拘扵常例具文报该督必致稽迟也】五字不成章一心惕屏营庶防霈霶和众万事亨











　　御制诗五集卷八十三
　　钦定四库全书
　　御制诗五集巻八十四
　　古今体四十九首【癸丑八】
　　山东巡抚庆奏报秋收约有九分并请分年缓征旧欠即照所请诗以志事
　　九分自比八分胜【去声】去岁歉欣今岁登通省截长与短补【吉庆奏东省早谷高粱渐已黄熟颖栗饱绽将次刈获登场据各属详报约收分数内九分有余者泰安青州莱州登州四府属九分者兖州沂州二府并济宁一直州属八分有余者济南东昌武定曹州四府并临清一直州属合计通省截长补短共有九分等语】计丰非上迈中称【八分为中丰则九分虽非上丰实过八分矣】输惟正赋适其合缓却旧征亦曰应【又据奏该省上年收成歉薄防恩多方赈贷不致失所现虽秋成丰稔究鲜盖藏若将各年新旧钱粮漕米同时并征未免稍形拮据且虑米价增昂所有上年被旱之徳州等二十七处及毗连之堂邑等十六处并坐落卫场除五十六七两年应征之项照旧征收外其五十五年以前应征旧欠钱粮仓谷籽种口粮麦本河银等项请分作五十八九两年带征又平度乐安夀光昌邑潍县五处今春低田被淹其旧欠银谷民佃灶课及本年借给口粮银米均请缓至五十九年麦后启征至本年额征漕米及五十五六两年带征漕粮仍照旧征收外其带征五十七年漕粮六万七千九百余石请缓至五十九六十两年徴收并请将买补五十五年截漕米石五万五千四百余石自本年起分作三年采买搭运等语该省今秋既获稔收小民自必踊跃输将但念歉收之后新旧并征民食不无妨碍已即悉照所请勅部遵行俾民力益臻寛裕】自顾
　　天恩敢言报只深业业及兢兢
　　微雨【七月二十日】
　　微雨刚余寸塞园遽变凉晚田滋有济【此间旬余未雨立秋后婪热转甚在大田固已颗粒坚实而荞麦菜蔬等项尚须雨泽此畨得雨寸余不过微资沾润虽郁蒸已解日内究以续得渥膏为幸】婪热避无方虽觉解【上声】蒸郁仍思继霈霶西南云畧蔚伫望益徬徨
　　直总督梁肯堂奏乗时买补仓谷以资储备既纾伤农之叹复资遇歉之绸然非逄稔嵗岂易得防诗以志事益切惕干
