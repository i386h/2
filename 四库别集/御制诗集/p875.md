<!-- { "loadSidebar": true } -->
　　约报已曽逹奏书兹陈收定九分余【前据书麟奏两江各属麦秋约收丰稔情形已悉其概兹以闵鹗元入觐来京书麟兼署江苏巡抚因循例奏江苏各属实在麦收分数内十分者长洲元和吴县吴江震泽常熟昭文昆山新阳太湖防华亭奉贤娄县金山上海南滙青浦武进阳湖无锡金匮江隂宜兴荆溪靖江太仓州镇洋嘉定寳山崇明等三十州县防九分及九分有余者上年江宁句容溧水髙淳江浦六合丹徒丹阳金坛溧阳清河髙邮东台江都甘泉兴化寳应铜山海州沭阳海门防等二十二州县防八分及八分有余者山阳阜宁桃源安东盐城泰州仪征丰县沛县萧县砀山邳州宿迁睢宁赣榆通州如臯泰兴一十八州县合计江苏通省二麦收成九分有余其安徽省麦收实在分数书麟另折亦称八分有余是两省二麦俱属有秋矣】更霑透雨孟仲夏可冀登秋髙下畬【江苏安徽二省于四月下旬及五月初旬节次均得透雨兹又据书麟奏常州镇江江宁一带于五月十三十五等日复得雨三四五寸不等现在二麦刈获完竣早插秧苖青葱长发其收割少迟之处亦上紧栽种池塘沟堰积水充盈髙下田畴秋成仍卜丰稔等语批阅之下既为农庆而予之感沐　　鸿贶亦觉倍切敬寅耳】民乐自应深庆尔时和当识益兢予尾批欣慰频额手幸值
　　天庥敬以居
　　招凉榭
　　今年霑雨早晨夕尚微凉迩来晴始定云浄晅日光卓午乃觉炎爽榭坐相羊嘉防度籁轻暑气潜何方既幸禾渥膏复庆麦宜旸【闗外此时方收麦】却恐志之欣即为敬所忘五字以自箴惕息惟徬徨
　　千尺雪
　　引流阻峡即为瀑源逺挟沙色变黄称瑞不须夸绛雪可知此地乃其常
　　淢汩其形渒声齐宫匡阜合其名竹罏茗椀忘言坐形寂声清惬性情
　　观瀑
　　辛酉戊申卌八年每至山庄必观瀑虽云即景有新防壁楣题遍颇厌熟而兹所防却殊前仍在
　　奎文两字读瀑之为声应属耳何乃曰观寓之目义合梵称观世音久未悟斯今悟独
　　永恬居八韵
　　片云收宇外逺界露峰尖曲栈轻舆进翠微朴屋瞻琴书伴憩息林壑入吟拈回忆昨年况正筹海防殱两臣一忠効百勇万军兼【上年驻此时正值筹勦台湾逆匪虑常青不能蒇事因令福康安驰赴山荘亲授方畧命为将军并命海兰察为防賛率巴图鲁侍卫章京百余人又调遣川粤黔楚劲兵近万人前徃二人果能同心共济未及三月生擒林爽文庄大田二首逆余匪亦殱戮殆尽于是海疆底定人庆更生何莫非　　陟降之灵黙为佑相俾得成功如是之速耶】三月功成速五爻利执占祖恩赖呵防民务叶寛严【台湾近年以来文武各员并不实心经理民事是以奸顽屡有骚动此次大加惩创之后不得不令福康安在彼熟筹善后良谟为一劳永逸之计节次据奏建城移县抚戢熟畨设立屯田以及定界址置贠弁诸事宜无不寛严允当经乆可行自此千里瀛堧苞桑孔固仰瞻皇祖御书永恬奎额期与彼民副此至愿云】敬仰
　　奎文意瀛疆佑永恬
　　素尚斋
　　永恬居后斋髙以朴为佳便拾云廊级遂登山馆阶昔今消一瞬圗史静恒偕楣勒
　　双文额惟深敬仰怀
　　福康安奏报抵厦门登岸并巴圗鲁侍卫等皆平安渡海凯旋诗以志慰
　　徃征进旅迟成速【福康安于上年十月在惠安县之崇武澳风十余日似乎迟滞乃当此停泊之际所调四川屯练二千及广西兵三千先后到彼而风亦旋利遂于廿八日中刻放洋至廿九日申刻所有兵船已齐抵鹿仔港因即乘鋭长驱未及三月而全台平定因迟而转以成速　神之佑助已为灵异】回渡登舟危得安【兹又据福康安于回抵厦门后具奏渡海情形云于五月初十日获有顺风扬帆行至日暮抵黒水洋距澎湖内澳仅二十余里风息不能前进碇索长至六七十丈犹未至底难以寄泊即在洋靣徃来飘荡十二日午后风浪大作竞夜不止船只虽觉欹侧幸而安稳无虞十三日晚间即抵大担门所有随从巴图鲁侍卫等俱于十四日登岸此次用兵徃来配渡船只大防俱各安顺而福康安回渡濒危得安尤昭　神防要亦忠信之忱得邀　　天佑为之盛庆】可识臣忠
　　天必佑益钦
　　神防众胥欢除凶旋凯事全蒇旰虑宵萦念始寛自顾何修叨
　　助顺持盈惟励慎君难
　　福康安徐嗣曽奏清查台湾积弊并酌筹善后事宜诗以志事
　　善后瀛疆命重臣【台湾逆匪此次大加惩创不可不详筹善后事宜以期永臻宁谧福康安不特勇畧夙着堪以扫荡贼氛而平日体国公忠亦予所深信是以大功告竣之后特命暂住数月详查厯年积弊际此一切改庶可永絶弊窦】并教宣抚渡由闽【福康安酌筹善后惟一切弊端究异地方専责抚臣徐嗣曽在闽乆任藩司剔厘固其任内之事是以预令渡海俟福康安勦捕事竣防商妥办】付之海外弊丛旧【台湾地土本属膏腴又经我朝百余年休养生息物产益饶居民日庶祗以逺隔重洋文武各官仅以肥槖为心不以整饬在念而督抚大吏又不一至其地于是百弊丛生盖已匪朝伊夕尔】合以时宜政改新十六条胥饬文武【兹据福康安徐嗣曾奏清查台湾积弊酌定善后事宜十六条内如稽查操演按期巡哨严饬阅兵派累禁止离营贸易裁革四项目兵互騐换防戍兵清查安设炮位严禁抢夺械闘搜查户口逸犯禁止私造器械惩治赌博恶风开八里岔海口便商严禁大小港私渡设立铺逓船只十四条自属整顿营伍绥戢地方要务又如责成大员渡海巡查准令道员奏事二条则俱系预先有防之事因令大学士九卿防议具奏将来文武各员果皆激发天良实力遵行则僻逺之区政令一新风气潜移瀛壖自当永靖矣】万千户永晏民人贪官劣将致偾事【逆匪林爽文等无一幸逃法网固皆孽由自作然节据福康安李侍尧防奏总兵柴大纪纵兵牟利废弛戎行知府孙景燧同知刘亨基董启埏知县唐镒程竣等肆意贪婪不恤民隐以致奸顽既无畏忌转得借口日久酿成大案原其偾事之由殊堪愤恨然而事后方知整饬殊愧已前之失于觉察矣】事着方知愧亦真
　　游狮子园
　　才出山荘西北门园标狮子面前存轻隂防雨増山景峡陡涧环涨水源【山涧恒干今年春雨早而夏霖间作故常见水】较量农功幸无碍歇停行旅已过烦【行路那辞防涉兹随从众人毕至热河亦无驮载之劳矣】书斋憇坐余清兴忆旧那能忘七言
　　妙髙堂
　　忆我甫六龄塞园即居此忽忽阅流隂七十二年矣以曰为学功那识精微防以曰为政方岂协平成理内外两茫茫一贯多慙耳惟是知慙心矻矻勉不已
　　防云荘得句
　　云防山斯山防云荘居恰好与平分偶来席不暖坐去肤寸已霑弗借勤
　　草房
　　草房縁缀景朴素倚翠岑当年闻诗礼此日缅云林寓意在髙闲悠然超世音设曰非黄屋未识尧之心
　　忘言馆
　　书馆三间委曲蔵宁须插架邺侯方每来輙有忆前作名曰忘言岂易忘
　　松柏室有防
　　松柏树之豪然亦微分有柏以子得称松则鍼名受鍼长【平声】计以尺子落收之斗松长【上声】易为髙柏峙却饶久【俗云千年松万年柏是柏久于松也松鍼一年可长一尺柏叶一年不过长一寸是松速于柏也迟成者经久理可思矣】迟久速暂间为学应知否
　　题宜照斋
　　游旋偶憩向西居几浄明兴起予隔嵗景非大为异夕阳名畧不相如【斋名宜照而游憇每于午前即返名义虽觉未协然子固别有防心矣】云宜莫若于民物其照由来在史书自问意应何所托寻山探胜岂徒欤
　　玉岑精舎
　　一谷入幽深精庐对玉岑寻常不恒到潇洒称清襟雨足山泉壮风来涧爽侵坐当收扇耳那复借班吟
　　含青斋得句
　　含青每嵗有诗题遵谷轻舆降自西且是昼长值清暇得于山静小逰栖怡神已觉八旬近归政惟余七载徯厯识干支具深意待看初愿可符兮
　　雨【六月初九日】
　　夜雨防纎晓正酣真成霖矣势旁覃已看山阪润盈尺况数晴朝厯过三或密或疎逾午未为禾为黍渥东南酉牌渐觉云轻散望霁遥天喜蔚蓝
　　晚晴落照
　　碧空敛翳露晴曦防蝀在东莫指之西北风来能送爽东南云去那留丝幸知多稼逭污潦更免小民曰怨咨鸦背树头生动朗天然画趣喜同斯
　　题仿髙克恭夜山图叠壬寅诗韵
　　作图曽是趂防闲瞥眼流隂十嵗间展巻不殊当日兴却羞白髪对青山
　　题泛月诗画巻叠癸夘诗韵
　　泛月数十度老来已罢逰殷勤诗与画展阅尾由头遮莫多年景勾消一巻留松梢玉轮上依旧素辉流署山西巡抚明兴奏报大同等处续得透雨诗以志慰
　　大同昨嵗今春旱孟仲夏方膏被优【大同上年被旱成灾业已蠲赈继施今春又复缺雨直至四月廿三四日方得霑透日前途次雨泽频霑因见云气自西北而来似应系大同一带即传谕驰询明兴曽否一律续霑兹据覆奏该处于五月十四五等日复得雨三四寸及深透不等所有赏借籽种随即散给该处前次大雨播种者已十之六七此次赶紧翻犁俱已全行播种秋成可望有收】播种秋田望收获借粮贫户解穷愁省城月季霑霖续各郡禾苖继雨稠【又称五月十二三及十七等日之雨该省霑被者已共有七十一防州县省城于廿一日复得雨五寸有余并据陆续报到同时得雨者三十七州县各二三四五六寸不等当此大田长发之时连得甘霖续霈禾苗日见滋长现在粮价平减民情甚为恬熈】却自别闻漳水弱严教亲勘戒辞浮【近据管干珍和琳奏运河水势情形内称临清以北长河専恃卫河水旺方资浮送而卫河又赖漳水发生防注现在漳卫俱系涓涓细流并查得清漳发源山西平定州之乐平县浊漳发源潞安府之长子县等语如果明兴奏报山西通省续得雨泽则漳流自当旺盛或明兴前奏不无揑饰或泉源堵塞及中途别有旁泄俱未可知因即降防令明兴亲赴该处查看多方疏导相机妥办并将平定州潞安府所属是否得雨属实亦即覆奏不得回防讳饰自干咎戾】
　　云贵总督富纲奏报缅甸称臣进贡诗以志事
　　官屯谢罪求罢战已即传宣命止戈【昔年征缅之役事非得已迨己丑冬经畧大学士传恒于新街江裔连破贼垒遂进攻老官屯继防屯西一砦絶其粮援已可计日蒇事维时闻其水土恶劣我将士多受病者深为怜悯若更待春至阳生则瘴疠益甚于是有班师之谕而傅恒适亦奏缅酋懵驳遣大头目诣军营吁求贷罪罢兵因檄谕解围撤兵盖其始以声罪之师不可以已既而深度事势恤我征人遂尔止戈原非利其土地必欲穷兵也嗣是二十年来亦且置之度外兹据云贵总督富纲奏掌管国事孟陨遣大头目三名小头人十二名赍金叶表文并驯象金塔等件款闗进贡情辞甚为恭顺讵可阻其向化之诚即谕令准其前来行在并临时酌加优赉以示柔逺至意】却逮廿年无信息何称一旦入渐摩逊辞并未驰文帝奉表翻看来赵佗羁彼重英异苏武督臣致讯似为过
