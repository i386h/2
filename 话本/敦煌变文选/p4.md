<!-- { "loadSidebar": true } -->
    即发天兵讨代梁帝。梁王闻吴军欲至，遂杀牛千头，烹羊万口，饮食堆如山岳，列在路边，怅设铺施。吴军即至，梁王肘行膝步，拜谢子胥：伏原宽恩，乞存活路。今闻将军伐楚，臣等喜贺不胜，遥助快哉，深加踊跃。子胥报曰：我缘急事，不能设计相留，怀恨于君，故来相伐。子胥见酒食列在城南，乃问梁王，梁王启大将军曰：此酒食可供将军兵事。子胥既见此言，即令兵众饱食。兵事食讫。其兵吃食饱足，精神踊跃，启子胥言曰：得他一食，惭人一色，得他两食，谢他不足。兵将咸言：大将军，此语快哉！莫伐梁王。子胥心口思量：我有冤雠，端心相灭，因他得活，岂得孤恩。乃舍梁王之罪，语以进发。
    乃收天兵，行至颍水河傍，仰面向天叹而言曰：我昔逃逝至此，遂从妇子求餐，其女亦不相违，抱石投河而死，今日更无馀物报女子之恩。一依生存之言，遂取百金投颍水。子胥祭曰：
    我昔逃逝入南吴，在路相逢从乞食。
    惭君与我一中餐，抱石投河而命极。
    自从分别岁年多，朝朝暮暮长相忆。
    念君神识逐波涛，游魂散漫随荆棘。
    语已含啼而启告；冥灵幸原知怀抱。
    即能贞质透河亡，黄泉能莫生嗟茕。
    幽冥路隔不相知，生死由来各异道。
    更无馀物奉于君，唯取百金相殡报。
    子胥祭祀讫，回兵行至阿姊家，捉得两个外甥子安子永，兀其头，截其耳，打却前头双板齿。我昔逃逝从乞食，捉我欲送楚平王。今日雠之，原汝永为奴仆。
    天有限，不可久停，马乃击电奔星，行至子胥妻舍。拟迎妇归吴国，遂即叩门而唤。其妻掩闭门庭，隔墙遥37，不相容内。子胥报屯曰：吾昔遭楚难，块君出应逢迎，今乃雠楚，回军相见，望同往日，何为闭门相却，不睹容光？为当别有他情，何为耻胥不受？自兹隔别，每念君恩，贺不轻，故来谘屈。妻答曰：君乃昔遭楚难，行路相过，叩门面睹，此乃知君屈厄，妾乃悬响相仍，君乃拒讳不承，妾亦无能苦死。夫妻义重，望君结同生。君乃先辱不轻，妾即后嫌不受。贫贱不相顾盼，富贵何假提携！不贪宠禄荣华，原君知儿怀抱。子胥乃承死罪，隔门拜谢叩头。其妻既见殷勤，遂乃开门纳受。恩爱还同昔曰，相命即归。
    子胥告令二军，单行引队。今既天下清太，日月贞明，玉鞭齐打金鞍，乃为歌曰：
    我天兵兮不可对，寒平川兮千万队，
    一扫万里绝尘埃，征讨楚军如凡碎。
    大丈夫儿天道通，提戈骤甲远从戎，
    战卒骁勇如虎豹，铁骑生宁真似龙。
    布阵铺云垂曳地，神旌集鹤发陵空，
    横行天下无对当，将知万国总还同。
    乐兮乐兮今日乐，欢兮欢兮今日欢，
    金鞭打节齐声和，寻途遂乃人吴中。
    征马合合杂杂，隐隐琪琪，铁马提撕，大宫浩汗。长松青翠，短草黄禾，玉响清冷，金鞍38锡。日夜登其长路，旬月即到吴中。吴王闻子胥得胜，遂即从骑迎不。子胥见吴王迎来，下马拜谢吴王，高声唱言起居曰：遇臣自别龙颜后，匪懈之心中不忘。臣蒙王借兵伐楚，兵众与臣，共同一心。统领无乘，驱驰合契。兵至河北，营在楚南，平王不幸身亡，立太子昭子知其军国。闻臣兵至，出敌相交。臣遣骁兵褐后，猛将冲前，一向摩灭楚军，人马重重相压。横尸遍野，血染山川。由如鹘打鹅，状若豹征狐菟。欲捧昆仑之卵，何得不摧；执炎炬以39毛，如何不尽？昭王见兵退散，遂即奔走入城藏；臣乃从后奔驰，遂即城中擒获。臣已结恨尤深，即斩昭王百段。平王枯骨，剑斩血流。臣见此伤，雠心得止。吴之战士，并总平安；煞楚兵夫，横尸遍野。王之势力，得惬雠心。块贺大王，仰天无尽。不失一兵一马，衣甲具全，中有骁勇之夫，原王酬功给效。吴王曰：腾自别卿之后，恋念不离心怀。虑恐楚卒人心，侠雠之心不达。天道相助，得已灭楚归吴；所有功动，朕自忧加处分。子胥随帝部卒入城，检纳干戈，酬功给效。中有先锋猛将，赏绯各赐金鱼；执毒旌兵，皆占班位；自馀战卒，各悉酬柱国之动。一时舞呵呵，咸言君王有感。吴王见子胥有大人之相，遂立子胥为国大相。
    后乃越王勾践与兵动众来伐吴军。越国贤臣范蠡谏越王曰：吴国贤臣仵子胥，上知天文，下知地里，文经武律，以立其身。相貌希奇，精神挺特。。吴国大相，国之垓首。王今伐吴，定知自损。越王言：我计策以成，不可中途而罢。遂乃与兵动众，往伐吴军。其吴王，越兵来伐，遂遣国相仵子胥将兵往伐。子胥领兵共越兵交战，杀越兵夫，横尸遍野，血流漂杵。越王见兵被杀，遂共范蠡捉西会稽山避难。越王共范蠡向仵相边进言曰：吾见国相为父报雠，遂来相看，无有往伐之意。子胥闻此言：我不缘贤臣范蠡之言，越王合国死矣。其越王追兵还国。后乃吴王致疾临死之时，付属太子夫差：汝后安国治人，一取国相子胥之语。吴王死后，夫差太子为吴王。
    尔时吴王夜梦见殿上有神光，，宰彼曰：梦见殿上神光者富禄盛，城头郁郁枪枪，三梦见城门交兵斗战，四梦见血流东南。吴王即遣宰彼解梦，宰彼曰：梦见殿上神光者禄盛，城头郁郁枪枪露如霜；南壁下匣北壁匡，王寿命长；城门交兵者，王手备缠绵；血流东南行者越军亡。吴王即遣子胥解楚。其子胥上知天文，下知地理，中知人情，文经武律，一切鬼神，悉皆通变。吴王即遣解梦，子胥曰：臣解此梦，是大不祥。王若用宰彼此言，吴国定知除丧。王曰：何为？子胥直词解梦：王梦见殿上神光者有大人至；城头郁郁苍苍者荆棘备；南壁下有匣北壁下有匡王失位；城门交兵战者越军至；血流东南者尸遍地，王军国灭，都缘宰彼之言。吴王闻子胥此语，振睛努目，拍陛大嗔：老臣监监，匈咒我国。子胥解梦了，见吴王嗔之，遂从殿上褰衣而下。吴王问子胥曰：卿何褰衣而下？子胥曰：五殿上荆棘生，刺臣脚，是以褰衣而下殿。王赐子胥烛玉之剑，令遣自死。子胥得王之剑，报诸百官等：我死之后，割取我头，悬安城东门上，我当看越军不伐吴国者哉！
    煞子胥了，越从吴贷粟四百万石，吴王遂与越王粟，依数分付其粟。将后，越王蒸粟还吴，乃作书报吴王曰：此粟甚好，五可遣百姓种之。其粟还吴被蒸，入土并皆不生。百姓失业，一年少乏，饥虚五载。越王即共范蠡平章：吴国安化治人，多取宰彼之言，共卿作何方计，可伐吴；军？范蠡启王曰：吴王贤臣仵子胥，吴王令遣自死。屋无强梁，必当颓毁；墙无好土，不久即崩；国无忠臣，如何不怀？今有佞臣宰彼，可以货求必得。王曰：将何物货求？范蠡启言曰：宰彼好之金宝，好之美女，得此物必是开路，更无疑虑。越王闻蠡此语，即遣使人丽水取之黄，荆山求之白玉，东海采之明珠，南国娉之美女。越王取得此物，即差勇猛之人，往向吴国，赠与宰彼。彼见此物，美女轻盈，明珠昭灼，黄焕烂，白玉无瑕。越赠宰彼，彼乃欢忻受纳。王见此佞臣受货求之，又问范蠡曰：吴王煞仵子胥之时，吴国不熟二年，百姓乏少饥虑，经今五载。越王唤范蠡问曰：寡人今欲伐吴国，其事如何？范蠡启言王曰：王今伐吴，正是其时。越王即将兵动众四十万人，行至中路，恐兵仕不刘，路逢一怒蜗，在道努鸣，下马抱之。左右问曰：王缘何事，抱此怒蜗？王答：我一生爱勇猛之人，此怒蜗在道努鸣，遂下马抱之马抱之。兵众各自平章：平见怒蜗，犹自下马抱之；我等亦须努力，身强力健，王见我等，还如怒蜗相似。兵士悉皆勇健，怒叫三声。王见兵仕如此，皆赐重赏。行至江口，未过小江，停歇河边。有一人上王瓠之酒，王饮不尽，顷在河中，曰：兵事与寡人同饮。其兵总饮河水，例闻水中有酒气味，兵吃河水，皆得醉。王闻此语大40。单醪投河，三军告醉。越王将兵北渡江口，欲达吴国。其吴王闻越来伐，见百姓饥虚，气力衰弱，无人可敌。吴王夜梦见忠臣仵子胥一言曰：越将兵来伐，王吴王闻越来伐，见百姓饥虚，气力衰弱，无人可敌。吴王夜梦见忠臣仵子胥一言曰：越将兵来伐，王吴王闻越来伐，见百姓饥虚，气力衰弱，无人可敌。吴王夜梦见忠臣仵子胥一言曰：越将兵来伐，王可思之。平章：朕梦见忠臣仵子胥言，越将兵来(下缺)。

    汉将王陵变
    忆昔刘项起义争雄，三尺白刃，博乱中原。东思禹帝，西定强秦。鞍不离马背，甲不离将身。大阵七十二阵，小阵三十三阵，阵阵皆输他西楚霸王。唯有汉高皇帝大殿而坐，诏其张良，附近殿前。张良闻诏，1至殿前，拜2礼终，叫呼万岁。汉帝谓张良曰：三军将士，受其楚痛之声，与寡人宣其口敕：号令三军，怨寡人者，任居上殿，3寡人首，送至西楚霸王。三军闻语，哽噎悲啼，皆负戈甲，去汉王三十步地远下营去。夜至一更已尽，左先锋兵马使兼御史大夫王陵，右先锋兵马使兼御史大夫汉婴，二将商量，拟往楚家斫营。张良谓灌婴曰：凡人斫营，先辞他上命；若不辞他上命，何名为斫营！二将当时夜半越对，呼得皇帝洽背汗流。汉帝谓二人曰：朕之无其诏命，何得二人夜半越对？遂诏二大臣附近殿前：募朕无天分？一任上殿，3寡人首，送与西楚霸王亦得。王陵奏曰：臣见陛下频战频输，今夜二将拟往楚家斫营，拟切我王本情。皇帝闻奏，龙颜大悦，开库赐雕弓两张，宝箭二百双，分付与二大臣：事了早回，莫令朕之远忧。二将辞五，便往斫营处。从此一铺，便是变初。
    此是高皇八九年，自从每每事王前，
    宝剑利拔长离鞘，雕弓每每换三弦。
    陵语：大夫今夜出，楚家军号总须翻，
    选择诸臣去不得，将军掼甲速攀鞍。
    汉婴大夫和曰：
    自从挥剑事高皇，大战曾经数十场，
    小阵彭原都无数，遍体浑身刀箭疮。
    不但今夜斫营去，前头风火亦须汤。
    白羽新雕一百双，龙剑初磨利若霜。
    倘若今夜逢项羽，斩首将来献我王。
