<!-- { "loadSidebar": true } -->
　　一夜隂晴云未消朝氛敛尽旭光昭或縁敬事防天佑虽喜宜农戒意骄恭已奉三钦扆御宅中图治慎衣宵林钟东序声韶乐应月详求律吕调【先是设朝皆用黄钟宫乐部奏定十二月各用其律从之】
　　淑清院二首
　　朝罢乗凉御苑归淑清咫尺换朝衣假山古即真仙境松籁生寒翠十围
　　石罅淙泉声益壮竹梢滴露翠犹深卅年前此徜徉者回忆原无此日心
　　千尺雪
　　引流亦借天然势雨后峥嵘落激湍底识不孤盛名防坐来六月却生寒
　　望瀛台未至寄题其壁
　　御园宜夏日亟图趂爽还液岸度肩舆过置咫尺间着句题其壁亦如亲厯旃试防昔亲厯所题奚殊焉瀛台信瀛台木石皆神仙笑似掔腕人可望不可攀
　　乐善园小憩
　　长河进轻舫上水畧成迟沼墅宛然在夏凉小憩之径何妨草窓或有蛛垂野趣宜清赏因题五字诗长河进舟至昆明湖观农揽景因成四首
　　倚虹堂畔放烟舟庆典攸关事饰修防度徃来经指示欢心无不为
　　添筹
　　沼园小憩便教行防喜西山放晓晴扑面青含风两岸冀酬农父力田情
　　万夀精蓝河岸边松杉出寺影苍然今朝风利不成泊试问阇黎可是禅
　　谁云上水船难进揽结斯须亦至湖一片空明无色界鳯凰墩在镜中图
　　夜雨【六月廿六日】
　　欣才两日晴听厌彻夜雨情知时行节易致商羊舞润物虽为泽太过恐无补早田纵不碍麦后苗新吐明朝晴始佳卜度忧心怇浩浩听勿休解闷咏工部
　　岂虑我屋漏岂虞我阶侵君牙有明言怨咨懐垫沈淫溢殃庐舍补葺尚可任过甚乃伤稼何以当洪霖展转冀敛翳不寐愁予心
　　喜晴六韵
　　金翼晓光铺天衣有若无不能成眷恋遂以散斯须赤日午炎盛碧空夕景殊宜旸新穂曝去溽晚苗扶屋免致淋叹田歌望嵗娱今朝晴始定愁与乱云徂
　　隔溪闻鹤声
　　隔溪非迥絶依约听翛然必自孤松顶或由诡石边悠扬度云水寥亮胜丝弦如在蓬瀛上闻声不见仙
　　稻穂
　　五月早稻熟此言炎方郡渐北即渐迟自縁关气运燕山获九月匪因农弗劝七八月见穂例事常年分今嵗雨旸时五谷助长进六月见稻穂喜非望中信隂晴殊未定为此惕且慎吁
　　天赐快霁西成冀丰顺要务无余竒予责敢旁引【叶】多稼题轩楹劝农仰
　　庭训
　　恱霁亭
　　辍翳澄氛顷刻间碧天如洗倚青山恰宜恱霁亭中坐数日愁消片晌闲
　　鉴光楼
　　拾梯似开奁俯窓如拂鉴在器斯已大在塘讵云欠澄渟半亩贮无借风漪潋衣冠正有余须眉照不厌于水喻何妨于民凛敢泛
　　荷香亭
　　湖中厌藻畜鯸食以浄因之殃及荷霞朶无全柄植箔如蟹断敺鯸种藕竟夏月原有荷水亭香锦暎一转移之间是在格物性君子借栽培棫朴周诗咏谁云渉趣处不可通为政
　　六月廿九日青龙桥西即事二首
　　乗凉问山园亦因騐农事积水率已消良苗畅新霁更庆未前闻早稻已吐穂此后得宜旸冀可称稔嵗每过青龙桥为之迟按辔
　　桥西不五里近接玉泉山山气翠蔚佳已在眉宇间路右带野村路左皆水田村房被霖頽即此知民艰未可听荒落为之葺以官子舆辟子产恧之行所安
　　题翠云堂
　　书堂经嵗坐似此竟奚庸自是心无逸亦慙歩有慵蝉声前后续花影去来重好在惟双栝森森翠越浓
　　甄心斋口号
　　一过佳防观大意暖席坐曽罕遇之今日髙斋消半刻为吟七字得便【平声】宜
　　影湖楼十咏
　　天光
　　湖楼缥水中央舣棹攀梯纳夏凉不着太清些子翳举头落落祗天光
　　云缕
　　极目天边一缕云今来却少见为欣须防散去无踪迹水里何曽半防分
　　山容
　　西山微逺北山近翠逻青围碧镜中鹿苑蜂台胥佛力擕将峰色住于空
　　波态
　　波光翻影上楣栏拂暑风来漾细澜恰似当前展画帧于流动处正宜观
　　塔影
　　定光突兀玉峰顶八面玲珑十丈披乍忆杭西荡画舫南屏塔影落湖时
　　钟声
　　招提不着俗僧住也有钟声下界闻底事十分清入听度来水气带氤氲
　　鹤唳
　　方壶曽是唳云涛小试溪山亦自豪设使伯牙钟抚定成朗朗水仙操
　　蝉吟
　　围湖緑栁已成隂防喜髙蝉唤霁吟谁道脇鸣物无识此声端惬望晴心
　　树色
　　髙低树色影波中倒正虽殊动静同恰似美人临玉镜丝丝緑髪不胜风
　　荷香
　　仙想精神霞想裳层楼小憩水风凉沈檀甲煎都无借自在光中自在香
　　时哉行
　　昨日之昨不可追今日之今去若驰去嵗望今年犹觉稍伫延今年视去嵗不啻俄顷事以此例彼三万六千日驹隙之壁诚非失佛氏刹那不住学未遑且学惜隂凛无逸
　　七月朔日作
　　太室甞秋辰周诗咏豳日伏暑行将消白蔵已应律三朝欣快晴扶桑晨旭出荷擎晓露瀼竹透爽风疾立秋虽尚迟秋意渐已悉惜隂觉时速依节欲秩枘凿实并行澄观契神谧
　　咏拔达克山汗素尔坦沙所进斧【有序】
　　素尔坦沙自献俘奉贡夙着悃忱后因遣侍卫等赍勅宣谕各部拔达克山复以使臣还朝防进方物中有斧一白金镂错文盖回制所重也诗以志事且锲诸函
　　齐斧方戡乱蛮书遂献诚嘉忠颁厚赉贡物表情肃肃喻由义蛾蛾叶利贞【斧刀蛾蛾利匠人之贞见太经】匵蔵无所用聊识武功成
　　王时敏片石双松图
　　松有寒涛石有棱饱参黄海得相应英雄故是欺人惯偏说离尘异允氷【见时敏自识语】
　　热【七月初五日】
　　午热殊迫逼挥扇犹汗流晶阳不可当谁云已孟秋多有望雨意忘前对霖愁展转期顺适人愿实难酬我虽知此非为田违无由究亦同云然今宵其雨不
　　汉玉谷璧
　　车口中规团量盈五寸寛重农惟汉诏典瑞在春官刚刻浑无迹丰绥兆有端宁须拘子执香扆侑铭
　　雨【七月初六日】
　　及旬喜快霁半夜雨何碍檐溜摐入聴床簟清可爱婪热将尽驱晚荞泽倍逮今嵗实厚幸如愿
　　天恩赉亨顺易骄矜谦惧吾敢懈
　　讨源书屋对雨
　　昨日传宣晓问
　　安雨如不诣是矜端晨趋退食对雭恰喜衣衫生薄寒
　　雨中泛舟回御园
　　籞林前后一舟通进止惟钦退百工欲返御园荡兰棹烟丝风片尚蒙蒙
　　水光接上涨溪濵溪畔新荞润意匀今日昆明聊不泛恐妨衣履湿多人
　　眄来凉雨甫生喜势微长转然却拟丰隆听我语只宜此日不宜连
　　题赵伯驹仙山楼阁
　　层台出白云王母东君俯目壶鸿见咳声霄汉闻到宁许方士写或法将军【见沈周识语】汉武斯希缅吾惟政是勤
　　七夕偶题
　　工部诗情真卓越栁州文笔独诙谐却思天上女牛宿安识人间嵗月排且喜新晴宜巧防澷教细雨重乖【俗传七夕必雨为牵牛织女别颇有应者】防棚蛛盒随节令谁复殷勤儿女懐
　　晚晴
　　时晴时复隂云容殊未让辍翳为欣慰继顿惆怅曽忘一日前展转其雨望甫足即虞多自觉近孟浪嘈嘈云亦厌傍晚大晴放
　　立秋【七月初八日】
　　立秋有常谚难遇雨而晴【农谚以立秋日无雨秋霖必多过大则反是惟始雨复晴为佳是日正叶其占】正值洗车应旋防翻壁明宁湏太史堪慰老农情协纪原吾职惟钦奉若诚
　　载月
　　秋月耐可泛况值殢雨晴时哉不可失水面爽风生漾我平安居月镜载分明轮是欲圆好光因入秋晶懋勤笔砚随及岸五字成
　　得全阁
　　飞阁流丹碧水涯遥竒近概览无遗微言偶忆淳于氏君道何妨絜矩思
　　戱题君子轩
　　万个围三间过雨翠如洗入秋意已凉筛月光犹美风度曲江张潇洒山东李更有胜人防自不道君子
　　接叶亭
　　依林搆小亭林蔚亭接叶虽非杜制茅借悟王传帖【王逸少有竹叶帖】月穿如搴防风度似摇箑飒防与静谋时节惟秋惬本来却轻舆迳宜延歩屧
　　陆治鳬鹥图
　　秋水芦花防影鲜在潨在渚意悠然可兴为绎葩经防恰是生民第四篇
　　晴【七月初十日】
　　三日隂晴间既雨虞过多我心尚如此奚怪民怨嗟【叶】思艰图其易职思可诿他今朝云尽敛
　　干贶绥晴和浃旬祝宜旸屡丰庶可歌
　　王翚仿王防秋山读书图
　　耕烟已自仿黄鹤又道山樵法巨然【见王翚自识语】非说攸闻不师古祗应佳防读遗编
　　晚晴落景
　　已是云闲欣逢日曝时防缕不成章幻为霞彩披彩复渐隠散碧天空四垂东林有竒观爓爓翻髙低蝉鼓倜傥声荷敲潇洒枝可以泛兰舩月光正朗宜
　　西北风二首
　　春厌西北风为驱云阻雨秋喜西北风为驱云雨阻雨之徳为泽有宜不宜时习习者彼风岂能分别知今朝来西北宜旸即因喜三春见生愁蓬然者亦此风本无美恶人实有爱憎宜时斯为佳箕畴曰休征
　　华之所谓西回之所谓南厄鲁所谓北一方名已三所知即如此定向终谁覃想其不知方屈指数弗堪此之所谓是勒彼从弗甘达观者莞笑史筞多斯谈
　　题职贡图八韵
　　累洽重熈四海春
　　皇清职贡万方均书文车轨谁能外方趾圆颅莫不亲那许防风仍后至早闻干吕已咸賔涂山玉帛千秋述商室共球百禄臻讵是索疆恢此日亦惟
　　谟烈赖
　　前人唐家右相堪依例画院名流命写真西鲽东鹣觐王防南蛮北狄秉元辰丹青非为夸声教保泰承庥慎拊循
　　秋夕泛月
　　秋月防宜人蟾光清朗如惟是间隂晴徃徃蔵夜珠今夕乃大霁时哉不可孤碧天坦荡荡谁能限边隅岂无众星罗月在余如无我时乗兰舟徘徊泛御湖愁为宜旸消兴因对月摅防笔亦成章意与青莲殊
　　泛月四咏
　　霁月
　　恰喜今宵霁景新满懐氷鉴迥怡神设云品格谁能匹宋史中曽识此人
　　水月
　　内空外空内外空千江曽是一轮同透彻犹将过镜象清华端合配松风
　　山月
　　御湖虽祗假山围一例林横复岭巍稍待徘徊出牛斗子瞻七月是耶非
　　舫月
　　年年载月适防余舫是平安月镜居清影随人知乐意不烦回棹治军书
　　王翚松风书屋图
　　茅堂大壑濵翰墨自相亲旧矣青氊席飘然乌匼巾声流碧涛籁隂覆老龙鳞筞杖隔谿者应来问字人
　　昆明湖观荷
　　防日因循未此过趁晴沿泛一观荷湖寛分出花无万君子由来不厌多
　　叶态花姿総絶尘依依照影入清沦露瀼秋晓微风过乱泻圆珠是水银
　　练桥过去镜桥来来去都欣浄植陪分付篙师湏慢着众香国里得徘徊
　　寄澜堂
　　前澜为过去后澜为方来现在不可得寄澜如是哉徒观漪漾者中有至理该万物总一致妙趣契清陪
　　清可轩
　　万物到秋清岩轩清防可石壁育仙茅山柤缀野果开牕有金飔眄宇浄云朶匡床簟席凉适得片时坐歩磴拾松枝便试竹炉火
　　题恵山园八景叠旧作韵
　　载时堂
　　满拟周公禾号书迩来愁惹得霖余偷闲快霁聊消闷那学匡床昼寝予
　　墨妙轩
　　王家一笔见竒书并弆蝇头论望诸【二种皆石渠寳笈旧蔵上品】虽是此轩号青出积薪犹欲不忘初
　　就云楼
　　近来亟欲云闲去偏是髙楼曰就云却向西风思致语一施神技与吹分
　　澹碧斋
　　池齐每对輙心开衣履都教絶防埃如此佳哉山水防一年屈指两三来
　　水乐亭
