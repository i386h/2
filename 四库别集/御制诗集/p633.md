<!-- { "loadSidebar": true } -->
　　本朝善治河靳辅齐苏勒斌实可比靳弗徒保工急至其于齐也有过无不及【齐苏勒惟以保守隄工为务其于为民大局初不计也】惟是闭三坝白信过于力下河曾受福异涨害亦迫【高斌力主堵闭三坝下河固受其利然狃于成见虽遇清水盛涨亦执而不变癸酉秋洪湖异涨其自高堰五泄下之水高宝两湖至不能容高斌仍不肯启放车逻南关等坝致洪流冲突溃决隄岸不特下河被灾甚重即濒运河之高宝各州县亦胥受其患则咎有攸归因治高斌之罪】用此抵以罪劝惩国之则然终谅其心与祠复原职壬午复南巡清口亲定式预拆东西坝频年已受益【壬午南巡阅视清口因于高堰五坝定水志如清水比志增长一尺则拆淸口东西坝十丈视其増长尺寸随时展拆两坝俾宣泄有资为釡底抽薪之计及水减退仍按志以次镶筑酌留口门二三十丈自定水志以后河臣如法展拓清口连岁有收下河受益】昨秋黄河决洪湖涨因逼无已徐启坝未至冲溃棘【昨秋豫省黄河漫溢归入淮河势甚浩瀚计洪湖必不能容纳因先事绸缪传谕萨载以次展拓清口并于各闸坝酌启泄水萨载遵防尽展清口东西两坝六十丈又先启山旴智信两坝复启仁义礼三坝并将南闗车逻昭闗各坝同时开放运河两岸始保无虞虽下河不免稍被偏灾然减下之水较之冲决势缓故为患不至太甚且豫筹赈防民皆安堵惜高斌当日未能见及展拓清口及启放闸坝致有癸酉之失也】使斌而有知应叹初未识
　　故直总督方观承
　　汉督抚中厯任最乆始终无大过者莫如方观承因于懐旧诗及之观承安徽桐城人雍正十年以监生随定边大将军平郡王福彭赴北路军营为书记十三年还京予中书衔乾隆元年授内阁中书为军机章京因得通达事体且嫺章奏三年授兵部主事洊陟吏部郎中七年擢清河道厯直臬司藩司十一年暂署山东巡抚十三年擢浙江巡抚明年迁直总督兼管河务三十三年秋于石槽召见因其病疟委顿即令还保定调治寻遣医赍药丸诊视未几卒予防如例观承总督畿辅二十年恪勤奉职且留心民事如义仓书院留养育婴各局并饬所属实力举行其筹办河务亦得机要庚午春余阅视永定河全势以下口宜畅使易趋下观承请移下口于氷窖草坝以避其险旋改由贺老营及条河头究不过补偏救弊之防当询之观承云此法果如何观承奏云二十年内可保无恙复诘之云二十年后当如何观承不能对今距移下口阅三十年河流虽不时迁改幸尚无大患而观承殁已十余年矣惜哉苐其在任久于属员不免稍徇情靣尝有讦其短者顾事未发觉余亦讵肯吹求若近日周元理于井陉一案袒庇短价激变之劣员曲为开脱既已得实则不可不示惩儆以肃吏治昨作久任诗及之非恕于观承而苛于元理各视其所自取耳
　　以书记起用古有今则无有之祗一人曰惟观承夫夙称习政事铨曹尤着誉出而为监司洊陞抚与督【叶】在直二十年勤干实有余永定筹补苴艰为永逸图然仅能如此诚亦蒿目予徒以莅任久稍与姑息俱未至大狼藉何必吹求吾成全良臣多距非佳事乎
　　故大学士兼两江总督高晋
　　高晋大学士高斌之侄也初任知县洊陟山东运河道乾隆十四年擢山东按察使明年迁安徽布政使二十年擢安徽巡抚寻协同白钟山办南河事廿六年授江南河道总督三十年擢两江总督命统理总河事三十六年授大学士仍管两江总督兼总河高晋厯封疆三十年勤以奉职诚以任事尤能整饬吏治尽心民莫吏不敢欺而民爱之葢由县令起家于下情无不深悉故也其于治河颇步趋高斌效其纯而去其偏故无少愆失凡修防疏筑诸事皆实心经理当今晓河务者无出其右昨秋豫之祥符仪封黄河漫溢夺溜堵筑非姚立徳等所能任因勅高晋率南河谙练将弁驰往董治乃两处漫工屡塞屡开绩久弗就高晋忧惶成疾日益危笃尚书袁守侗邮奏即遣侍卫防太医院使往视并谕以安心调理医至甫数日竟不起闻而轸悼优防有加入祀贤良祠并为挽词惜之高晋老成敦朴体用兼优实督臣中之杰出者虽为阁臣而未办阁务故仍列于督臣高晋齿虽长余数嵗而精力未惫冀尚可资倚任不意其遽以勤事殁深叹贤臣之沦谢矣忆余初践阼时大臣皆长于余且多
　　皇考所简用今则旧臣竟无一人即有长于余者悉余所防擢而年小于余者亦间有凋零此懐旧之诗所为作也
　　从来擢督抚徳才量【去声】并重以此下僚中【平声】百不一二中自知县起者臻斯必超众晋也实其人故悉下情洞更兼习河务要任久倚用乃以治河决来豫屡稽功【叶】愤懑因致疾不起诚堪痛厯厯怀旧臣中外资经综而予未歇肩吁俊期与共
　　题睿思东阁玉章
　　睿思曽是建熙宁思义顾名何迳庭洪范二畴应未读故将新法乱周经
　　七言苏与五言米阁殿都曾印睿思【石渠寳笈所藏米防苕溪诗墨迹有睿思殿印又苏轼春帖子词墨迹有睿思东阁印二巻俱刻入三希堂帖其印大小及篆法均与此玉章稍异但考睿思殿建自宋神宗熈宁八年是此印必非臣下所用似曾经内府鉴藏者】臣下安从得此用疑经内府鉴藏之
　　咏哥窰葵花椀
　　椀作葵花式应存向日情依然出宋代却可辨难兄火色冺无迹釉光注未平器珍原以旧新必致訾评尝谓古器虽髺垦人亦珍之若近时器虽精工而有微疵率以为脚货弃之中庸二十九章所云世法世则之君子于同时不过逺有望而近不厌亦此意也题钱维城画花卉二十四种
　　杏花
　　图来岂是自灵山绽翠旉红尺幅间恰似未忘情白傅舞腰仍对素和蛮【傍绘白山桃】
　　白山桃
　　领袖羣芳春晓开夭斯是矣灼非哉【红可谓之灼灼白但可谓之夭夭耳】画家寓意须详审莫认红梅与白梅
　　玉兰
　　原是辛夷种接植陈淳诗句欠分明【玉兰用辛夷接枝辛夷色紫接玉兰则开花仍白陈淳咏玉兰乃云花开不是辛夷种自得凝香绕紫苞盖未深考也】文家堂畔春三月不足长言更写生【文征明所居有玉兰堂石渠宝笈藏徴明画玉兰幅自题一律识云庭中玉兰盛开连日赏玩赋此并系以图】
　　贴梗海棠
　　无香遮莫恨渊材磬口深红别様裁开向圗中长不落宿妆残粉漫须猜
　　藤花
　　叶如张幄花如锦步幛由来胜紫丝不写施松写独立可知作者具深思
　　黄蔷薇
　　緑簇琳琅裁宻叶黄标琥珀缀团花色如卫足嫌多刺买笑那能防鬭奢
　　荷包牡丹
　　防姑叶具体而微君子花形是也非恰似佩嚢宻悬带俗名何碍号依稀
　　山丹
　　担艶花承苯防丛渥丹【山丹一名渥丹】彷佛咏秦风南开夏孟北夏季节令暄寒有不同
　　红棃
　　乍见红棃白棃似始知大放雪英蕤名臣古语真堪味忧盛危明意在兹
　　紫荆
　　紫葩緑叶绽枝皆格物因之别契怀感悌或诚非感孝笑他竒语述齐谐【齐谐记载田真兄弟欲分堂前紫荆破为三片树即枯真见而悲不自胜不复解树树应声荣茂兄弟相感合财遂为孝门云云志怪之书本不足信但兄弟既称析居必已无父母者不得为孝借有其事亦止当称悌门耳何以孝门许之乎】
　　榴花
　　枝头疑火却无焰帧里含姿祗少香似妬游蜂频采掠高低齐缀绛纱囊
　　金丝桃
　　布金园里拈来卉遍地英英色作黄底事花开必五出天然数亦叶中央
　　荷花
　　益清香逺美非艶雅淡妆成自照波底事图中无并朶一夔已足岂须多
　　慈姑
　　薫风习习水溶溶翠榦银花也自秾开傍芳荷定何碍可知君子善能容
　　翠桃
　　移根原异西池种面作翠蓝桃借呼底事开花弗结子有名无实姓疑卢
　　秋海棠
　　一以开春一以秋名同实异讵无由木坚草脆彼春占偏傲秋光此岂柔
　　菊花
　　浅红淡白耐秋晖陶令篱邉是也非莫讶丛无黄色朶世间原是副名稀
　　剪秋罗
　　轻罗薄薄剪深红秋色传来自汉宫【一名汉宫秋色】似是履霜注坤卦却教九月先【去声】豳风
　　万夀菊
　　炜炜黄花照月明雅如七月咏称觥传神名绘偶经眼避席佳言更切情
　　淡竹叶
　　叶抱节生形似竹花依叶绽小于钱诗人体物具精义扇扑曽闻咏碧蝉
　　杨妃茶
　　劒南种本近杨妃小子何妨一借依即看压枝丰润朶也应不让太真肥
　　天竺
　　匀圆颗粒不参差闻説根从天竺移数尽瑚八百子真言六字竟为谁
　　水仙
　　潇洒氷姿迥出尘清泉汩汩石磷磷水仙设果询名姓不是琴高是洛神
　　金盏
　　漫称钟令泛流霞遗迹重披缱念賖【是钱维城前此绘进时仅令御园陈几兹披其遗迹因为补题】借问伊人意何寓四时无日不看花【金盏一名长春】









　　御制诗四集巻五十九
　　钦定四库全书
　　御制诗四集巻六十
　　古今体九十八首【己亥六】
　　西直门外作
　　龙见于时逮举
　　雩预斋清跸入皇都黍苖麦穂均油若坤转干旋有是乎手额陌阡信苏彼问心忧惕未孤吾秋收夏长期犹逺戒满惟殷敬与俱
　　孟夏斋居
　　日影下花甎斋居首夏天清因逢雨后和以未炎前政简几愈勅时休志益防晚庭眄云布仍冀沐
　　恩连
　　题宋宣和海珠砚
　　活眼因之斵作珠宣和寳用瘦金摹纬萧一守犹欲煅刻四龙余深意乎
　　咏痕都斯坦玉蛤蜊水舀
　　形如蚌殻乃圆其作器宛资挹注兹汉史略殊真腊献説符却似宋人为毫芒繁泽轻于叶背面浑成腴若脂设拟方诸取明水由来与月共盈亏
　　题北宋人山水
　　崇深何处此仙乡村屋多縁宻树蔵童子自能供鹤料渔郎随意占鱼梁桥过緑桕斋应迩船傍红荷衣亦香境隐名人名共隐知为北宋近乎唐
　　己亥孟夏
　　雩祭礼成述事
　　望雪三冬厯正二幸蒙春暮霈
　　恩霖谢前祈后心何亟长【上声】夏收秋虑更深干建辛希仓廪足支逢酉卜酒浆斟【是日辛酉】金堤恰值合龙际【昨阿桂等奏仪封新挑引河工蔵已于三月廿九日放溜计四月初七八以内可冀合龙今正当其期惟吁叩　　天恩速佑工成耳】吁
　　佑工成意倍钦
　　雨【四月初七日】
　　侵晓布浓云逮申丝雨棼逺
　　祈钦
　　鉴格【是日恰值雩祭】近泽沐殷勤土润不计寸蚓盘欲作羣【蚓在黄泉非透润不出土也】晚来渐开霁烜麦亦堪欣
　　题董诰花卉
　　家法由来山水传偶兼花卉冩秾妍以云防艺无不可设曰多能莫若専
　　古玉圭
　　虽是大圭制【礼记大圭不琢此圭无刻饰】而非三尺长玉英中蕴白土蚀外含黄五等斯称首千年讵改常犹思素为贵记语道其详
　　雨中泛舟【四月初八日】
　　过午山云西北升天中倐至雨丝腾展来活画是谁写着个轻舟剪水能
　　昨才郊外看芃緑兹复湖邉对蔚青一例蒙蒙润烟雨穂含浆际果称灵
　　宻洒疎零总合宜鸣榔烟里得教迟似兹渥蒙稠叠感惧因心不自持
　　题宋端石洛书砚
　　质紫而润穆以愔阅世七百余年深墨锈如汉玉土侵古香古友过球琳刻作灵洛书任敛时敷锡吾惟钦
　　苏汉臣货郎图
　　白髪人犹称货郎儿童聒买不胜忙由其自取夫谁怨绘事居然善注庄
　　将行释服礼起程谒
　　陵之作
　　大祥归又三月阅终禫行将一旦临敬谒
