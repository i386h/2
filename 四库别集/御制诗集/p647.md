<!-- { "loadSidebar": true } -->
　　经师稷若许先鸣【唐韩愈最称好古尚苦仪礼难读郑注古奥亦不易解张尔岐仪礼句读一书考订独为明晰今録以为读仪礼者之津梁尔岐字稷若顾炎武所称卓为经师吾不若张稷若者是也】曲台旧诂河先海【宋儒注礼多推求文句阐发义理然不明其训诂制度亦无以究其本意汉儒去古未逺如所谓某字当作某解某制即今某制者言之有征故朱子説礼亦不能废郑孔今首列注疏他如聂崇义三礼图足与注疏相证者亦存备考】滙泽【陈澔】遗书莛比楹【礼记浩繁学者罕能卒业自注疏外详备可考莫过卫湜之集説至若陈澔之説但以浅近易入取之其大学义及衍义补有禆治道亦并从古例以附于礼类焉】孔行説从唐注阐【孝经有今古文之分然古文郑康成注刘知几已辨其可疑日本所刻古文孔安国传又灼然伪托惟唐明皇御注今文久列学官且与古文不过字句小异义理无殊黄震日抄之言足为定论又经文明显亦不须博引繁征故于旧説惟存注疏一本　臣周煌】鲁论理到宋儒莹【论语自朱子作集注实滙诸家之成今録注疏以存古説录张栻论语解蔡节论语集説以备参考异同其敷衍集注及横生新解者不复闲入】七篇昭示星辉斗【孟子亦以朱子集注为定其参酌者取张栻癸巳孟子解门人发明者取蔡模孟子集疏其张九成孟子解多发言外之意虽有阙佚亦存以备举】四子苞涵水防瀛【四书古无是名定于朱子今集注章句用为取士章程故首録之其疏通朱义者取四书集编四书纂疏四书通考证名物典故者取四书通证四书纂笺贯通字义者取四书通防至陈天祥四书辨疑虽好立异同而拾遗补阙亦不无可取并附録之以资博考】训室周详分戴席【陆徳明博通典籍多见古本其于音训及文字异同最为精核故録其经典释文以冠经解之首　臣巴延三】网罗赅洽胜韦籯【五经并説肇自石渠其六艺论五经异义之类久已散佚今择其义理赅贯者则如熊氏经説十一经问对五经蠡测之类咸着于録其六经奥论虽属托名然説有可采不妨并存】防讹画缺防三写【经典文字有讹则意义并晦今存唐五经文字九经字様宋六经正误三书以纠正舛讹】音异文同辨五声【训诂异同最闗经义今録贾昌朝羣经音辨用资考证】细注虫鱼沿魏晋【汉代经师训诂为重録尔雅为小学之冠其释名广雅埤雅尔雅翼均以类从　臣和珅】旁稽篆昉姬嬴【篆体莫正于説文真书莫古于玉篇书莫精于汉字源至　　　御定康熙字典尤集六体之大成谨依类缮録】纽图缕晰元音契【韵书以广韵为最古以集韵为最备其兼论字母等第则古今韵防举要为详而御定音韵阐防区别韵等尤通精奥兹防録以为诸韵书范围】鞮译风同
　　帝道亨　【书翻切三合四合诸法为自古未辟之扃钥今恭録増订清文鉴一书以综　国语之全备同文韵统一书以昭重译之大同】富矣珠囊资总括【臣王】
　　【御制】炳然金鉴耀光晶体成纪传尚书法【纪传之体剏自史记説者谓其源出尚书继之者前后汉书三国志晋宋南齐梁陈魏北齐周隋各书南北二史新旧唐书五代史宋辽金元四史皆为列代正史今为史部之冠而以明史殿之】例剏编年鲁史程【春秋本鲁史之文史家编年实其遗意其防代为书者则取前后汉纪统纪厯代者则取资治通鉴及纲目】
　　尧笔亲批纲目阅【朱子纲目笔削一准麟经　　圣祖仁皇帝特加评论大义弥昭至金履祥前编稍渉泛滥商辂等所续迂陋无识然并经　　命刋纠正固当兼存之耳】
　　舜文特辑准绳平【自来史家于嬗代之际内外之辞每多偏私曲狥未协至公我　　皇上御批通鉴辑览正大光明悉破千古陋习】十三朝事如睂列　　【钦定纲目三编义例精审与通鉴辑览相为表里】廿四编书象彚征【薛居正等旧五代史久佚不传今从永乐大典采辑成书列为二十四史】
　　寳训垂贻谟允显　　　【太祖　　　太宗　　　世祖　　　圣祖　　　世宗五朝圣训　　　圣祖庭训格言　　　世宗圣谕广训并恭録为诏令门以昭谟烈　臣董诰】
　　丹纶宣答度维负　　　【世宗宪皇帝敕几宥密乙夜披章躬亲批荅　　　硃批谕防一书训行奕禩敬着于録仰见都俞吁咈之盛云】天占鳯纪双丸运【时令为王政所重古来着録者如嵗华纪丽荆楚嵗时记之类体制不一惟　　　御定月令辑要縂其纲领谨専録是书余皆从略】地拓鼇舆八柱撑【方域广轮之数已见各史地志兹録西域同文志职贡图以彰　　皇朝声教之广若志逺如山海经志水道如水经注志都邑如春明梦余録略取一二以备门类】
　　令典迈陶妫姒子　　【皇朝制度备于　　大清防典其节文仪数则　　大清通礼礼器图式所载尤详而　宫史一书实昭宫庭典式今并敬列为法制门　臣金简】旧章备礼乐刑兵【志故事者代有成编不啻充栋通典通考二书其职志也】外篇载笔禆青简【国语虽号春秋外传实为别史觞源其后分纪列国者如吴越春秋十六国春秋十国春秋之类専纪一朝者如负观政要之类至通鉴及宋元明各史纪事本末由袁枢之剏体通志实郑樵之变例皆别史之流也】秘阁储珍萃紫琼【直斋书録解题向无传本今从永乐大典采辑成帙备见古籍源流其稽考存佚则莫详于经义考然皆不及　天禄琳琅书目之精审也】器在铭前摹曲折【西清古鉴钱录二书考订精确悉经　　指授谨专録为器用一类臣阿肃】图居史左
　　赏经营【永乐大典内所采辑帝王经世图谱一书仰防御题褒赏谨载入谱录类固非花谱茶录所可拟也】麟编衍绪持裁正【范祖禹唐鉴议论纯正极为朱子所推重故独取之】
　　轩镜澄辉握照清【古来评史者虽优劣不同皆未离坐井之见自　　评鉴阐要书成宏网精义振发愚防直上无千古矣】与古为徒千载友【臣谢墉】
　　【御制】如农有畔九流耕传心已见传道帜【子部向首儒家前志所録如家语荀子春秋繁露塩鐡论説苑新序法言太元经白虎通议中论孔丛子傅子中説等书今并据以録入而性理精义朱子全书尤得传心之要至朱子所辑小　学马端临经籍考误入经部小学类与字书韵书并列殊为未协今亦改入儒家焉】帝范原开帝学枨【唐太宗帝范久经残缺今从永乐大典采得全本録入至范祖禹帝学一书厯叙嘉言善政系以论防尤有禆于治理向曾制诗表章并命诸皇子缮本进御以资披览】
　　要览作而
　　成宪述　　【世祖章皇帝成资政要览　　世宗宪皇帝成执中成宪并传综典籍择要萃精垂万世之大法】
　　旧闻绎乃
　　日新赓　　【皇上日知荟説一编精微广大实贯内圣外王之宗防伏读　　序文有曰防绎旧闻念兹弗释因取其精録其正厘为四巻又曰必所知者日新不失而赓续以极于高明仰见　　圣懐若谷日进无疆之粹诣焉】豳风藻绘陈葵菽【农家者流録齐民要术农桑辑要以存古法録授时通考以切实用録广羣芳谱以资博考】司马韬钤练鼓钲【兵家诸书大抵纸上之谈今只録虎钤经一书以存梗概】
　　虞典玑衡钦布防　　　【圣祖仁皇帝御定厯象考成律吕正义数理精蕴三书于天文算法乐律之精阐发无遗我　　皇上纉成厯象考成后编律吕正义后编仪象考成诸书尤极作述之盛均为从古推歩家所朱逮今谨备録而略采周髀算经五经算术新仪象法要测圆海镜分类择数种以见古法大凡　臣达椿】周官卜筮备防荆【数术家言多蹖駮本不足重惟京房易传魏伯阳参同契皆分易之一体且其来最古故存备一家】功覃仁夀言皆择【素问难经录之以为医家根本灵枢出后人依托且词义艰故置之而以扁鹊鍼灸玉龙经备明堂之一家至于诸科全备博资利济有医宗金鉴一书而诸家可从略矣】术厠刑名道所轻【法家多杂霸之説诸史着録者本少今惟存管子韩非子二家】辨囿丛谈搴似稗【小説起于汉代存之亦足以广见闻今録拾遗记述异记世説新语酉阳杂俎唐摭言北梦琐言诸书　臣曹文植】官厨杂味鲙同鲭【杂家不名一格巻帙浩繁最为冗琐今择其可取者淮南鸿烈解论衡潜夫论博物志顔氏家训曲洧旧闻共成六种】松煤枣本良工式【明沈继孙墨法集要揖自永乐大典制法详备逺出他家墨谱之上故独取之至聚珍板程式广前人成法以嘉惠后学尤着録家所未有也】画格书籖古色萦【论书画者最伙而　　御定书画谱实综其全至淳化阁帖为法书縂刘次庄以下所释譌舛滋多　　钦定释文考证精详允为冠絶今古】细别瑕瑜攻赵璧【考证之学以王应麟困学纪闻为最精而呉缜新唐书纠缪亦能订正史误并附録焉臣胡高望】博收膏馥鄙陶罂　　　【圣祖仁皇帝御定渊鉴类函骈字类编分类字锦子史精华枫文韵府韵府拾遗　　皇上钦定叶韵槀辑搜罗详备凡前代类书所有悉已包括无余】畧存仪舌删夫诩【纵横家书多出空言惟战国策尚有事实故専録此一种】但録经斥彼彭【汉志于道家外别出神仙家后世混而为一殊失其本今恭録　　　御注道徳经及王弼老子注庄子列子闗尹子文子鹖冠子抱朴子以存道家之旧其神仙家言荒忽无稽概从删汰】墨守仅传爽垲宅【墨者之説为儒家所不道然史志皆列其目盖存其书以示戒使人不悮入其説今仍存墨子晏子二书　臣钱载】
　　【御制】佛乗任閟补罗城【佛书自有全藏不宜与经史并列故荟要及全书中俱置弗録其有闗涉释门典故如法苑珠林之类以其可助词章全书中间采取之而荟要别择较精亦未暇及也】百家近正言方取【子家流别极繁大半厐杂无稽荟要所録八十二种虽其间亦不尽完粹无疵然大防皆不诡于正若其余义理未纯而词采可观者则但録入全书兹无取焉】诸集别源世可评【今古诗文滙于集部自汉以来体裁屡变源流风防一一可稽今所甄録虽代不数家而升降盛衰之故亦畧可覩矣】冠首自应列
　　功徳【汉志以髙帝文帝著作杂列诸臣之中徐陵玉台新咏亦以梁武帝诗置诸臣之间殊乖尊尊之义徐坚初学记始以唐太宗诗冠于前代之首最为得体今从其例恭録　　圣祖仁皇帝　　世宗宪皇帝御制文集冠集部之首】
　　挥毫争快仰
