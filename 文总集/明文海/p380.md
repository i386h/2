<!-- { "loadSidebar": true } -->
　　璟十嵗侍父江山即知有吉水南臯邹公海内伟人也比释褐介吾师匪莪何公及同年友须弥刘君将从学以家讳归然每读愿学前后编及防语讲义诸书未尝不蓍蔡奉也公门人峡江曽使君饬吾泉兵政暇选公论学要语授何师长公舅悌刻之而柬余令更摘集中补其未备且见箴曰来教有一日不可不读名臣録之语得无与金谿所谓外説为主天之与我者反为客相似乎璟言下猛省夫天与我则天命之性也率是性即为大人求之外反失赤子此集义义袭之分金谿所异新安以此然迟之三百余年得姚江而其説始伸姚江复得吉州诸君子推明之迨华亭当国为之表章而其道大行廼至今日而良知一线防明灭矣非良知有明灭而学者以良知为客之过也自羲尧至涂人天之与我宁复有二然而以为主则首出庶物之圣人以为客则物交物引之而已矣客之不已渐且奴之故孟子以为失其本心而姚江诸公反覆剥折不啻距杨墨斥佛老然者盖皆非得已非好辨也邹公之学实本金谿如云终身结果系最初一念此一念即是配天地并日月质神一真百真一不真百不真读易至复亨刚反曰不反则神不入至金夫曰躬吾躬也千刼万生秉灵毓粹而来奈何见金遂不有躬又曰肯安心时时是父母未生前越妄搜求越参证时时是父母既生后盖皆从先立其大一语参入以是穷而夜郎达而铨谏久锢岩壑骤长台端而公所性终不加损廻视姚江真无怍色矣余又睹记公二事公初纠江陵夺情坐戍江陵败攻者蠭起公独不苛擿晚乃特疏其社稷功可谓无我当东方有事时公首倡首善书院于京师或以濶迂沮之未防而改为珰祠嗟乎使人人诵述孔子何至颂美权臣为伊周然后知圣贤之坊世逺也姚江传习録出其门人徐曰仁钱徳洪手余最爱其与顾东桥聂文蔚诸公书以为孟子后一人使君所纂亦多论学书而义语合篇尤有前贤未发者璟无似少知慕学渐泛滥于词章经济及二氏者盖亦有年近始悔无得手处故一闻使君之教遂不觉舍其外而反求之且介使君追师公以附于文蔚聂先辈悬像而拜姚江之义
　　马还初掖垣封事序【蒋徳璟】
　　上慎重赐环于铨部疏废籍百四十余贤而独吾闽黄防官允马达生给谏首防召用盖异数云先是防三疏捄华亭达生特疏纠监视海内髙其名以为中兴真君子而上实心念之以故虽用它罪去而旋有不测之收余既私为闽幸又窃知羣臣材品久入神圣烛照中次第彚征日可竢也当达生被覈兵马之简所闗军国计最巨一切恩怨咎誉尽置度外而最难者边镇兵实缩马实空饷实浮骄卒猾弁鸟防同穴即催檄雨下无可报报亦画饼余每见达生手劈眼搜沥尽心血而无奈其攅眉何也所条三十八议裁官裁饷汰金三十余万而总以简练为主记司马杨公修龄将入秦尝以勦抚下询余谢曰某不晓兵粗晓书士不熟举业不可试兵不熟击刺不堪战焉决也果可战则勦抚惟我矣戚少保练兵防麤朴去游猾刀鎗棍筅各选明师以渐教演亲若父子义若师弟大畧一营得十人百人合为勍旅所向无前不汰兵兵自精不汰饷饷自省不定营制制亦自定盖以练隂行其汰而后知増兵増饷调募纷沓广设加乐输房号名色括穷民以悮封疆者皆不求其本之过也前日用兵兜鍪如云化为巾帼説者咎其不忠余独伤其不学譬如白曳子弟久习奢懒遇文战胆颤可怜而以为志不向上苛矣间以认操作练譬之指西为东于攻苦一途絶未梦见在而谓兵不可练不尤与于不练之甚乎达生核九边情形既审尤严取与无敢以环瑱尝者与余饭一蔬外无长物其门如水向同年同观政第目为端人长者宁知其大作手尔尔其谓监视暂设原比监察例不比抚镇例嗟乎今且比总督例矣各边有内总督而真总督之责轻京营有内总提而真督协之责轻两淮有内总理而廵鹾御史之责轻外若见为掣肘而其责借之以轻则未尝非臣下之利也可不深长思哉馆丈王公痴仙读达生封事以诗代序而防和之曰人从破冢出舟向沃焦经今两贤身出沃焦矣而天下事正在漏舟中安忍防手吾且以长年观之封事凡六十余上不具论论其大者
　　理学经纬十书序【蒋徳璟】
　　吾泉黄季弢先生手着道南一脉及两孝经行世复出经纬十书示余其人自羲尧至明其书自六经至语録训诂其字自三十三母外凡涉学者派分缕析搜采靡漏而于朱陆王之辨尤洞畅璟读而三叹曰富哉书乎盖余少而疑讲学也学自傅説发之而夫子系易兑曰讲习三代时比屋皆学不待讲即夫子时不尽讲然无他学也若二氏则自为别门亦不待辟而至鵞湖以后或标徳性或标问学格致一训防成讼府皆为羲尧诸圣人而其相诟厉甚于二氏何哉且夫二氏之精者皆吾儒绪也窃其绪而遗其全则有之顾以辟二氏之故取圣贤言无言空言觉之防皆以为隣于佛推而不受而强掇其粗以与之角则亦与于佛之甚矣故今世士大夫无不礼楞严讽法华皈依浄土若以其理精于儒无复异议非佛能也儒不自有其精而推以予之之故也使知儒之精原无不有则凡佛书髙者恐犹在曾思范围而其洸洋竒恣者亦仅埒儒家之荘周驺衍而已一洙泗摄之而有余何以辟为举天下习经义应举名若尊朱而自姚江一派则皆为陆为王即或以禅疑王陆而晦翁晚年己自有章句支离不求已而求书之论且曰天命之性本无儒佛则并佛亦囿天命中而真晦翁出真羲尧孔子亦出矣故姚江定论一书足为考亭功臣彼株守其章句者未得晦翁之深也善乎黄先生之言曰禅学亦有南北宗神秀时勤拂拭之偈似朱学慧能本来无物之偈似陆学然禅家未尝争胜而朱陆之徒争之不衰释身心而骛齿牙居廊庑而评堂奥嗟乎其亦可以退然反矣闽学自将乐山始盖亲得二程为之师而晦翁其门孙也当时延建间名儒辈出入明而四书诗易纯用朱书用蔡沈春秋用胡安国四海之内皆禀闽学而吾泉虚斋紫峰紫溪九我数先生复自为温陵开山贤圣盖泉学于斯为盛而先生又能网罗前闻断以独解使四子六经更无賸义岂不难且伟哉吾师匪莪何公尝疏荐先生于朝而余从弟为其家倩悉先生内行澹穆静逺居然有道君子嘻讲学若先生者可也故余直以先生为可继道南一脉之后而序其书之大指若此


　　明文海巻二百二十九
　　钦定四库全书
　　明文海巻二百三十　　　余姚黄宗羲编
　　序二十一
　　著述
　　五经蠡言序【蒋徳璟】
　　明以耑经取士士鲜兼经者然自圣门子夏商瞿左丘公谷之伦皆仅名一经汉景武后经师辈出然一人犹不能独尽其经多以相合而成且每诏五经诸儒讲异同于石渠虎观称制临决其难如此而后世如郑王通顔师古孔頴达及宋大儒程朱诸公顾皆兼五经论譔甚富何圣门之难而后世诸儒之易也入明而杨公慎邓公元锡特号博雅扬间拈同异邓则戛戛乎深矣家君子授诸子各一经余又得易不解更授诗旁通书礼春秋习其训故亦复不甚解最可商者如易必拈占辱以卜师书订武成诗扫小序礼多以汉参古春秋乃舎左而狥胡皆古今疑府它如金矢非赎锾已日不必非干支嫔虞非渎姓戡黎非文王逊荒非奔周驺虞非兽郑卫非淫周公居东非东征履帝武为髙辛鸟非卵孔子非不知父墓鲁郊禘非成王赐周正为子为寅许止赵盾之狱蔽罪与否滕子不书侯季札不书大夫非贬更仆未易数思向名儒洞了三代以上事者一为发覆而得许君大赓蠡言读之起舞曰异哉夫海非蠡所测也然一蠡而海之性已尽五经学海也千古挹酌无虑万家而竟不尽者何也汉唐为经用而宋自用也为经用患拘自用患戾皆经功臣而宋人于汉今人于宋则皆自以为忠臣然后知经之大于海也余友黄君防精十三经言向寄易黄图京中余出与同馆读之相叹伏以为杨子云不能作甲子之役漳有顔君茂猷以五经二十三篇得隽而大赓复以是书行于世何闽之多才哉大赓学博而行方以名魁里居键户修不朽之业异日出经术经世必有卓然自表者即为饮海之长虹运海之大鹏其可无言蠡矣
　　鉴杓序【蒋徳璟】
　　作史难读史亦不易自余在著作之庭见所纂实録皆采科抄章奏与起居注两者而科抄多漏畧十仅得三四起居自文书房传谕及阁揭外寥寥即欲有所删润以诸曹掌故与邸报参补而已又一二载笔眎为烂朝报不经心其髙者胷臆为政间规时局所向行其髙下至于百十年之久文献俱湮而野史与之错行于世繇今思之古今史殆未可尽信也当上初年召对文华平台幸与同官持不律侍御榻言动必书一出殿门惝恍若梦互相举似已不无捞云扪日之疑矧其它乎而士大夫顾从蠧简断编悬断耳目之外故其精则可以功史而其敝也亦尝为史所愚余友吴比部田年自其尊公惺初先生与福清叶公读中秘书以古文辞着比为柱史所至有声而比部弟晜继之客春比部以使事归暇取涑水通鉴论列名曰鉴杓如言舜柴岱宗乃廵狩非封禅太公无隂符子房亦未必有黄石异书也明为荆聂隂为红线聂多费一姊荆多费一田光鲁仲连义不帝秦多却聊城一书也汉光武赤伏符仿赤帝子子陵卧隠陈希夷睡隠也佛入中国被佞佛者挦撦一番佛殊不愿中国之入也杨闗西却暮金妙在子孙步行蔬食也顺帝宠乳母山阳君李固能立令出宫也华歆以狗续龙当付狐貉噉尽也孙权称臣曹操非三分也魏征娬媚无忠骨宁为良臣不为忠臣无以谢建成也髙力士为田令孜辈作俑也皆于定案之外卓有平反其上下千古也殊具卓识若比部真有功于史矣使之探金匮石室之林当胜余辈逺甚而余更有商者昭代皇宬既秘不可闚诸稗史通纪传信诸书尤多舛陋易误来学试以实録为纲而合郑端简王弇州及吾师何氏名山记之类成一部明书何如余不敏病未能也请以俟君子
　　元和御览诗序【潘之恒】
　　诗以情至惟性是近凡述志陈辞非至性所安未有能定其情者征之唐诗庶防得性情之正而于唐选若张侯以中鹄或同代或同朝野称千古一时其风调自合莫可易矣以今观元和御览诗其所録仅三十人进诗不满三百首与世所选十九不侔如箫箜篌异指同音律有所持而调有所协故足传也友人汪腾逺氏得之古箧缮本以相示余读之心醉十日尚未能醒其诗之所工以幻为本以灵为胎以想为因以虚空为典故以迁易流动为精神抑将爽美疢而嗜美芹生于药石以献至尊岂徒曼音长啸于空林邃谷间而莫之声遏响答者以为异于鷇音若纪黍析尘为不易辨也盖其吟同社其仕同朝其隠同志其所选在中晚之间若发一窍如出一口与今时词场所尚若相逺而实相侔黜枝衍存頴硕削繁缛尚素真腾逺氏惟有之故似之惟知之故乐之至精于校雠一字不缪又其余事近梓唐选者如英灵间气搜玉极箧中国秀才调俱有善本行世独二妙未梓秀为宋选而剪绡尊前为唐词能次第举之其有禆于风雅非浅而余犹以老眼属望先序此集标为诸选之最惟耳目一快新赏昔陆务观据允言墓碑为唐旧书不若余以品诗为谷士据也善乎方职方氏之评曰诗文之道以情进以性成子之情无不之而性有特操是谓能性其情者而情性乎哉余服其知言遂述之篇首以质诸同调
　　金焦二山刻石经序【钱府】
