<!-- { "loadSidebar": true } -->
　　髙唐北十里厥有十里园一例村社中名幽地较偏绿树围郭外新水流门前场圃筑于旁菜畦开其边讵夸亭台丽而于农桑便想有幽人居颇宜诗者传昨来苦风尘车帷曽未搴今日策马度景物看暄妍绯桃花已开绛杏蕾早嫣韶令与行人争进无留延几曽飞落英胡至武陵源即景有防心稍为停吟鞭
　　徒骇
　　徒骇马颊歴歴过疏导神功想大禹南徙以后迹已湮名存亦复无定所孔【安国】班【固】郦【道元】郑【康成】纵精核伐异党同袭绪语以此定论竟属谁过北过南难悉举数千年事岂易详详亦徒教成讼聚惟应爱礼尚存羊不妨数典还忘祖井田封建率善政居今匪可泥从古
　　茌平道中杂诗
　　鸣梢短驿复长堤堤上垂杨绿意齐孟馆鲁村经过处髙山近已识端倪
　　王褒颂里覔心安早是彭殇一例看道左便逢贺水部不随炉火问烧丹
　　晓烟低处辨邮亭野水鸥波绿正渟日午晴明聊纵望村墟疎宻间葱青
　　杏花村外青帘有卖得茌山丁块酒李白狂歌楼上眠想复此间醉一斗
　　翠软莎茵乍入眸评量春色辔迟留因之览古思佳士谏议何人继马周
　　马首逢迎诸父老民艰亲切得诹咨麦秋兾救燃眉急又早甘膏入盼时
　　安徽廵抚纳敏陛见入京兹以东廵扈驾便道遣赴皖任并赐以诗
　　属车扈从辔如琴敬慎还同在羽林赓和底多夸藻采【纳敏颇能诗是行凡令随驾诸臣赓和之作彼亦和之】要须识我爱民心
　　山东上年被灾州县颇多虽屡加恩期灾民不致失所而清跸所厯深用恻然因再降防加恩普赈一月以示优恤
　　齐鲁民何辜连年未逢稔每念沟壑填深宫那安枕昨始入兖境所见犹未甚寸衷稍自慰为之食甘腍孰知数日来触景堪愁朕村落多萧条老防率憯懔腹饥嗷鸿哀衣薄状鹤凚纵屡加赈施未足蘓凄凛休助古有经损益道须审用是截漕艘亟命发仓廪嗟哉守土臣旬宣其勤恁
　　东阿
　　治国有常经旌贤退不肖善哉齐威王赏罚不颠倒考政在田野文饰安能冒定人在素行毁誉岂足较即墨应受爵适当勤劳报彼憸阿大夫烹之不为暴即境思古人惕然识政要一国近易察天下逺难照所以辟四门重华垂有耀
　　杏二首
　　岂于桃妬色爱傍栁为隣小别园亭趣来看齐鲁春嫣然标画意黙尔待诗人指日缁帷畔吾当仰后尘乍见蓬莱种云英烂四邻平添二月景又度一年春好处偏遮马客中亦可人不无生防惜数日足风尘
　　见岳麓
　　朝曦驻扶桑天际防茫分东来紫翠光隠隠滃飞云知是岱岳麓初见意已欣杜甫有佳句果然符所云指日陟其顶一破苍穹雰
　　少岱
　　晓起望岱宗尚逺数百里平郊午跸停少岱在尺咫已据防地势特因近岳尔广陆半月行见山心早喜斧斤岂能禁山木忆尝美峭壁余孤松防孙枝起樵苏所不到于险得安只
　　即事
　　髙唐赤地多八分灾已成将谓率如此羸瘵难拄撑加赈爰降诏庶以慰民情今朝过东阿景象似少更村落足鸡彘麦苖亦葱菁覩此懐为寛不觉玉辔停民瘼贵体知廵狩有常经设惟事髙居空谈纸上兵
　　鱼山口号
　　遥望鱼山亦秀哉临风吊古引清哀可怜西麓一坏土埋没陈王八斗才
　　夜雨
　　海云傍晚浓春风静以止二麦望甘膏作隂亦可喜况复灾伤后民艰得亲视鸠形鹄面者孰非予赤子纵难博施济岂可听流徒惟赖天赐丰调幕慙上理武帐那能眠漏下三鼓已初聆淅淅鸣旋见绥绥委益麦更宜禾私心幸自揣无何势转防未足霑一指虚掷今宵望适足増愁耳
　　所见
　　所见丰歉虽不齐圣有名言是我师罪疑惟轻功疑重赈教寜滥莫教遗汲黯发粟诚知要富弼救荒真合宜惠鲜懐保常厪念孰与共之良有司
　　渡汶河
　　滑笏春波浴翠鳬遥源萦缪接莱芜风光一带分齐鲁支派千流滙港湖跸路乍看横防蝀舟鲛曽未守萑蒲行来文献邦知近户有弦歌学有儒
　　春分日即景
　　栁绿花红逺近村春光尔许费评论数声野篴梅前落几处纸鸢风外鶱曲叠遥山负烟郭潺湲新水绕柴门圃农随分无他虑怪底幽人爱灌园
　　汶水吟恭依
　　皇祖原韵
　　肆觐东后修五玉
　　神尧家法贻轨躅鲁疆初歴俯汶川春烟淡荡波摇绿
　　平陆
　　我经平陆短长驿每每原田茁冬麦嗟哉此土去秋灾麦种借斗应偿石惟望甘膏沛及时饼饵稍救燃眉戹迩日风霾散薄云咎徴予过复谁责发帑留漕岂吝惜拯残起弊几筹画即境因忆孟子言帷宫展转不安夕失伍惊心今岂无知罪空言亦奚益
　　衍圣公孔昭焕率所属执事官并博士子弟来谒诗以示之
　　和风融日飏前旌近止尼山慰素诚道左追随贤后裔心殷瞻就鲁诸生宫墙乍可窥巍焕笾豆从知备防清岂为卿家荣幸独崇儒雅化示寰瀛
　　滋阳览古
　　岂繋寻文嵫与滋【滋阳本宋嵫阳明时以鲁藩多火改为滋以厌之】禆灶往事徒堪嗤汶泗清流曽不改邹鲁遗风宛在兹达巷党传圣迹东郡南楼想杜诗我无佳句酬揽结聊纪戊辰春仲时






　　御制诗二集巻二
　　钦定四库全书
　　御制诗二集巻三
　　古今体九十八首【戊辰三】
　　恭依
　　皇祖过阙里诗元韵
　　素王遗故宅实实复堂堂道望惟惊若心惭尚面墙诗书千载焕礼乐百年长
　　御繖黄云拥【阙里有　　皇祖当日所留　御繖】文明仰
　　舜裳
　　阙里祭
　　先师礼成因成八韵
　　礼原
　　尼父定文是
　　素王垂用以将钦若因希尚鉴兹一贯【平声】天道性万古帝王师过鲁绳
　　皇祖思齐奉
　　圣慈黍萁陈俎豆升降式威仪教泽常贻在心传竟属谁景行稍此遂蠡管尚难窥三子希踪后安能賛一辞
　　赋得手植桧
　　灵根欣得地茂叶想叅天老匪仙方驻名因圣植传肉蒲今岂在散木信虚焉见説荣枯屡宛看左右纒不栖凡鸟雀常拂瑞云烟逺谢大椿树春秋徒八千
　　杏坛
　　奎文阁后殿前垂杏坛遗迹传缁帷当时侍者想訚侃歌鼓琴敦书诗我来景仰慰素志恍见教泽长留贻春风袅袅绯英枝在彼在此还堪思舞雩曽防圣所与吾亦因之将咏归
　　汲故井水饮之
　　一脉清源直到今辘轳古甃刻防深无丧无得汔来往在缾在罍随酌斟曲肱有乐思圣迹勿幕元吉获我心绠短汲长合引戒津逮在兹取次寻
　　诗礼堂进讲八韵
　　昔日趋庭处熙春进讲时渊源应有自法则近于兹礼并文华举典因
　　圣祖垂章缝既鱼雅冠带亦追随瑞旭唐槐影卿云汉石滋芸编陈御案广厦列经帷道筦期深造言诠未易窥所希明正学致治化无为
　　祀少皞陵
　　徙都传曲阜践祚忆穷桑克纉三皇后宏开五帝庆建官遵鸟纪举徳以金王名与乾坤永功同日月光藐子承后统积悃谒云阳言念大渊盛瞠乎已望洋
　　谒元圣祠
　　册府传宗国銮舆莅葆祠所钦惟在道只谒亦云宜爻象先开孔保衡后继伊昭哉官礼法万古式勤施
　　谒孔林酹酒
　　宫墙亲释奠林墓此重来地辟天开处泗南洙北隈春鸣仙乐鸟冬绿石碑苔教泽垂千古泰山终未頽
　　子贡手植楷
　　驻跸亭前有嘉植亭亭特立学髙贤一株为想千云雾数刼那随变海田逺胜移根从异国【孔子冢茔中树皆异种鲁人无能指名者盖弟子中异国人各持其方所生树来种之云】曽依筑室更三年桧师楷弟何相似又见孙枝长蘖边
　　陋巷
　　圣林酹酒回轻舆经陋巷风景今不陋运亦有升降庇连复圣祠数仭缭垣绛隂森松柏防石桥清水淙缅想不改乐箪瓢气如虹【绛韵】
　　赐衍圣公孔昭焕
　　歴代崇阶首百僚欣看弱冠着清标学诗适合趋庭训【昨晋谒时问伊读书奏以始读诗经】读礼因迟望阙朝【袭封后近经服阕以年未及上朝时故尚未进亰朝谒云】泗水泝沿长不絶尼山景仰近非遥圣言广大求亲切守贵由来在不骄
　　洙泗书院
　　鸾音辞阙里欲去更迟迟泗水瞻书院春风想圣师自从传鳯躅谁敢设臯比【是防虽号书院而内无读书肄业者】南望林庐近神灵来往时
　　玉兰
　　木笔初开三两枝春风沂水咏归时天空海濶谁能写镂叶裁花物自知
　　挂缾拂室【拂室即拂庐也】洒然清一种幽香满座生含韵斋中千万朶孤他今嵗待吟情
　　风妬尘防见野邮西施颦里亦风流携来珍重非无意小别行年又一周
　　紫似卿云白似琳芳华揽结愁心即看春色堂堂迅緑麦塍间渇望霖
　　宁阳
　　曲阜饥民多寜阳饥民少岂其赈济周被灾原较小入疆觇田野荒芜与治好用以行庆让是亦一善道尢赖雨旸时宏恩出大造
　　耕九而余三伊古为大经所以耿夀昌建仓名常平后代莫能易要在善施行年来筹増贮岂非图粟盈侵寻价踊贵匪爱实害氓设其积蓄无遇灾难拄撑所贵拊民者斟酌持权衡
　　望岱宗
　　百里齐南路巍然望岱宗乾坤惟一大造物不双钟特地扶摇上倚天紫翠重峛崺多已见气象未前逢变化真难测形容杳莫从早看肤寸合希泽有孚颙
　　咏挂瓶
　　无碍风尘逺路载将齐鲁芳春夲是大邑雅制却为武帐嘉賔宿雨朝烟与润山华野卉常新每具过不留意似解无能所因
　　渡汶水
　　过汶诣阙里事毕渡汶回因流溯其源萦带何悠哉郓讙隂田毎每河之隈曽闻润百里胡乃腾尘埃麦陇虽青青望泽久萦懐调幕慙无术发粟讵遍该嗟哉此土民疾苦经识来
　　晩云
　　晚云频酿雨春夜可怜生宿土方回润东郊正待畊慰因防麦长愁是听风鸣欹枕难成寐终宵盼望情
　　汉明堂遗址
　　制自周人创名传汉帝都尊卑因以序玉帛此来趋遗址规犹壮崇台草半芜徒闻公玉带道左献新图
　　望徂徕
　　徂徕亦云巍千秋镇齐鲁北望比岱宗拳石如培塿【叶】马上防山色云生山四宇松年想何若画意乃尔许六逸懐竹溪髙风迷处所
　　戯题投书涧
　　宋胡瑗讲学泰山十年不归见家问有平安字即投之涧中不复展读故名投书涧云
　　报来尺素见平安投涧传称人所难诚使此心无系恋平安两字不须防
　　祀岱庙
　　释奠回銮礼
　　岱宗绳
　　先不为事登封地灵自是神慿宇庙古还防黛蔚松阶下﨑崟临介石【俗名扶桑石】殿中肃穆仰苍容已躬那更求多福祈歳心殷恵我农
　　祀视三公旧典行配
　　天生物镇苍精崇朝所兾云蒸雨大徳应符震出亨寝殿端居
　　帝偕后仙坛配享弟随兄泰山林放如相拟久矣禋宗不易明
　　环咏亭
　　仙宫西侧创云轩春昼隂笼花木繁访道不须期碧海忘言真可驻髙奔幽偏事业三间足今古风华四面存【四面刻古今登岱诸作于壁故名环咏云】砚浄瓯香闲防笔岂争工拙壁间论
　　汉柏
　　殿角隂森翠影拏蒙蒙常自防云霞子房学得赤松术风度而今见汉家
　　唐槐
　　兎目当年李氏槐枒槎老榦倚春阶何当緑叶生齐日髙枕羲皇梦亦佳
　　合云亭
　　一天门里步天阶圣迹依然此勒崖记取岱宗初入路荡胷云已净尘懐
　　小阁三间梵宇西偶来临眺足拈题白云晻蔼亭边合应似桃花洞口迷
　　壶天阁
　　筞马上丹梯据牀憩紫阁既狭乃开豁俯畅临碧落山灵知我来为我搴云幕壶天蕴万象揽结难依着岳麓未及半得未曽有乐极顶纵吟眸兴防当何若
　　回马岭
