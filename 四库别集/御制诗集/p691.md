<!-- { "loadSidebar": true } -->
　　重华宫茶宴内廷大臣翰林等咏七十二聫句并成二律
　　稽吕览咏分篇兹体柏梁剏以连七十二聫成似昔【己亥春分赋月令七十二七律各一首兹复合为聫句恰符七十二韵之数】四方八宿数【去声】如前【向年聫句毎四人为一轮七轮共二十八人适合四方廿八宿】春生夏长律无舛秋敛冬藏气备全讵曰因难而见巧益廑夕惕与朝乾遍寻四库罕题斯只有散人顾徳基格已卑防拟撤矣体诚独也命存之【唐时试帖间有以月令命题者约计不及什一惟国初頋徳基东海散人集曽分赋七十二侯然体格卑陋殊不足采姑存之使人知余实不袭其只字也】曰分曰合曰长律既雅既风既绎思易着对时典钦若三经训我奉无私
　　月令七十二聫句【有序】
　　气迎琯初韶开月令之先体叶聫珠曲宴谱嵗华之盛绎曩篇于吉亥七字重拈赓新句于賔寅三元正唘溯自日官演防时宪颁书礼经偕易纬均占夏正视周书互异十二月律宣璇籥三旬逓报更畨廿四节斗转玑衡五日平分一宛若豳图绘景轸念民依因之唐律成吟研精物理鳞排列次分章协四序之周豹现全珽创制补百家之阙验行生于宇内识兼草木虫鱼畅茂对于防余状岂风云月露量课切雨旸之望省嵗惟防燮谐廑宵旰之衷抚辰咸若学原格致订笺疏训诂之讹传义取引伸赅制度典章之实用自仰观而周俯察万象旁罗首东作以迨西成三才综贯擘牋脱手浃旬赢翠荚之舒洒翰从头消夏试银钩之搨乃抚成编于往歳全什胪登而踵例事于重华前题继咏时则干逢壬养十朝春事先来期展
　　辛斋五位朝正初举值稭灰之送腊雪霙屡兆农祥数花信之占风雨水适逢人日七十二侯句分栉比裁篇因旧韵从新一百廿年毂转环周纪朔与芳筵并永际此始和布令俾万方洪锡福之庥敢夸复旦飏歌咨百尔效矢音之雅
　　【御制】分题七十二章诗兹欲连珠一贯之【己亥春曾分赋七十二诗亲书勒石颂示臣工兹重华曲宴又合为聨句俾诸臣钦念授时且以验春温秋肃一本万殊之义】冻解东风为首
　　暄融南浦肇芳期【东风解冻】渊蜎动以鸿钧转尺蠖伸先墐户知【蛰虫始振】才跃轻鯈嘘潋滟【臣三宝】欲投香饵羃琉璃【鱼陟角冰　以上正月立春节三】禁开入泽虞人伺【王制獭祭鱼然后虞人入泽梁】祭喻排籖蠧简披【獭祭鱼　唐李啇隠诗号獭祭伏读御制句有何事简编列书几寓言仍复有樊南之喻云】烟水江南传逺信【臣嵇璜】云山漠北望征逵【鴈北　鴈于仲秋往南避寒至仲春则回向北见御制诗注】佳辰暖逓三旬过嫩甲新苏万彚熙【草木萌动　以上正月雨水中三　计此时过立春方一月矣】翠颖润频
　　谘保介【臣和珅】绯霞烘恰防封姨【桃始华　北方山桃开时麦苗资雨而畏风宵旰勤咨毎见吟咏】啼深红树携筐到听趁黄柑酌斗随
　　【仓庚鸣】
　　订义鹰房嗤互化【恭读　　御制诗防云鹰产北塞贡至鹰房饲育之鸠则林薮皆有众所共见且鹰大而鸠小其形今古不异亦殊不相类鹰或养至数年鸠亦可经嵗不闻互为变化辨名覈实足订禽经袭误　臣永贵】
　　【御制】扶阳鸠职诏攸司【鹰化为鸠　以上二月惊蛰节三候　鹰本挚属鸠则性近慈仁故戴氏谓其善变之仁有合于董仲舒扶阳抑隂之义云】生商早纪祥为表啄汉当知戒可思【元鸟至】出震发声宣郁蛰
　　唘屯鼓物利甘滋【雷乃发声】光生同气縁遐迩说泥分期判早迟【始电　以上二月春分中三侯　　御制诗注以春秋疏隂激阳为电电是雷光最为近理又埤雅云电与雷同气其说亦合如电光甫掣霹雳即随此发之至近者或电光乆闪雷乃徐鸣此稍逺者若止见电而不闻雷此相去甚逺者百里以外不能闻雷而电附天而见故光能及逺如夏秋之夜电光逺在云表而近则星月皎洁或乆而云凑雨集雷电交作足为自逺而至之徴或竟夜不雨则俗所云百里不同天也雷与电本非二物以鎗礟喻之电在雷前其理易晓故仲秋月令仅言雷始收声不复言电而魏书律厯志乃以五日一候分属之未免失之于泥仰见析理精深徴据确切一洗从前勦袭雷同之说】叶琢一圭符闰朔【臣蔡新】
　　华攒万乳透朝曦【桐始华】穴同鸟鼠侪西渭海化鹍鹏信北池【田鼠化为鴽】强例贞滛乖正变【毛诗蝃竦篇朱子注以虹为天地之滛气以比郑衞之声夫贞滛正变诗家常谈不知放滛之防在声而不在诗况虹乃雨日之气相薄而成并无滛义即隂阳化生天地常理岂可以滛目之防绎　　御制诗注触类引伸折衷至当实发前人所未有　臣梁国治】漫从朝暮指雄雌【虹始见以上三月清明节三】浮踪流水他乡聚幻影飞绵昨夜吹【萍始生萍为杨花所化一叶经宿即生数叶见本草注】布谷晓催红杏墅【鸣鸠拂其羽臣徳保】浴蚕晴唤緑云枝【戴胜降于桑　以上三月谷雨中三侯　鸣鸠即布谷戴胜为织维之鸟乃后人既以鸠为布谷又以为即戴胜不知田家以布谷验合于鸠唤雨之说若戴胜不闻其能唤雨而降桑闗于蚕事月令以之分纪农桑伏读　　御制诗按详为辨析足订前譌】三春长养更畨报四月清和一度移【二句由春入夏】物性辨名觇起伏【郑注训蛙为蝼蝈孟夏正其鸣时若蝼蛄乃鼯鼠不言其能鸣盖蝼蝈与蝼蛄本自二物飞伏各殊旧说混而为一伏读　　御制诗蛄自能飞艰上屋蝈惟知伏喜依坑之句物理昭晰无疑矣　臣曺秀先】
　　【御制】农晨盻泽诮官私【蝼蝈鸣　蛙鸣多占雨每当孟夏之时盻泽恒殷故旧有毎当望雨倾听际偏厌藏泥不作声之句】饮泉不耐重坯闭出土忽成古篆竒【蚯蚓出】萆挈茹名已伙【王生　以上四月立夏节三　郑康成月令注王萆挈也郭璞尔雅注云似土而土自谓之茹又名钩茹本草作菝葜其名不一余以为王乃即黄每于四月中旬进鲜足证众说之讹详见向所作诗注】
　　苦荼甘荠品多岐【苦菜秀　苦菜生于寒秋厯夏乃成见顔氏家训又江南别有苦菜叶似酸浆子大如珠或赤或墨今河北谓之龙葵世误以当苦菜盖品类多岐所致】先零节讵筠竿比并蓄材还药笼宜【靡草死　郑注云靡草葶苈之属是月聚蓄百药葶苈亦药属也】雪忆连塍皑糁屑【臣周煌】香闻过陇腻翻匙【麦秋至　以止四月小满中三侯　连嵗祥霙报稔而昨冬丰玉优霑尤为宿麦连云之瑞】踦长譌
　　正通儒注【毛传谓蟏蛸为长踦与螳螂絶不相类郑注乃以螳螂为螵蛸母按螵蛸着木形如半茧更不得以螳螂为母　御制诗注曾正其譌】臂奋雄矜勇士师【螳螂生】故侣东飞区鷾鳦【鵙一名搏劳即伯劳也　臣罗源汉】晚寒西俗纪豳岐【鵙始鸣　豳诗七月鸣鵙注言豳地晚寒故迟】不平本异昌黎序【御制诗云顺时而动顺时静何有韩文不得平】初聒偏訾卦验词【反舌无声　以上五月芒种节三　易通卦验以反舌为虾蟇疏以虾蟇适当五月聒耳何反无声驳之】作队町场仍别牡【鹿解角后牡鹿之头亦秃遥视防于牝鹿无异然牝牡仍别羣而游原未尝不可辨也详见御制诗注　臣阿肃】　分笺山泽实同麋【鹿角解夏至麋鹿之角皆解熊氏误分鹿为山兽夏至得隂气而角解麋为泽兽冬至得阳气而角解不知麋鹿解角皆以夏至惟尘则于冬至经文传讹后儒亦强作解事一经　　睿裁订正益知耳食之谈不足据也】髙槐破晓轻吟露深桞归凉袅曳丝【蜩始鸣】感一隂生刚茁彼【臣谢墉】
　　【御制】先三伏采合名兹【半夏生　以生五月夏至中三侯】温风炎迫披薫异暑雨艰廑当夏咨【温风至】振羽始闻方在壁
　　寻声乍起未喧墀【蟋蟀居壁】鸷禽防养飞腾势大野看盘飒爽姿【鹰始挚　以上六月小暑节三候】车案夜光留熠燿【臣董诰】谢塘春梦想叅差【腐草为萤】绤絺引扇还挥汗【土润溽暑】蓑笠穿云更浃肌【大雨时行　以上六月大暑中三候】渐喜炎威袪永昼【臣福长安】顿来商籁袭轻飔【二句由夏入秋】飘萧梧径敲清韵回薄莲湾蹙细漪【凉风至】图侈金茎诬廿丈【臣达椿】珠收翠盖瀹三危【白露降　三辅旧事称建章宫承露盘高二十六丈上有仙人掌承露和玉屑饮之夫二十余丈之髙盘何以上而取之惟荷露烹茶实称韵事读　　御制诗按足辟汉武求仙之谬而记载流传益不足信也】凭渠露夕能相警朂乃霜台慎自维【寒蝉鸣　以上七月立秋节三候】将欲食焉聊戏尔【臣钱载】
　　【御制】设云祭者究闻谁【鹰乃祭鸟　孔疏以鹰弑鸟而不食若供祀先神不敢即食云云语殊不经鹰得鸟毎见弄而食之亦如猫之捕防安得有祭先之谬说乎详见前诗注中】天髙气爽金行也地燥潦收肃逮斯【天地始肃】额手西郊观铚艾朶颐南畆饱琼炊【禾乃登　以上七月处暑中三】汀芦水渺行初遰【鸿雁来】梁杏巢空客乍辞【元鸟归】未雨谋殊桑土彻【臣曺文埴】御冬计足稻梁资【羣鸟养羞　以上八月白露节三侯】香车罢挽凉无迹飚御闲停静不驰【雷始收声】陶复畧侔重窟閟【臣汪永锡】泥封好借一丸规【蛰虫坯户】天根朝见潭澄底【国语天根见而水涸注云天根星在角亢之间谓寒露雨毕之后五日天根朝见水潦尽竭也】星渎源长涨落涯【水始涸　以上八月秋分中三侯　　御制诗注江河源逺流长虽当潦尽不过稍弑其涨原无涸时观澜有术益晓然于原泉不舍之义】旧宅延賔懐燕社【孔疏仲秋直云鸿鴈来以其初来即过故不云賔季秋云賔者以其止而未去犹如宾客也或云雁以仲秋先至者为主季秋后至者为賔其説较为直捷　臣纪昀】逺臣扈
　　狝列鱼丽【鸿鴈来賔　毎嵗秋木兰　　行狝诸防古札萨克王公等以时来观扈从　　行围典属向以防古按塔哈称之按塔哈者　国语谓賔客也我　　朝徳威广布防古俱属称臣从不敢自居賔客而时当鸿鴈来賔之侯较古所称鴈臣尤为贴切故　　御制诗有木兰嘉客随围都効劬劳称雁臣之句葢纪实也】年深幻岂均蚝蛎月满胎宁化蛤蜊【雀入大水为蛤　说文曰蛎千嵗鸟所化蛤百嵗燕所化　　御制诗注特辟其谬】节已秋防寻老圃【臣金士松】
　　【御制】花如人澹对疎篱【菊有黄花　以上九月寒露节三侯】雄教虎畏形非毒貌与狼同心却慈【豺乃祭兽　豺与狼形虽相似而性不同豺不害人虎反惧之其所溺处虎不敢履称为仁兽故猎者有不射豺之说】波矣洞庭木叶脱
　　猎乎沙塞草痕衰【草木黄落】穴中攻
