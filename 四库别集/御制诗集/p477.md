<!-- { "loadSidebar": true } -->
　　子防璋举矢以天属岂蜕委教护家事兼明政理黾勉继箕裘朝夕奉甘防仁轻等上于祖义重顺下曰祢亦云显亲为要哉讵止从令而已矣
　　夫宜尔刑于人伦始王化模以知能帅惟道可扶虽贱家为阳所倚室不孤易着乾元有序诗咏闗雎无殊画眉拜手则已甚正纲相徳谓是乎
　　妇体齐化首四徳教三从守和其妯娌学乎姑舅惟酒食是议无父母贻丑语言不出于梱劝勉以贞纳牖哲夫成城母或倾嘻嘻终吝羲经剖
　　兄象震比肱事如父为先生陟冈瞻望吹埙和声寛裕以诲道慈爱见友情防墙外犹御侮它利怨斯可征常棣有华在所率尺布之謡不可聴
　　弟后生欲悌因心友自家始季方难为防能尔以敬则担金训义如束韦【叶】五常有要宜哉一字曰防而已司马牛忧我独无几回欲废斯章矣
　　朋讲习彚征逺相致公同升西南则得贤能以兴中钩管鲍荐弹冠王贡称小人暂为乃伪君子共济实应清流东林斯过甚两败无补嗟明征
　　友志同儒有莫逆心期白首益者取三耆或称九流言所不信素行永相守贵在道徳以成鄙其利名互诱迭为宾主缅唐虞时势弗同可效否
　　正月初六日重华宫恭侍
　　皇太后家宴
　　官家仍是説前家首祚承
　　欢莫此加阶玉有蓂惟六叶蕋珠无树不三花嫌绕膝曾元閙共喜延
　　龄嵗月賖一刻千金真在是春宵寜为赏灯华
　　题钱维城仿古册
　　林坞幽居
　　山势萦回林坞幽结茅于世复何求乐饥个里宜谁是宜是薛方周党流
　　春浦飞帆
　　山顶红楼谁纵目飞防厯厯见其间漫言此逸彼忙者下水顺风想亦闲
　　遥峯塔影
　　山村水郭相回薄林霭溪烟接鬱盘仿佛春朝过木渎灵岩窣堵见云端
　　溪槗防蹇
　　急流陵涧势滔滔木架危桥窄且髙不是王尊当叱驭何须驴背此担劳
　　绣壁悬流
　　绣壁谁为杂组丝悬流素练就中披似嫌紫緑纷呈采淘洗铅华有借斯
　　曡嶂虚亭
　　迳指万松【田盘寺名】陟翠嵤回看崖顶一虚亭向逰景况分明是只觉移来蒲幅青
　　荻洲逺翠
　　荻芦花欲作萧萧翠色林峦尚见遥悟得菀先枯亦早卬须舟子任招招
　　晴虹跨涧
　　亘浦长槗界镜空忽疑天际落晴虹个间设使青莲遇应独临风懐谢公
　　霜林绚锦
　　曡树含霜深浅红谁能尚锦问天公精蓝却辟攅丛处不借翻经悟色空
　　烟坡鴈起
　　石瀬沙坡烟欲消夜深飞鴈响嘹嘹底縁嬾向滩头宿路指衡阳近不遥
　　松云萧寺
　　松矗云头云脚松花宫静锁玉芙蓉空庭底事无僧侣闭户安禅制毒龙
　　岚墅瑶屏
　　墅似辋川客过桥几曾裴迪致书招雪溪粉本从谁得【王维雪溪图曾经董其昌鉴定今入名画大观册弆画禅室中】峙背屏风展玉瑶
　　人日悦心殿
　　昨朝迎
　　慈豫今晨趋问
　　安退咨政以毕新正值余闲人日当登临琼岛此陟攀朶殿栖崇椒春屛舞祥鸾丝管例弗举【是日忌辰例不作乐】书史良足观理义实悦心子舆有名言
　　阅古楼
　　泐壁三希藏墨宝【三希堂法帖石版泐壁间因名】千秋书法至今垂谁云过眼云烟拟亦曰因心楷则知淳化精华斯数典【比嵗择内府所藏淳化阁帖善本订覆精审钩摹入石就御园搆轩泐石版于廊壁轩额即以淳化顔之寓意畧仿阅古】过庭撰述昔存规设如阅古鉴治乱在彼吾懐讵在兹
　　题邻山书屋
　　假山久阅数百嵗我亦乌知非有真遂向其隂搆书屋宛如一晌结佳邻开篇静挹芸香古上牖明看树影新即境对时何所托元为善长乐惟仁
　　古遗堂
　　岩畔小堂号古遗古人曾此赏宜思殷鉴不逺近在夏景抚熙和敢即怡
　　道寜斋
　　春来何处识影渐低櫺盆烘【去声】一丛蕙阶舒七叶蓂祥占肇人日吉语贴椒屏多咏亦纷志讵为以道寜
　　朶云亭
　　小亭一朶倚云岑境若虚无望若深便是真防隮荟蔚仍飞琼岛作春隂
　　漪澜堂
　　漪澜向所称今日对冰凝岂弗孤名字奚妨偶俯凭縠纹原隠约镜影益清澄比似动而定何如静不兴
　　亩鉴室口号
　　泻水防冰露石底题檐名似顿成孤虽然鉴有妍媸在岂若斯时并鉴无
　　题画舫斋
　　冰牀舣闲岸画舫到春斋舒曡气方鬯延清古与皆白余瓦隂雪緑染砌阳荄何必言池冻原无放棹懐
　　古柯庭
　　古柯突兀谢轮囷生意原含不尽春小幅恰如张嬾瓉越疎淡防越精神
　　得性轩
　　性与已设二得性尚可云已与性设一云得已乃分已无已得理性有性益纷是则斯轩名樊然失繁文而吾更进之鲁论具前闻克复一日间天下胥归仁下学而上达亦借功用勤
　　奥旷室
　　回廊才数曲已觉奥且遏虚室刚三间又喜旷而豁逐境易其观讵得谓明达所以穷理者去滞贵活脱室乃付不知名言等摽末
　　镜清斋
　　虽冻仍含照便风亦不波何须忆流荡耐可免倾颇陟想鱼将负飞犹雁未过雪花拂益朗真觉胜旃摩
　　焙茶坞戯题
　　鸽炭鼎烹雪水龙团椀瀹春芽即景谓能供奉焙茶岂是煎茶
　　韵琴斋
　　真瀑本不冻流分冬夏导髙为假瀑冰则弗垂泻斯斋临石泉原属相假借来源凝冱坚乳窦淙奚借韵琴题檐额虚语徒成讶虽然更有进颇似陶潜舍
　　题澄性堂
　　曾闻告子曰人性譬犹水设遇凝冻时其言弗行矣书堂俯冰池呈镜光莫比乃知彼流动不如此安止或亦可喻性况复澄无滓
　　澹吟室
　　曲径通幽精室寻既清以閟窈而深初韶未露一分意真个今朝惬澹吟
　　清约池
　　小池无半亩春气未融冰信是清而约故欣止且澄匪藏原谢凿弗履言兢自有渊鱼在应如入定僧题居莭品茶图用文征明茶具十咏韵
　　茶坞
　　云归天池峯春暖虎邱坞茶事盛东南良时逮谷雨林扉宻疑关岩径细如缕白花似蔷薇引人入幽迂
　　茶人
　　虽云六经舍却见尔雅中取弃固有时造化宁无功季疵开其端三吴传斯风珍重图里人卢【仝】陆【羽】可能同
　　茶笋
　　崖洞非行鞭簇簇抽蔎长吐蕤玉为朶布气兰想香忆在龙井上亲见倾筠筐汲泉便煑之底借贡头纲
　　茶籯
　　岩阿矗苍筤裁作贮荈器烟粒含宿润晓篛帯生翠倾则未觉盈擕之犹怜腻髙咏夷中诗伊人岂无泪
　　茶舍
　　覆屋几株松迎门数竿竹试问是何境九龙径路熟豫游春朝忆光隂流水逐偶展居莭画兴飞恵山谷
　　茶灶
　　置处传无突抱来喜有峯傍根堆碎石炊陉燃枯松辛苦那觉疲功夫不惜重安得逢髻神【灶神也】美女艳浓
　　茶焙
　　二尺凿碧岩一方编緑竹漫煨琼液干不碍灵髓馥去湿弗欲燥戒烈惟取燠花脯与杉林【花脯杉林皆焙名】可试云浆渥
　　茶鼎
　　聴松【庵名在恵山】传朴制竹鼎圬灰白肖之不一足置傍幽斋壁髙僧缅逸韵雅人试仙液颇复有伧父谓之遭水厄
　　茶瓯
　　色拟云一片形似月满魄问斯造者谁越人与邢客落底叶瓣緑浮上花乳白何用谢堰埞直可罢履屐
　　煮茶
　　皮陆首倡和清词寄真静文翁继其韵契神非认影居莭祗为图【居莭自识云衡山命和韵窃愧不文临摹一过已不自量又何敢为貂尾之续然仍録其原唱兴固不浅也】识髙兴亦永拈毫赓十章如置身其境
　　新正瀛台
　　紫阁春筵待备陈趯台憩赏啓韶新殿屏防燕吟将嬾苑树花梅望已频也识土犹润碁罫却嫌风毎送鱼鳞隂晴课量从头切此责惟吾敢诿人
　　同豫轩
　　书轩耐可法经寻由豫勿疑朋盍簪最是子渊能注易求贤説尽圣王心
　　宝月楼
　　两层杰阁出城头【楼在液池南岸倚皇城墙俯临城外】春色皇州俯满眸素壁防屏新换帖碧檐银魄始垂钩丹梯似恵连陟玉斧何须吴质脩宝月名楼亦已久几曾玩月一登楼
　　澄懐堂
　　时节自新嵗琴书犹古堂澄懐真有在乐志永无央庭竹静幽籁缶梅霏细香窓间低旭影却是始韶光
　　兰室
　　每来书室爱盘桓讵必侈称九畹观试凭明探秘籍其香端觉胜于兰
　　纯一斋
　　羲辞闻曰贞舜命举惟精述古垂
　　明训【斋名　　皇祖御笔也】居今切反情守吾庄致説逐境郑【俞】曾评直内无过敬犹非啻力行
　　静憩轩口号
　　潇落文轩小坐宜循名因复一寻思惕干寜可片时息至竟艰逢静憩时
　　春耦斋
　　书斋古园内丰泽久名垂寜啻廑学圃兼当重务籽五牛阅旧迹【斋中彚藏韩滉五牛图及项圣谟蒋廷锡临抚各本】一晌得新诗春耦时虽未豳风句可思
　　植秀轩
　　髙下植丛筠依依秀可亲叶踈有好影莭挺不凡神此实医俗物吾因懐作人根宜培雪厚緑玉覆田银
　　题韵古堂
　　律吕相生贞起元古钟十二月推援若询及莭应时句太蔟为宫防防存
　　千尺雪二首
　　取譬因之借雪名想当真雪益晶莹是同是异难分别一例寒光淅声
　　箧弆名区四巻全寒山鼻祖可忘栴心希瑞叶落天上岂只量来尺计千
　　紫光阁赐宴外藩即席成什
　　柷起中和奏乐韺肆筵紫阁午曦眀底须九遵朝典惟是三巡聨众情新附乌孙来北漠【土尔扈特】旧班鴈仆熟西瀛【回部】抚兹敢曰能开剏益切冰渊惕守成
　　重华宫茶宴廷臣及内廷翰林等题程棨耕织圗聫句复成二首
　　紫光赐宴外藩回茶宴重华此继开思抚春牋抽乙乙防蹲雪象色皑皑三清耐可瀹瓷椀九醖何须酌蜃杯便拟玉堂成例事庶几不啻颂扬材
　　蓂舒八叶谷为辰屡省赓歌钦四邻经厯事多翻畏事抚临民久越怜民曰衣曰食足艰致惟织惟耕要最真考订程图重摹泐讵宁绘帙赏精神
　　耕织图聫句【有序】
　　学诗堂啓制题曾擅新多稼轩开赓咏复谐振美爰自至前雪积告丰符汜胜祥占越兹嵗旦春逢得暖应东方吉卜顾念九歌之董劝匪衣食孰系民艰而推六义之兴观维农桑尤觇政要用是图披旧迹因之句课新裁溯于潜楼令所权舆初闻宋代经仪甫程生为摹篆继着元时乃头衔赝署松年比刻舟而雌防剑失伊尾跋真传姚式方买椟而大小珠还前浸种而后入仓足分炎帝遗书之订始浴蚕而终翦帛堪永西陵别谱之垂矧
　　奎章重掲顔楣
　　宗风近仰而
　　宝翰久经泐版
　　祖泽长贻于焉列和篇以先知特阐周官奥防贉标志字将本计兼赅汉诏全文今也鳞次繙圅排四十五端之防蝉连授简叶七十二韵之吟倘胪荆楚嵗时方言未偹如攷嬴秦月令莭加详各侔色以揣称同就班而按部醰醰味出何殊九穂嘉禾轧轧丝抽不减三缫功蠒岂似緐华间草木羣芳得荐馨香真成本色大文章一切均叨被服盖辰詹八谷征冯生长养之方舒而字押一先示当务劳徕之孔急从此风云月露尘编绮语都捐庶几训诰典谟化字淳风广播予一人宵旰中之景物斯诚绘影绘声尔百僚职司内之箴规尚克心藏心写也哉
　　【御制】民为国本食民天布帛资衣并重旃首祚应廑耕织计
　　始和遍洽赋租蠲　　【恩防普免天下正供轮年遍及至壬辰适屇全周】闾阎感为盈寜切
　　堂陛情教喜起聫任养适占符嵗美【臣髙晋】元调最好报
　　春宣【今年元日立春】
　　泰坛先甲
　　诚展
　　慈箓长庚
