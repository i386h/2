<!-- { "loadSidebar": true } -->
　　静宜理事处顔曰致逺斋讵云寄山水因之缅茨阶武侯有至谈寜静兴我懐是地信佳矣隔嵗才一来亦不懈勑防畴咨朝彦皆安邉谩诩遐晰理惟期谐一指苟或蔽万几于焉乖致逺恒在近宵旰遑徘徊
　　赋得智仁山水徳
　　山水自山水智仁实智仁见之斯有谓乐者岂无因动处皆天趣静常与物亲出虚依峭蒨入影漾涟沦互妙浑冺迹相彰益契神慿观师法在孰曰祗逰廵
　　碧云寺
　　鹿苑压崇椒云廊开士寮一空惟寂寂【此俗所云于公寺者洗汚秽为佛宇亦不置粥饭僧乃觉清净宜人】元着乃超超安得延僧灿犹然恶竖刁倚栏评古迹殷鍳在前朝
　　洗心亭
　　翠竹红花各洒然水亭好是絶尘縁松门更有真佳处恱性山房可试泉
　　纵引吟思是静思云端半亩渫天池洗心并且无心洗妙合兹亭乃在兹
　　试泉恱性山房
　　试泉堪恱性聴我说其因淡洗六根滓静祛十斛尘管弦方已俗风月卜宜邻随意山花采过春却见春
　　学古堂
　　恰复今来憩因思古与稽周书三致意鲁论首曽提逊志时务敏崇功政不迷允懐惟矻矻未敢曰折折
　　雨香馆作歌
　　谷萦峰抱千百转竹嫩松苍趣各单应接无暇総静供今日之逰兴不浅行行亦至雨香馆下视一緑谁能辨一緑梢头乃见遥昆明湖水当前展年来缀景颇致佳是吾所愧非吾善峭风下岩云尽卷四围晴雨霏防嵃是药文殊皆命采更当何处天花冁声声色色夲真空吾亦因之万虑遣
　　阅健锐营习武
　　健锐垂营制勤教子弟兵果然实效获遂用大功成耆定敢因懈诘戎益致精简良行赏遍弧矢亦亲抨
　　实胜寺八韵
　　金川昔奏绩实胜葺祗园事迹纪穹碣营规缮列屯【巳巳金川功成因就西山旧寺葺新之名曰实胜简凯旋之旅设健锐营发帑建屋以居之勤加训练兹西师之役得其力居多】即今平厄鲁更顺定花门允借鹰扬勇敢忘鸿佑恩造功庆维兆嬉武戒犹存佛力恃奚可人为勉应【去声】敦聊因观众技便以识衷言怵惕外寜范文有至论
　　寳谛寺
　　鹫峰肖得文殊像搆寺居之大方广五台所礼了不殊今既非来昨非往湏弥枣叶皆真容讵惟相好斯瞻仰无同异中有异同譬见搔痒亦生痒大士不起分别心流水闲云一安飬
　　香山恭迎
　　皇太后来逰
　　安驾迎岩关清和风物闲正长欣爱日
　　有喜奉
　　慈顔鹤唱方弹梵云衣复舞斑今年逢大庆総觉祝如山
　　欢喜园
　　盘盘陟峻嵏精舎傍花宫纵我先忧者到兹所乐同云中聴野鹤松下有清风俯畅真欢喜方方緑麦芃
　　天池一首
　　天池众峭巅一清且泚闲馆据上方文石砌旁涘出水有轻鯈潜跃忘所以闯萍秋月间戢鳞春风里谁谓涧底沉乃在云端止物固视所托慎之哉君子
　　再题雨香馆
　　沈水都梁尚待薫雨香総不借人勤更看饼饵资谁力吾岂聊为想像云
　　玉乳泉三首
　　嵌岩钟乳滴淙淙防入澄潭影漾溶灵鼓气机通上下飬珠定合有神龙
　　山下泉犹壮雨余可能对麦不欣予三间适搆路中处来往人劳聴憩诸
　　杉松筠箨翠相交涧谷千盘曲且坳佳防不知行近逺造巅下视緑云梢
　　緑云舫
　　山中緑已齐天半舫堪擕讵必登同李定知防漏嵇氤氲非借笔沿泛不须隄舣棹宜何处武林西复西
　　闲
　　人以闲为乐我以闲为苦岂其好为异惧匪无逸所政简固佳事志肆非美举来游圗畅懐因闲转惴怇
　　山泉
　　处处山泉涧底披出山不见众称竒依清厌俗彼诚得独善屯膏我弗为
　　竹鑪精舎烹茶戯作
　　竹鑪为爱僧房制精舎寻常率置旃欲拟逰山消半渴早防调水走中涓武文火容谁待冷热茶汤剂已便陆羽卢仝却失笑茗家清供岂其然
　　再题静室
　　谁云斯室静来便惹吟思纵目千里际拈须七歩时清风满襟防太古与追随蓦遇广成子笄头庶可期
　　即事
　　卷谷风来夏亦攀萝行去望偏髙不妨十歩一留憩舆者寜忘肩者劳
　　试泉恱性山房
　　为爱山房两度来泉声竹色净无埃洗心亭上心先洗那更消烦借緑杯
　　碧照亭
　　六柱无十笏崥崹上若鶱天池临澈底古镜是轩辕荇藻梳演漾松竹影在里东坡张懐民未免溷彼此翠萝倚作屏渌水开为鉴上下映带清着我虚舟泛既澄息诸虑惟虚含众妙此意自古今静者闲来照
　　旷真阁
　　虚自纳诸峰髙还出众树慿栏领新要陟梯欣始遇裴公雾尽敛列子风常御发防返其真铚人有佳句
　　臯涂精舎
　　岩谷深寒又避风栽培仙植一丛丛即防朗朗清虚府金粟迟时亦月宫
　　清寄轩
　　胜逰可恋香界勤政明当返御园三日驻山诗卌首邈然清意寄斯轩
　　清晓香山廻跸玉泉山西作
　　佳处寜当忘返哉平眀清跸御园廻轻舆觉热逸兼戒按辔乗凉兴更催露气润犹瀼晓际黍苖緑较长前来玉泉适可晨传膳遇胜还湏有别裁
　　静益书屋
　　书斋秀而野路便小栖迟已是日长况当山静时隔林黄鸟唤绕砌緑芜滋此处宜开巻寜须谏宋琪
　　翠匝亭
　　一亭纳翠镇氤氲叠巘连林蔚緑云须识今来名易副可忘前此正需殷
　　题挂瀑檐
　　瀑自峰间挂松檐豪敓之应知无定相所遇有余思月处镜虚拭风时练立漪康王谷帘侧可似此般竒
　　静縁书屋
　　一尘弗到六根蠲山色水声俱洒然觅静于斯不可得方知是与静为縁
　　纵目
　　纵目香山似画圗昨朝眺此画不殊可知羡起乎望彼大都慢生于故吾濯濯翠岩悟开士方方緑麦欣农夫云迳延縁采香去定须逢着佺乔徒
　　积书岩
　　筑室傍幽岩积书于其里岩可擅佳名大固括小耳嵗乃一再来枕经而葄史可因悟诲咻了识无达理戴席与邉笥笑盖不如此
　　吴伟芝仙
　　水月精神土木形闲行适读罢黄庭紫芝采得何须饵名注丹台骨夲青
　　玉犬【一黄一白】
　　闻说麻姑仙去后千年一吠济阳髙牵如海上公孙见飬必云中景遭絶客底湏夸善噬化民还拟仕生牦夲来原是和阗玉辑瑞聊因注旅獒
　　首夏万夀寺
　　胪唱应眀日驾还趂晓凉黍风轻逓爽麦露灔含光取便临香域
　　延禧备道塲长河喜水足遂泛溯游航
　　倚虹堂题句
　　桥畔前辛搆栋檐夲因
　　登辇事荘严难言茅土风堪尚却视丹青色已淹今嵗重逢大庆举十年一度焕新瞻似兹便更新千度防亦吾心未觉厌
　　首夏承光殿
　　抡彦廻清禁怡情登迥台迹陈传日下境美是云来炎避因苍栝雨佳致緑苔披薫惟觉愧敢曰阜民财
　　畆鉴室
　　防水浑成畆鉴池书斋池上对偏宜澷须致诮涸堪待且防常逢盈不亏一莭之明皆自得无私而照即吾师设如水落原非鉴物意不留髙更竒
　　题恱心殿
　　豁庨山殿俯孱顔义府优游片刻闲若问予心何所恱适来郊外緑畦间
　　四月廿五日御殿传胪纪事
　　雅化作人祝
　　夀慈金阶胪唱丽晴曦既求真学颁新制亦体常情改近期【去嵗以磨勘需日定于五月五日殿试初十日传胪兹念多士守时乆命速行磨勘于四月廿一日殿试廿五日传胪】公举不教存已见明敭还预定其辞【命读巻者毋得存已见俟榜后别令大臣覆勘去取同异又新定引见之例然先进其文朕就其文定甲乙后乃令按名引见于是殿试之制简而益备矣】西人魁榜西平后【今嵗状元陕西韩城县人王杰国朝百年以来乃剏见也】可识
　　天心偃武时
　　茂对斋
　　御殿更衣此憩迟宣毫江砚雅相宜可知茂对熈怡处正是南薫长飬时
　　枕峦亭
　　假山垒真石相忘以嵗乆四柱枕其巅风月随所受峭蒨苍崖矗偨池翠隂纠岂不在城郭居然谓林薮移情咫尺间濠濮夫何有
　　谢时臣山水
　　窠臼名家総不同叠迥出寺楼红须留白为云气林霭山岚镇鬰防
　　汉玉辟邪璧
　　中规一片昆仑精玉人细刻辟邪形延吉祛恶古所称土华依约葆光晶如冻梨貎夀而贞出从谁氏之佳城黄肠曽以伴漆灯有可欲焉终复呈孝文斮絮诚何情
　　赋得瑾瑜匿瑕【得清字八韵散馆试题】
　　瑜瑾虽希有瑕玼亦偶呈取长毋尽弃舍短要归贞辉忆石初韫察休水至清徳音思葑菲善诱贵权衡苟得精磨致终防寳器成隠之略一玷扬矣获连城鲍识管家仲魏论陈氏平温舒述传语切已厪予情
　　端午日侍
　　皇太后宴并擕王大臣观龙舟
　　夏莭兼逢
　　大庆年天中无事不称仙欣防麦穗迎薫实自合榴花分外鲜蒲宴聨情嬉有戒龙舟观度鬬应捐呼前笑谓于阗长【郡王霍集斯赐第京师是日并命预观霍集斯向即为和阗部长也】投石寜湏一颗圎
　　雨【五月初六日】
　　一夜风声枕上吹情知无雨雨其宜讵期霡霂银筠织正喜菁葱玉黍滋稠叠
　　天恩欣越惧循环民计度还思夏云卓午晴尤好麦穗千畴晒粒时
　　即事
　　昨朝剧炎今日炎因蒸雨雨塈麦穗黍苖俱合宜天恩今嵗真优被街头鬻饼大于前兼之价更落一钱囤者自咎居竒失及时出粜相争先垄断诚有贱丈夫农庆其术安施乎所以干干厪祈嵗化民成俗无多事
　　题文徴明赠王谷祥东坡诗意圗即用其韵
　　作辍八年歴食眠京华吴下幻江烟【二句见徴明识语中】禄之设问停云事依旧波含碧落天
　　赋得五月鸣蜩【得清字八韵朝考题】
　　散歩芳隄上如簧乍防声初闻未惯耳徐绎颇含情好雨无逾莭知时逮化生豳风曽叶什月令善窥衡但鼔脇为响寜腾口浪鸣以旁真是别虽噪不离清骆咏且须待江脩信致精寒蝉何足取即事慎扬明
　　复雨【五月初八日】
　　前日雨已二寸滋髙原接润下隰泥午霁恰喜宜晒麦禾黍怒生秧緑齐此时雨弗雨皆可未免尽善望殷我午昳云作复霈膏徐徐疾疾棼丝堕不期而获感益深匪今伊昔今斯今入夕溟蒙犹未止更思明晓时晴美
　　雨中泛舟
　　烟敛风吹试漾舟不多时复冷丝浮黄头澷虑筠篷湿霏霏正好逰
　　岸转溪村到始知秧齐緑稻正含滋水车罢转茅亭静便是吴牛意亦嬉
　　理事
　　宫庭曰御门园林曰理事无日弗畴咨爱礼存羊意黄阁承丝纶緑籖引郎吏何务不宜慎况此勑几际宿雨快新晴广厦无暑气祈农有佳象筹逺罢严备戒满以为惕敢曰逢时瑞
　　题黄公望山水
　　野阁虚支流水上飞泉遥落白云中老翁八十犹轩兴【见大痴自识语】笔力应然积健雄
　　再题廓然大公八景
　　双鹤斋
　　讵是寻常恋稻梁仙禽雅合驻仙鄊形容不拟轻为赋明逺佳辞已擅塲
　　规月桥
　　枕岸防如上下影波原见一轮圎是为规月是真月照彻三千与大千
　　峭蒨居
　　孰谓真山是假山亦防峭蒨亦孱顔设如放眼观环海泰岱嵩髙黍米间
　　影山楼
　　楼俯清波波影山文窓棐几称髙间是忧勤匪髙闲者祗觉然于此间
　　披云迳
　　霭霭英英曲迳循乍开当面耸嶙峋霑衣不识縁何故长史清诗妙契神
　　绮吟堂
　　美景良辰奚遣兴铺笺防笔毎敲吟是予结习非予善要亦不因此放心
　　韵石淙
　　石将水夲寂然物韵出无端两相【入声】遭一切有为法如是心源定处不生涛
　　啓秀亭
　　水木澄华竹石清于于屧歩足怡情如从六艺潄芳润先获我心是士衡
　　湛清华轩
