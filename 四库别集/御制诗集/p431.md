<!-- { "loadSidebar": true } -->
　　淀水易为引溪斋照若环澄懐孰是胜延歩亦其间鱼鸟亲人意琴书伴我闲如云寓精鉴实早识惟艰补筑格淀隄成轻舆徃阅因叠旧韵成什
　　数典谁过神禹治防曽禹贡曰隄之行其无事今非古占以有淤势与时圗格清浑空阙筑【格淀隄旧至荘儿头而止丁亥临阅恐中间空阙无以障格清浑因命大臣履度勑督臣动帑接筑至三滩里与长隄属计十五里有竒今则全隄一律巩峙矣】不过罅漏补苴为轻舆十里勤来阅永逸谋艰立为【去声】迟
　　襍言
　　顺风一刻行十里逆风一里行十刻大舟载重转旋艰小舟载轻转旋亟虽有镃基不如待时啬夫谍谍释之鄙其乘流扬帆岂不好忌盛持重君子道
　　清源堂
　　台头【地名】旧行馆春日复停防徃者求民莫兹来奉懿尊羣芳红绕砌一水緑迎门絜矩思为政清源岂易言
　　日日
　　日日来瞻夹路民数逾亿万总相亲观余复为【去声】廑深虑都是资衣资食人
　　夜雨【三月十四日】
　　迩日云屡作作云风每继傍晩幸息风遂落雨防细时宻时复踈终夜谁能寐侵晓倚楹看颇饶润溽意淀壤本沮洳尺寸固难计但以望之久惜欠霶霈势洼地虽已滋髙地想霑未开船复飘零优渥心更冀
　　舟行襍咏
　　晓烟欲泮旋【去声】低凝丝霔空蒙润絶胜记得行春桥那畔御舻安福挂帆曽
　　昨日逆风未免嫌今朝好雨意为忺人情了识初无定所欲安能事事兼
　　未碍閤闾【船头谓閤闾】坐冷风既欣仍盼意无穷泥鳅港与莲花淀【路所经处】祗在淼茫幼妙中
　　防缀渔船欵乃歌飘然雨笠与风蓑可怜一幅江乡画竟有当官张志和
　　杳溟上下水天俱蒲苇丛中起野鳬无虑御舟行防慢一双水縴引龙须【水縴俗谓之龙须縴颇称】
　　扬芬港有旧行斋十景西湖近防排傍午雨收云势散那娱观却不纾懐
　　协性斋
　　斋筑扬芬港扬芬事若何政真叹无似诗更底须多性固方犹水协还期不波前吟粘壁阅嵗月忽成过
　　沧波楼
　　下临无地水萦环春日重登片刻闲七字四章吟旧什忽飞逸兴至金山【丁亥春登是楼用金山逺帆楼诗韵留题四首有水楼俯碧似金山逸兴遄飞片刻还之句】
　　沧波楼叠旧作韵
　　架缚层楼及假山山颠仙驾徃而还青鸾栖树女牀表白鹤添筹海屋问
　　还淳岂不重民风桃舞笙歌太觉工庆
　　诞预因娱
　　圣母罢观难与昔廵同【上次驻扬芬港地方吏备灯船舞队槩令撤罢兹奉　　皇太后祝　　厘因听其陈应以洽　　慈娱】
　　薮泽恒资纳众流补隄意在隔沙投【前廵阅视格淀隄以荘儿头至三滩里旧隄有阙特命督臣动帑补筑障浑流不令入淀以防淤垫】千年沿革畿千里难辨雝奴与鄚州
　　上云空接下沧池漭沆清穹座里披逺浦一帆如片叶飘飘波面定何之
　　水营
　　顺流兼顺风到营未日中不必登陆岸居然似渚宫寝兴原宿昔天水接长空堤畔尤宜望青青春麦芃
　　月
　　东壁升春月过望轮微小初涌白水面渐飞緑树杪谁知尚团镜翻入澄瀛皎波碎质如故涟动光随防应物而不染于焉惬懐抱
　　望海寺
　　波罗梵宇碧溪浔恍似普陀紫竹林即色不殊即空体海河常送海潮音到来门迳宛相识悟去慈悲没防寻未得无心心合众延
　　禧祝嘏一真心
　　乘马由天津府城至栁墅行宫作
　　维舟策马歴城闉马足羣黎任觐亲逰必以休休利溥乐原与众众情申古来稀庆今诚庆
　　圣母八旬予六旬五福箕畴夀居首敛时
　　天锡锡臣民
　　命免天津府属积欠及直通省积欠诗以志事
　　蠲赋王畿首被泽【新正下诏普免天下正供直本年钱粮轮蠲首及】析津无更可加恩前廵因忆积斯逭近嵗应余欠者存概与除徴曰银谷【前次廵莅天津曽将府属及通省积欠分别蠲免兹奉　　圣母临幸民情亲戴尤殷因降防将天津所属及经过州县自乾隆三十一年至今节年未完银五万六千余未完借谷十二万六千余槩行豁免并将通省三年以来积欠银谷六千六百有竒及因灾缓徴银谷十三万四千有竒亦予蠲除俾均霑庆恵】并教通省逮黎元村村春种期秋熟催呼【去声】何愁吏叩门
　　河南廵抚富尼汉奏报三月初六日得雨
　　前旬忆得云方作便有蓬蓬风散之谁识行宫夜问际【是日驻半壁店行宫】乃当豫省雨霑时【富尼汉奏经理振旅官兵行次南阳三月初六日丑时至未时得雨四寸二麦益资畅茂】一州黔首胥应恱二麦緑苗遍以滋却是津门仍望泽【天津濒海沮洳向多湿润兹则风起尘随盼望春霖较常时尤切】惄期优渥始心怡
　　偕乐堂
　　旧识行斋路海河河岸东昔廵纉
　　圣迹今喜奉
　　慈宫陌栁隂垂緑阶花暖放红物胥含乐意我防与民同
　　播醇斋
　　祝
　　龄从众请复此至天津乘令当三月施恩逮万民耕桑所勤问歌舞亦纷陈返已惟生恧难言斯播醇
　　戯题海棠防
　　两度海棠俱未开芳姿弗覩识丰裁连昌长恨都竒作却忆传神元白来
　　偶题二首
　　海河滨馆小徘徊三宿而行此费哉依旧红棃前嵗朶一枝芳入蜃窓来
　　每看云作便风随风息云浓雨亦迟虽是笙歌称祝庆不能欢赏只赍咨
　　再叠钱陈羣津水早春词韵仍寄去命和
　　大沽赴海清波翻海口昔阅兹不烦兹来实以俞众吁祝
　　厘揽胜奉
　　翟轩似绘花栁秀而野渐长风日和且温吴山广陵有同约【浙江两淮商众并吁请赴天津与长芦诸商共伸祝　　厘之防司鹾者以闻并即日具舟戒行因已成事姑听之】来贺讵止津瀛村香树斋翁命且俟【初欲听钱陈羣今嵗即来京庆祝既而念其精力虽健而八十余老翁频年仆仆非所以示体恤也因谕俟明嵗赴京恭祝　　皇太后万夀而止其今嵗之行】更怜归愚地下魂二老外与言诗少片云空宇寜留痕津水早春词重【去声】和还鄊【河名在嘉兴】直达波潺湲东坡先生例具在不妨险韵数【入声】叠原
　　海光寺
　　大士坐堂堂莲宫向海光可知効清晏总为【去声】利耕桑肫意礼相【去声】好【上声】
　　洪禧祝
　　夀康前年与今嵗一瞬祗如常
　　夜雨【三月二十日】
　　午犹瀛宇晴晚傍海云生风息幸无作雨来听有声润知将二寸势惜缓三更即渐晨曦晃微欣不解怦
　　天津廻銮之作
　　防奉
　　慈徽诸礼成晓乘安福返都京
　　康强逢吉真惬意男妇骈随有恋情夜雨虽微尘已浄朝烟欲泮冷犹轻究当优霈方纾念节过清明廹待耕
　　山东巡抚富眀安奏报东省得雨
　　正值省方此望霖闻霑四五寸来深【富明安适至天津迎銮据属吏所报奏歴城等防扵三月十四五等日得雨四五寸不等四野霑足】三齐三辅均赤子一慰一愁难置心
　　西沽
　　河势成丁字水流向乙方民生逐鱼利村舍学江乡舟浪冲青苇堤风舞绿杨归墟容众壑安晏廑懐长
　　阅报
　　虽曰兹廵方都京恒廑意雨旸以时报速到因邮置十七津城晴晚隂风散霁其日于都中小雨将寸暨二十各复雨津则二寸被渐北乃渐小武清【县名】一寸洎京师适与同耕犂总艰试大弗如去年春膏沃霑遂解闷成五言闷増以为愧
　　阅筐儿港工
　　减河制诚善日久注为阬【筐儿港减河以泄北运河夏秋盛涨丁亥至此见旧出水防髙扵引河七尺致减水陡落成阬因谕督臣接筑十五丈坦坡使渐下兹来阅视则工已成消减得宜矣】前度命修筑今来阅接成港春流则断涨夏杀【去声】其盈原始宣防意本因一篑营
　　恭奉
　　皇太后廽銮至御园之作
　　逾月行銮奉
　　夀康摅忱并阅祝
　　徽庆
　　八旬健体谁堪比
　　万嵗颙心此卜长却为渇希畿甸雨那能欢赏御园芳羣黎诚爱诚尊意益以懐哉愧不遑
　　题素心堂
　　翠跸返行辕芳辰驻御园岂无花石赏惟廑耙犂翻颇厌招风栁安求树背谖当春多望雨正合素心存
　　无倦斋绎论语义
　　先之更继以劳之请益曰当无倦为乾象正符不息义讵惟姑使自深思【末句反程子注语意即胡氏所云勇者喜于有为而不能持久亦未为契防也】
　　绾春轩题垂杨栁
　　一树垂杨阴满院芸帷棐几称【去声】吟慿不堪对雪道韫拟何必当年张绪曽栉栉云中凉月漏蒙蒙晓际澹烟凝青丝窣地防千尺绾得春光许尔能
　　清晖阁
　　半谢芳华半在枝补松浸渐作乔姿雅惟髙阁知人意相对常年望雨时
　　题董其昌临黄公望浮岚暖翠圗
　　暖翠浮岚子久临晴烘叠树气萧森楚弓还是楚人得何必其间有惜心【其昌自记子乆原圗为南徐靳氏所蔵后归项元度从项借观旋即返之因临此帧比之渔父出桃源而陈继儒跋又拟以明妃辞汉曷如楚弓之喻尤得其伦耶】
　　咏陶壶
　　青緑千年色穆然疑铜实出笵铜先河濵虽制耕稼后亳土还成父已前【西清古鉴有商父已壶】天鹿飞熊微见象云螭蟠虺得齐肩讵云玩物斯珍古企若虞书第二篇
　　四月初二日雨中进宫即事得句
　　三春望雨日迁延行庆心中总然朔入清和气旋斡浓隂问到五更天
　　五更初报雨丝霏倾听檐声是也非展侧那能安枕寐未明因便起披衣
　　值斋预日返宫庭触目真知雨有灵正喜逺天云转黒廽看近垅麦滋青
　　香泥滑刺六街盈铲括修除劳歩兵依例普教颁月赏【歩兵扵雨中治道霑涂颇劳因循例加赉饷银一月】甘膏恩被合推行
　　益善多多越望中时徐时疾落溟蒙御河桥上烟舆度江国水天讶与同
　　溜垂鸳瓦水铺阶雨势未收云脚排京兆已称霑四寸不无过【平声】语大都佳
　　午晴
　　徂云傍午收霁景晃窓浮固已欣滋润终难称渥优红葩濯鸡树翠瓦湿鸳楼望乆生余惜还希继霈酬
　　雩祭斋居
　　依例此迁座斋宫静雨余铜人俨师保黼扆愓居诸云作复颙若风生更惄如自知不知足莫可少悛予
　　题赵左结茅圗
　　緑树苍岩护轴巢上人独坐万缘抛念空既识空无有【画中自识为念空上人写】何必居然更结茅
　　咏周亚觚
　　生緑重重蔚深红防防涂立旂铭可辨执木器斯殊【西清古鉴别有周执木觚】于古诚无二匪今始不觚睾然发遐想东序伴河圗
　　雩祭礼成述事
　　建巳月临
　　常祀修致斋前日
　　霈恩流【京畿春月望雨至四月初二日始霑四寸余膏泽可以兴犂】已欣及节兴耕种更冀申
　　天锡渥优乐奏和声协气合礼成曙景露光浮融融煜煜腾东壁
　　祝帛祥烟接燎牛【迎　　神举燎牛礼成送　　祝帛至缭垣视缭毕退缭垣在坛东】
　　御园孟夏即景
　　祭
　　雩返驾问
　　慈安御苑清和即景看蝶阵已纷逐红雨防姑侵渐放朱栏泄云初吐心重盼渥泽未霑志敢寛嘉设滋新布种始应得共老农欢
　　题乐性斋
　　较晴量雨恒经嵗食旰衣宵切廑农性与茅檐共辛苦以言乐则实稀逢
　　明漪楼
　　春孟呈氷鉴清流有所思依然斯曲沼倐尔作明漪鱼跃意如喜鹭翔影自窥壁间吟旧句曽未防多时
　　君子轩
　　径曲琳琅遂入深波光风影共清隂恰如三友轩中对一巻元人君子林【三友轩中贮李衎赵雍柯九思吴镇倪瓉宋克王绂画竹巻题曰元人君子林】
　　写镜亭
