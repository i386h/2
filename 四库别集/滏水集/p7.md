<!-- { "loadSidebar": true } -->
　　吾闻春秋纪年二百四十二不书祥瑞书灾异不知何年沙麓崩六鹢退飞失其四恒星不见夜有光星陨如雨石在地孔子讳鲁不讳宋但记日有食之既岂知沦影入石中蟾蜍桂影俱蒙笼初疑日中有两乌双飞跳入姮娥宫鹑火贲贲尾伏辰状如赤鸟云非云女娲炼就五色石抟沙所作愚下人史苏发占又端策坎为曳月艮山石兑升而云离奋翼重兑为吕归有德吕侯宝石到子孙更遣赵子穷其源齐赵马牛不相及如何穷此造化根世闲万事何不有耳目之外难具论海中时时发火焰世界一一持风轮一微尘内纳须弥有顶天上犹昆仑并却咽喉与唇吻别有一句超乾坤木人抚掌非耳听石女怀胎亲眼闻扇子筑着帝释鼻鲤鱼惊翻东海盆吾言非夸子夸矣要与摩诘无言言 

　　○仿乐天新宅 

　　吉凶翻覆两何如新贵移来旧贵居昨日弓刀围旧宅今朝车马庆新除兔惊尚顾罝中兔鱼逸还寻筚下鱼富贵贫穷皆有命大都覆辙戒前车 

　　○仿郎士元宝刀塞上儿 

　　长安美少年白马黄金鞭后骑捧长剑官仪如殿前烟尘生绝塞烽火照甘泉如闻辞第将遗貌上凌烟 

　　○从军行送田琢器之 

　　严风吹霜百草枯胡儿马肥思南驱长戈飞鸟不敢度扼胡岭下行人无钩钤一夕妖星过贼臣自掣居庸鏁藏金郿坞未厌深长安三日燃脐火胡兵数道下山东旌旗綘天海水红胡儿归来血饮马中原无树摇春风橐駞毡车载金帛城上官军空叹息累累妇女过关头回望都门心断绝汉家公主嫁乌孙圣皇重战议和亲北望 【地名】 一舍如天远黄沙茫茫愁杀人田侯落落奇男子主辱臣生不如死殿前画地作山川请以义军相表里恨我不得学李英爱君不减侯莘卿子明又请当一面禁中颇牧皆书生 【是时李英子贤侯摰莘卿王晦子明方出战有功】 横遮俘尸三十万潼关大笑哥舒翰上书慷慨请长缨临风铩翮空三叹 

　　○题杨秘监雪谷晓装图 

　　林空月已沈雪落风未扫束装事晨征之子涉远道心知马上人万象入腹藳髯奴亦可人行李伴幽讨尘中无此客风云满怀抱逢辰则伊吕不然商山皓如何苦憔悴薇蕨不得饱前身孟浩然后身穷贾岛三生纸上形千古笑枯槁向来富贵骨露湿原上草百年等一梦翻覆无丑好那知风雪癯不是蓬山老所以荆和璞一笑几绝倒 

　　○题鲁直书黄庭经 

　　太清虚皇玉景经琅函琼笈秘始清囊以云锦金钿扃四神守卫诃百灵中夜一气存黄庭玄霜琼膏灌子形方瞳绿发魂魄寍上寿千岁下百龄天书夜降勑六丁控驾三素乘风泠凤笙龙管超冥冥扬旌抗斾耀飞星八威吐毒驱电霆掷火万里流金铃仙人拂石刦不停笑视人世风中萤世闲醉梦纷膻腥三尸调汝丹田螟有如尾闾泄沧溟一朝神离鸟飞瓶涪翁书法出兰亭名书此经实自铭开卷恍然如酒醒养生新发庖丁硎 

　　○试院中愁坐叔献学博忽送红梅小桃数枝坐念春物骀荡西园开钥不得一观作诗破闷兼简张文学仲山 

　　数日天气殊未佳文书如山眼生花忽遣官梅入吾室政尔东君解留客蜡梅无韵空有香红梅亦复清而庄此花韵胜开较晚天许风流嫁海棠海棠春娇睡未足环儿酒晕红潮玉不应更有林下风翠袖天寒倚修竹银瓶亦有小桃枝茜裙游女窥荆篱青枝绿叶不须问自有月影溪光知冰花不肯相媚妩来伴诗人作诗苦横斜影落水心中融入诗中作奇语古来诗人例多穷把酒对花酒已空亦知寒食只数日醉梦不到西园中天上公子被花恼一笑回波嘲栲栳不须区区索酒钱但可煎茶对花前 

　　○慧林赋海棠 

　　君不见三郎花下吹觱栗寍王搦管番绰拍一声惊梦破华清海棠顿觉无颜色又不见百花潭北西郊路醉里花仙觅奇句觉来酒尽花已空诗人不是无心赋梨园富贵春萧瑟空对画图三叹息杜陵谁有补亡诗坡仙诗中画更奇君不见西园往日称繁雄罗衣不复能春风雄楼杰阁春色里温馨淑气月明中纤条袅袅春无力犹遶空墙绊游客不应折赠寄僧房来与幽人慰岑寂石门老衲僧中癯鼻端苦觅香有无何似东庵人散后月斜疏影照跏趺 

　　○冷山行 

　　禅房阁雨锁春阴幽人切切鸣幽琴一声两声风萧森三弄五弄天沉沉纷纶十指终不乱双鸾对舞扬哀音初为湘灵怨再鼓别鹤吟弦声按抑止复作忽然变态穷■〈山虚〉■〈山钦〉嵚曲终从容奏恬淡落花啼鸟青春深苗夫子吾独知尔心胡为翻作冷山操此意似欲为师箴昔年忆侍明光宫曾以丝桐沃舜聪熏风一曲岩廊静万国无为至化中明昌有道真重瞳重瞳左右多夔龙朝廷诏起冷岩公鼎湖龙去弓剑空不闻天宝相国忠渔阳马嘶旌旗红圣主中兴日月功首诛羿浞鉏羣凶张公上书见大计臣以琴谏非琴工先生年来到骨穷但愿四海无兵戎夜阑更请弹三乐臣独饥寒亦不恶 

　　○和渊明归田园居送潘清客六首 

　　身行半天下何处无名山苏门天下胜筑室不待年曩时孙公和今代潘子渊无家安四壁治生惟寸田去国行万里往寄三茅闲山川半豺虎一水不得前寄谢李龙眠为我写风烟曲肱画图里卧游西山颠尚恨画中隐不得招闲闲有愿何必遂古人岂尽然 
　　人生本无累世路自羁鞅悠悠尘中境翳翳霞外想苏门有佳处怅望不得往遥知西山下烟雨薇蕨长有愿神莫违谁谓河水广梦逐西飞鸟一夕骑眇莽 
　　万国角声里日暮行旅稀幽人如野鹤思逐南云飞冥冥花经眼冽冽风吹衣平生香火愿毋使寸心违 
　　堂堂鸠林师法喜以为娱谈道有原委百川会归墟城市挽莫留野性山林居年荒拾橡栗湿柴烧橛株尚怜陶与陆问讯今何如当时莲社人寥落今几余修静复西去而独逃空虚蓝舆会相访容我醉时无 
　　昨日游东城今日复南陌偶逢素心人把手便欢适一谈复一笑不觉日西夕骑马穿市桥矫首望林隙归来掩关卧尚恨为物役四论喜僧肇玄文笺陆绩会当投绝学缮性终何益 
　　驾牛函谷关跨鹿涡水曲相期无翼飞岂不贤尊足他年东坡翁一衲归玉局相哀老不死分我一寸烛千年暗室中一旦得朝旭 

　　○题巨然泉岩老柏图 

　　雪嵓森危有老柏几度寒泉潄秋月气凌层空白日寒根贯断崖苍石裂奔腾逝水送流光剥落古苔封老节明堂未作栋梁材潦倒风霜半无叶何人胸次富泉石巨然袖中董元笔崖倾岸绝无人见夜半移舟真有力贤侯笔力今曹植气象参天二千尺为回笔力挽万牛顿觉烟岚少颜色 

　　○梦登华山 

　　梦登莲华峯举手摩青天道人洗我心相与掬飞泉风吹青霞佩飘若云中仙下视尘世人扰扰纷腥膻直欲呌苍穹生灵日熬煎安得侧仙掌狂澜回百川一洗胡羯尘万骑还全燕功成不受赏弃之若浮烟金膏换绿发玉液炼丹田金丹如可冀脱屣区中缘闲寻碧玉调朗咏青苔篇还骑双白鹤飞下青山巅 

　　○尚书右丞侯公云溪图 

　　朝游云溪上暮游云溪下不如云溪云去作人间雨流水赴大壑白云思故山何时溪上人心与归云闲黄公山下云溪路十里溪光照云树溪流沥沥读书声想见先生旧游处溪上老僧今白头尺书招我归来休圯上方传黄石略山中未暇赤松游我公昔年提孤军旌旗綘天张鱼鳞鲸鲵沸天海水浑骂贼嚼齿欲透龂旄倪十万寄一身咸阳白骨回青春九重叹息天为颦殿前论事气益振沧海未全归禹贡山东且愿变齐民匣内宝书金屈戌腰间瑞节玉麒麟卫国锦衣归故里代公黑发更慈亲他年钟鼎书元勋二十四考中书君整顿乾坤济时了飘然却返云溪云 

　　○过广武山 

　　尘霾晦金镜鹿走羣雄驰龙腾海水沸虎怒风林披成皋天下险楚汉昔相持乃翁一杯羹且欲共分之两雄不并立鸿沟徒尔为裹创抚战士智勇亦已疲荥阳非吾厄帝图乃天姿阴陵夜失道慷慨儿女悲长陵一抔土笑煞牧羊儿胜负两蜗角兴亡一枰棋而况彼区区二蚁争雄雌西登广武山旷望大河湄野旷知天迥崖倾觉岸危青山明剑戟霜林列旌旗云槎秋浩渺烟树晴参差凄凉阮生叹浩荡谪仙词怀古念离散兴极泪还垂 

　　○河中八咏 

　　舜井 
　　夷齐墓 
　　鹳鹊楼 
　　逍遥楼 
　　汾阳王像 
　　吴生画 
　　杨惠之维摩像 
　　先公碑 

　　?舜井 

　　一水独泠然浮云几变迁心知思舜处时见井中天 

　　?夷齐墓 

　　让伐理难全求仁岂怨天乾坤吾道独宇宙此山传不肯食周粟犹应饮舜泉冥鸿饥欲死落日唳昏烟 

　　?鹳鹊楼 

　　楼成鹳鹊几时还人去楼空境自闲地接连城秋水渡河分两岸夕阳山汀烟冉冉分秦树陇雁依依度晋关千古废兴还造物暂携风月出尘寰 

　　?逍遥楼 

　　黄河城上逍遥楼何人能作逍遥游断霞落日今犹古明月清风春复秋千里兵尘常漠漠五年心事漫悠悠中条太华不忍见云自高飞水自流 

　　?汾阳王像 

　　天宝虏骑兴渔阳首提孤军起朔方扫除欃枪廓氛翳再使日月光吾唐丹青凌烟谁第一功业汾阳异姓王当时太尉亦雄伟天不慭遗壮士伤河中重镇甲天下浑公与公屹相望时危英雄常恨少抚壁再拜涕泗滂诸酋下马识公否公虽云亡像在堂 

　　?吴生画 

　　吴生大士十六像岁久尘昏蛛网丝真物从来有真赏息轩为作证明师 

　　?杨惠之维摩像 

　　一默传心已失机更求形似转成痴至今遗像兀不语犹似当初问法时 

　　?先公碑 

　　过客纷纷总不知先公事迹竹溪碑坡轩不荐山僧意也觅西厢待月诗 

　　○汾阴祠后土 

　　闲闲吏隐官蓬莱玉堂给札非仙才封香汾阴祠后土骑士引赴轩辕台龙门峡束天下险状如万顷纳一杯方丘中峙巨鳌趾黄河一箭从天来长风吹云碧海去旷荡万里晴天开青山终古不改色下送落日浮金罍沧波几回照新雁往日繁雄安在哉君不见汉家六叶夸雄才力通象郡臣龙堆泰山日观封禅罢属车九九声如雷横汾中流箫鼓发酒酣乐极情生哀秋风一曲在人世茂陵桂树空莓苔又不见开元四海不动尘千麾万骑祠神脽侍臣文章咸第一丰碑自勒镵崔嵬凭高慨咏才子句山川满目空尘埃铃声琳琅蜀道雨想见万里愁云回蒲关北走荣河道岩深地古令人老胡儿夜渡黄河冰生人憔悴如霜草吾皇神圣如轩辕北伐獯鬻清中原徧秩羣神礼乔岳还因告土祀坤元灵祇纷纷福来下倒卷天河洗兵马重新日月照乾坤再整山河归庙社三河形势满河中独纪葵邱第一功唐汉遗民寻故事还思法驾幸河东 

　　○会灵观即事二首 

　　戊寅五月十六日试宏词 
　　灵宫初雨余散策步幽径深樾不见人微风度疏磬心闲偶无事虚极自生听时复静中喧归禽暮争暝 
　　欹枕北窗风书叶久未定午梦破华胥起看松阴正闲居观物化静处见天性鸣鸠亦何为谷谷自相应 

　　○题东坡石钟乳山记墨 

　　书为水渍几半 
