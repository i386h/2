<!-- { "loadSidebar": true } -->
　　崇丽多挛局置逺足徜徉岂若登兹阁二美适有当髙栋切天居华燕冠文昌凉飔躏嘉防落日暴崇冈千甍波鳞踊双阙风翼张驰道东西直轮鞅正纵横俯瞰澄湖波皎若明镜光鳬鹥下防鬛菰稗出收潢虽无方舟具兴至欲褰裳望舒随阳没银灯嬉未央上客袭主权行筹浩无方徒御私相讁毋乃沦太康
　　赠况生药湖别业
　　兹湖信灵境灵境贵所招维昔真人居药就凌璇霄旗峰感女泽环江导宾潮湛符填簸荡遗砂夀肖翘至今清泠府万象不得骄怳若太阳升神丹现中宵金波迎潨射玉衡澄泬寥枉汭款柔飔阳荑配隂条天鸡忻孳育朱鲤恣陵跳披岩肉芝长犯雪黄精苗秀郁钟故竒象胜理自超况生结精庐窈窕临湖皋杯中泻云物镜端行渔樵亮无晨风翰偕子以逍遥勺水甘谷如服食等松乔
　　游西山诸寺有感
　　西山二百寺蝉缓琉璃刹其人中贵人往往称檀越银汉割岧嶤珠宫闘嵲吐磴穷百盘束流规千折蹙阶白玉尘飞坐黄金屑斗削神力逥向背鬼工絶世尊趺青莲妆严明秋月龙象左右陈罗义后先列我闻説法时乞食仅一鉢誓以不住身普代众生孽长者虽布金小果那得説柰何贪嗔念希与圣谛结填沙南赡髄饰像恒河血浄土炯自如广轮虚真辙呜呼西竺寃万古谁能雪
　　嵗暮自檀州发赴青州有述
　　奉期戒輶车含辛拜严闑宻戚追告途新知来要辙是时冬向暮微阳生隂冽断莽吐伏流隠林遁余雪麏趣纵横文鸟革凄厉舌苍苍界飞素暧暧动幽悦萦回中陂幰遥裔前坰节之齐踪稍畅恋魏慸犹结载讽陟冈言终慙贲丘哲
　　夜起步中庭有感
　　罢酒出中逵皓魄起前楹始见衔半规稍稍渐成盈积雪焉藏照天地吐余清怳若玉龙飞乔松郁峥嵘羁雌无停影号雄有求声狐貉虽被躬旷士中不胜安驾双鸾翼并起翔天京
　　春日于西园望云门山有述
　　巨灵擘碣石置之营丘东千秋窍混沌间道开玲珑渐迩秋魄圆稍迈晨星融流云时停憩返景并垂空伊余懐禽好之官偶齐封羁服含余责推案厌微躬曾是咫尺遥故以简书慵行药步周畦披襟延绪风倏如团鉴色怳落清尊中蚀雾俄半规吹颷豁全通靡靡呈苍翠蔼蔼盈房栊数足无登轨寓目有来踪峻陟淹徒御卧防借人工何如日箕踞于此翫无穷
　　初夏西园偶成
　　铃阁何沈沈初阳启烦嚣讯谍縦横至羣咻逓相要虽靡片言才往往不崇朝躧履向闲除移床就繁条景风徐将拂池荷乍与交緑竹吐新劲黄鸟展余骄诗书安其所尊酒自为招送日未毕欢来暝复携劳仕隠俄更荡动静竟难调持镜问朱顔那能忘不雕
　　雨后小酌西园
　　业岫停隂润遥空结层冥好雨东南来媚我园中英下防方池水清文自然生荷盖亭亭出圉鬛亦纵横中有双防鹜延颈发欢鸣幽壁青莓苔枯荔其荣大小各自私焉知皇泽平举爵吟微谣聊以冩余情
　　其二
　　微雨中稍怿按畦披榛莽羣秀欣相托悠然动真赏帙掩且罢开尊来不虚往半酣凌层岛冀以遐想屯隂弥在目大埏无隙朗回看墙东蔓胡乃先蕙长习习笼中翼终成怨初网
　　初晴园亭即事偶书所懐
　　天地意无常吾人宁久安今兹幸休暇聊与为盘桓绪雨就归飔微阳来湿翰箕颍匪在遥步武生云端顾见清池影茫然愧衣冠区区丹阳设欲以敌东山不见先民语富贵多忧患忧患从机发那得借余欢乔木恶崩崕根株离见难
　　雨饮李氏伯仲草堂遣谢
　　负郭偃衡茅停车遣幽讯隠侯竹间出难弟墙东引耦耕及新麦对漉饶夙醖改白王衣冀青阮公瞬宻雨战炎歊初凉乗时进散沫染空阶余膏惠脩疄慈明既外朗叔慈复内润言万飞屑令色双聮瑾愧以干旄旋更为薜萝信早晩牀头篘愿言无所吝
　　庭有积雪指麾儿辈戯为雪山偶作
　　怡步向中庭积雪何皑皑战日愈自坚依颷渐成堆虽靡化人术倏忽三峰开削成像仙掌横度为天台更疑双灵鹫一夜自飞来东风澹荡吹对尔酒一杯不知吾与尔玉山谁先頺
　　风日清美行园有懐呉峻伯率尔折简
　　亭午气清和西园行挟防阶借葳防红牕延纵横碧时禽骄孤迈芳草妬新迹慨然懐良友胡为但役役刀笔余啸歌诗书子徽纆博谷声条桑永晷不重得愿言携琴至呼尊命所适
　　泰安即事呈同事诸君
　　忽闻谒台去颠倒揽裳衣不知褦襶子规腰何所师含吐将及唇瑟缩未成辞流汗纷如浆袖手不顾挥委蛇将出门归我旧须眉轻风发微凉白日已崦嵫张宴陈钟鼓为乐不逮时北山有岱宗南山有徂徕溟海中相隔步武竟焉之
　　其二
　　琼台双文篚上有五色芝纎月承卿云暐煜霞文披借以流黄绮贡之白玉墀违性虚见珍虽贵非所希不如南山栢千载长如斯
　　于役淄川途遇大雨有述
　　冥冥干维改殷殷坤轴摧女风嘘隂穴族云布阳台海色二有合嘉霖四望来鹳引吭鸣防鱼矫鬐回萎叶贪故柯柔苗媚其荄裳衣既颠倒车马亦虺隤迂辔就衡门野父进我杯请以甫田诗寛彼东山懐
　　初夏晨起
　　初阳组林茑轻飔衣屏障草绶生緑滋筠隂卷清浪间发隂鹤和时流黄鸟唱旷矣物不接嗒然吾将丧虽靡向禽达颇懐张邴放一命羁所之千秋郁微尚郤案更沈吟沈吟滋惆怅
　　过潍县故孔北海祠作
　　威鳯虽在罗耻与凡枭近神龙刬其角目固无鲛蜃火垂赤帝灭风犹素王振角总吐英谈冠弱流乂问平原援中絶北海诚空奋艰难傍余爝廓落甘异摈交祢岂慕狂拒郄焉为吝巢倾卵俱覆梁逝室亦震反谐鄢陵祝不覩山阳恨余本骨体人千秋凛遗荩高咏长寝篇分香随澌尽
　　薄暮东牟道中有作
　　防骑縁海壖兴发遂忘疲将晞九阳髪思振三神衣如何悲泉侧阳乌欲罢飞川后约其波以待朱轮归橮色有遗景梓里无停晖空青就磨灭光景向熹微二气既不分吾人安敢违改辔趣林薄命烛叩衡扉有酒但为欢无酒且息机天鸡在东方三鸣不须斯庶哉咸池浴万象同赫羲
　　初至登州就台小憩
　　陆走费轮蹄暑征困衣领浃旬嵎夷造乃使烦虑屏税微公牍简讼折人吏静海气蠲夙苛山风荐微冷庭葵悄然落小雨殢逺景篇留浩荡域酒引无何境卧起俱所适低囘发沈省彼烦焉终郤此逸宁遂永窃禄在牵丝援阶类汲绠顔腼久京洛心揜谈箕颍千石幸未逾吾其从小邴
　　按部东海因懐鲁连逃迹慨然有述
　　溟色饶竒变云岛相荡擗中有真人居将无鲁连宅先生犹龙哉夭矫物莫测灸輠辩与生转丸机从匿抗辞折新垣秦众外辟易飞书射聊城燕将内捐嗌引危励安平一鼓坚城坼提衡万师力弁髦千金锡散髪东海隅肆志随所适他日圮上编毋乃而黄石我欲竟其终青天杳无迹
　　余游蓬莱阁覩弹子涡石因记蘓长公一章歌之与防政姜公共拾取数十枚为翫遂戯效其体作数语书付道士并呈姜公公前身为白玉蟾髙弟解服食法其有以教我
　　昔闻蓬莱顶神僊好围碁争道不相娯散掷东海湄海若鼓锋涛为汝作玉师歴落涵天星皎镜支汉机数惊骊龙顾或起陵阳悲我无菖蒲根杯水浴置之岂必真壶峤方圆亦防差宇宙在一掬芥子为须弥姜侯蟾翁裔服食夙所宜他日访三神煮以疗吾饥
　　弥陀寺饭僧作
　　结夏依寂居随縁憩脩轸宅惭周颙舍米待郗超损僧衬鸣钟集佛供导幡引霜研给孤麦玉琢摩菌慈禽恋清呗怖鸽驯余赈敢持有漏因仰觊无生忍曾是夙力余内观了何朕追往踪既失希来业难尽毋以罪福求幻身同兹冺
　　弥陀寺遣暑作
　　岩泉饶竒趣松栢寄逺迹如何孤兰若局蹐四蓬壁慈云不垂防朱离苦相射赫矣尼连火邈哉阿耨泽四大久厌离诸縁归灭寂是以烦恼身更称清凉宅夜梵流妙音朝观离空色窃从厐居士巾髪恣所适
　　早起
　　初月将曙辉亭亭澹空碧微星渐以隠存者犹歴歴蝉乍停号宿羽时鼔翼时至钟未鸣僧懒更成寂乃至欲观心悠然不可得
　　聴夜呗作
　　斋饭依八闗昏钟警诸妄陈王演真呗深公吐唱清波徐潆洄法雨渐调畅振如迅霆激细若防丝飏哀籁流凡聴圆机转天吭我闻青莲坐妙法宣无上魔王戢怨刃龙女倾爱藏如何旃檀刻不覩梵音相稽首悲宿因誓心驱来障
　　晨起新城道中
　　野宿无淹寐蓐食焉待饱主人戒鸡鸣驱我就中道行徒非古欢惴惴来就保隙月隠若窥风林窣相恼严霜白于雪照我顔色槁不恨顔色槁但恨不自老
　　初春同俞仲蔚及舍弟敬美登马鞍山得四首以山髙月小为韵
　　落日犹命屦爱此城内山初携惠连往寻以长瑜还清磬杳蔼外行人苍翠间扶酲过隣圃独树梅花闲
　　其二
　　危坐揽羣秀天风吹布袍呉江疋练白泖塔孤茎髙斗酒寒不醉剑歌短益豪谁怜今仲蔚此下有蓬蒿
　　其三
　　冯防凌絶崕呼觞陶嘉月疎林叩幽牝泠然中心悦暝色坐来改飞鸟时自没望望逼城嚣徘徊不能发
　　其四
　　久矣甘尘栖兹焉忽世表披襟当澹荡纵屐探窈窱落日樵采竞归路牛羊小何以见幽悰入门后栖鸟
　　防惠山酌泉次唐人韵
　　穷溪回崇巘午色正苍苍上有千尺松下有古时堂幽籁相间作止鸟顾我翔乳窦溢清漪杲日媚其光眉宇澄秋色齿颊散天香念彼寻源人慨然不能忘
　　其二
　　落日饶逺态羣象来趋人酌此涧下泉爽焉各懐新暗壑穿文流白石何磷磷岂不念逺达行当委时尘洗耳卧空山抗志薄青旻頫仰千古士思与巢许隣
　　其三
　　精若栖林端芳泉伏萝樾躧步信所之渐与人径絶顾见潭影空怳然超生灭叩斧斵涧云负铛煮山月朗咏三君篇清商四垂发千秋庶可要与子偕首辙
　　避暑大兄山庄作
　　烦暑意不怿聊适在山池阳崕饶轩豁隂谷吐寒飔脩竹藩广除落英文素漪鱼鸟各有得余亦遂忘疲觞奕送归阳返颍射东坻蔼蔼桑榆影履舄任参差寄言邑居子笼翮安所之
　　初秋屏居有感
　　偃息衡门下旦夕寡来躅澄露将微风披洒中所欲外苛稍已蠲畴能解中燠蝉髙树间哀吟逓相属不念金气厉令我白日促循往心既乖慨来身如束顾视庭之幽兰芬一何馥幸免当门鉏居然安空谷
　　冬日集舍侄一敬所作
　　今辰风日佳言集仲容庐是时嵗功毕塲圃方告舒新篘嘈嘈鸣黄鸡啄相趋罗者懽得鳬网者懽得鱼野人慕口腹一饫不愿余顾见斜阳影蔼蔼媚桑榆羣从更乐端迭起求自逾但酌令我酣悠然渐黄虞奚必青衿子矩步诵诗书世有中圣人舍我其谁与
　　章道华见访田居作
　　抱影寒庐下春风怡然来问言何为尔有客访蒿莱田家无夙供鸡黍差足陪斗酒相劳苦慷慨兴往懐抚衷虽难偶循迹幸未乖携手望白云海色正崔嵬因君明漆胶友道谁终谐
　　闲居偶然作
　　晏坐无与适叩门亦不至残叶时自扫归云如相迟頽阳坐来永依依昔邪际久矣城市间始与懒一防佳境怳有得稍焉竟茫昧寄言尘趋子安知此中味
　　小除夕归途遇风雨作
　　今朝风雨色凄其成嵗暮谁云望不逈出门即非故我马既黄仆夫将焉诉抚壮能防何悠然懐往路茫茫百忧集安为鬒不素稍明来者日空悲昔者误
　　其二
　　流雨泥我足北风创我肌令我朱顔改使我含辛悲举目见羊肠日暮安所归黄芦杂苦竹哀声鸣相和上有独栖鸟下有长逝波归家犹云尔离家将奈何
　　和仲蔚元日诗
