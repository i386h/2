<!-- { "loadSidebar": true } -->
　　先观察以易起家璟八嵗亦习易苦不能了了比从之江山署中先君退食手课诸子雒诵而心怪璟以为儿聪悟乃尔顾若易何也试使之诵诗瞥开巻即跃然喜若与三百篇有宿因者自此每奏一篇未尝不称善间浮白赏之曰子紫垣小星也因令兄弟各占一经璟既幸以诗举而弟瑗举春秋伯兄子鸣雷举书余亦亹亹逼人然璟于诗则终有未解者少无诗师第以意为之间取毛郑鲁韩家参以诗纪诗缉及吾乡黄恭肃蠡测私谓小序距诗近传信必多而宋人距毛公复逺千余年顾尽扫而夺其位疑一也子产叔向辈皆春秋贤卿相所赋诗多郑风今悮认郑风为郑声尽以桑中目之疑二也诗为乐作与它经异即风雅颂又复自异凡房中之歌朝防征伐燕飨郊庙方社之什体裁既别音节便殊此即使汉魏乐府盛唐名家分路専门未易髣髴而今腐之八比又多出不诗不赋之人于唐诗宋语不解安能解三百篇疑三也夫子谓诗可以言可兴可观可羣可怨事父事君授政専对挹之有余今学诗比他经独众而絶不得其用举一世之学士大夫心研手追积有年所而不能窥古人征夫思女之一班疑四也四疑者余即今未了了亦与读易何异余也愧趋庭之教多矣石桃在先赠公丙舎余丙辰戊午读书其中诗稿多残落不足存门人与儿辈再刻之而书吾愧以示儿且以望诸君子之善学诗者
　　旗亭问咏序【唐俞】
　　今世操觚家类能称诗诗与文将无同乎人亦有言论诗如论禅取其妙悟也既妙悟矣文章之道何独不然吾观云霞绚防泉石吹籁此形声之至也然无风则不行动于青苹而弥于六合有含必吐无触不兴诗人之思文人之致也其如功令束人有竒自抑使行空之马勉就衔橜烛地之龙反资膋燧风尘未偶品目难齐子昂善价于碎琴摩诘呈身于贵主倚门卖笑殊自汲汲觥饭壶飱之论识者有同嘅焉唯是大雅不作正恐知希濮水自珍寒山谁语所谓索解人良复不易唐三诗人旗亭贳酒以最自矜惜之句聴诸伶人某甲某乙亦与今士子待命主司情景颇埒嗟嗟唐制以诗取士不能得少陵而羌笛春风独操左券于双鬟之咏然则生平浪说过眼还迷反不如彼姝者子犹能作上官昭仪明月夜光之鉴也不亦异哉吾侪落落负竒既不能为卤莽之获亦复感甄寄思吊湘写怨梁甫幽吟新婚别叹游歴有年啸歌自放一切风烟草树山川愉愠之情无不收入寸管借八股中聊作生活声光难掩冷暖自知惟有标新送难品白论黄友生之乐差胜一第昨嵗会稽余公逊赤城陈木叔与余读书戍上唱酬往复篝火雪楞选言相赏雉坛有盟于今而再兹公逊己翔霄汉而吾曺犹视薮泽杏园百舌谁醉花傍片语千秋一吟双泪岂风人所谓穷而工者耶忆昔京邸余与公逊定交杵臼间关门异人望气可卜徳操水鉴小以自慰未敢轻掷新渠之瓢木叔才华复可颉颃公逊东南竹箭宛委双珪横溢三洲竒争五泄一酬鉴水一憻龙山明年渇睡汉但恐扪心于不免捉鼻于如何耳木叔再来与沈彦方诸兄集苕上其居停朱阆仙邀诸名胜有社艺之刻阆仙故雅游声气所至自吾郡而外白门檇李之英无不鳞集劎合各吐秘思抽妍词播芳发条粲风郁云丽藻芊眠﨑歴落猗欤快哉然而游处畧同嵗晏萧然未免借世人色目稍足増价凉州一词不必与少伯达夫争衡角胜而避席拥炉欢笑以竢正恐当时名部艳曳奢华未必能竒赏者也窃尝疑近世才士之病如昔人讥子云不能竒而好竒稗虞象胥读者有味谓海错足餍梁肉毳罽可差文锦而媛媛妹妹之习体似香奁裙裾脂粉素妆雅步举止大家虽复曺刘沈谢翻似奄奄曺李妄意名山巨川而外另有神丘火穴履之不能思之欲往噫嘻文至今日赝鼎子书操戈传注几成刧运遂变繁声吾党各具素心不作诳语其亦相视莫逆有谐畅无揶揄庶几少陵所称交有道焉视彼揣摩世宙自命汉隂之橰倾轧文坛相寻旷林之战若人风气如此己有下劣诗魔入其肺腑虽七步八叉不足多也此又我辈自誉自嘲不向俦人问渡傥异日者天子采新声被乐府社中兄弟当自信文章中有国色部曲外知音声满人间光生几案必且有如达夫之达者又不独以白雪之调箜篌之謡自相秘重还念今日小窻冻雨抱膝长吟斗酒自劳怀珍待价聴隔座品题赏固欣然弃亦可喜旗亭之问即属新诗雅堪谱入得毋曰正复索尔时不可得耶









　　明文海巻二百七十四
　　钦定四库全书
　　明文海巻二百七十五　　　余姚黄宗羲编序六十六
　　诗集
　　讹草自题【唐俞】
　　世界尽讹也自齐谐白雀开天为讹之祖而嗣是牛蛇神种种不一遂有赘槐安飘罗刹骑鲸化鹤扰龙修羊伴入笼之双鵞感渡河之三豕云中鸡犬月下箜篌是耶非耶传疑传信又况爱憎之口风影之谈去来萍梗之踪迹苍黄谁主宠辱何凭于是吾友木叔氏甫入春明倐而目为乌有先生矣及天际归舟布帆无恙相惊以伯有相慕以文成相怡恱以更生又羣哗曰此诗题也余蚤知木叔博物君子能辨实沈台骀自可使不为祟何必乞南斗祷度索君且也修文之役上帝虽命而负此史才半臂子京双椽影里有人留住固无烦诸君子慼慼木叔一肚子不合时宜啼笑于诗文一肚子不合时宜之诗文禅于酒隠于色荷刘伶之锸化郑泉之壶随蜂蝶于莲香染唾华于广袖即死亦不复恨虽然七尺可轻微言恐絶性癖耽佳有生之乐乐反生耳姑相与妄言之子以优孟衣冠余作黎丘供奉大招耶七发耶吞声太白感梦巨卿聊借五言宫徴之音以当三日庚申之守此事讹也此句亦讹也命之曰讹草而以博好事者破涕而为笑也








　　明文海巻二百七十五
　　钦定四库全书
　　明文海巻二百七十六　　　余姚黄宗羲编序六十七
　　诗集
　　黄太冲野园诗序【罗万藻】
　　黄太冲勾余才士故侍御赠太仆卿白安公之嗣公子也太仆公负忠正之节撄逆珰之焰抗疏直言殒身北寺天下莫之敢明太冲以弱冠伏阙讼寃义动当世咸曰忠臣之有子也如是太冲虽才何暇以文彩自见与才人韵士争尺寸之席哉壬申冬昆山朱浮石先生以太仆公之门人手太冲所为诗一册示予因伤太仆公事声泪俱至汝南郭亮之风千载再见然予读太冲诗感愤寓物之言十之一咏事十之三赠答十之五闺语十之一未尝自谱其年月以其词绎其志盖发愤于太仆之所为作多矣此浮石先生所以悲也古人忠孝之语哀激所次有则有伦况出之雄文博学之辈冲于口而被之音天地鬼神感通之至数该焉盖不求为韵语而不能不为韵语所谓长言之不足又从而咏叹之是也三百篇之亡乃有离骚遂接风雅为后代词赋之祖夫屈子义兼亲贤使不遘上官子兰之徒骚亦不作骚之为言忧也故屈原特以其忧传而千余年之后宋遗民谢翶者复以其哭不朽晞髪诸诗先儒以为直遡盛唐以上夫臯羽世经义之学应进士之科使不罹宋季之难感文信之死诗亦不作故臯羽之诗乃与其哭俱由此言之情不絶语必不至文字皆然而况诗之道乎太冲英才磊落挟以少年之气今其诗幽折陟防而忳悒多思与老成积于世故者相类其铁琴死战马老狐行诸篇命事称名亦颇与原之山鬼国殇翺之铁如意玉麈尾同至其红闺丽事诸诗岂所谓托情男女亦宓妃佚女洗蓝曲楚女謡之致类乎何其情之峭以深也哀心感之无言不疾故曰发愤于太仆之所为作多矣夫道弥往而风弥厉古今皆然文字之槩亦观世之理也惟太冲负忠孝之极思佚按愆于心者既甚而后溢之为诗故不独有诗而诗复铿急絶人风气逼古此予所以例之屈原之忧与臯羽之哭而为言尔不然太冲遭遇明圣忠臣之魂己雪党人之碑己踣以彼其才进用于世非二子所可同日而语也










　　明文海巻二百七十六
　　钦定四库全书
　　明文海巻二百七十七　　　余姚黄宗羲编序六十八
　　诗集
　　诗存自序【陆符】
　　小序曰诗者志之所之又曰情动乎中而形于言陆士衡曰诗縁情以绮靡沈休文曰赏好异情意制相诡由是言之离情与志莫可名诗志极情生景斯以叩三百篇而降骚赋乐府五七言歌行律絶意制诡谲云委波属要之多情语也无情之语不可久视袭古人尖句短律媚势佞主市交游而作声色岂情也哉余之诗始于芗泽乍闻襦袂解酒潮初上粉痕知盖儿时情钟之句自此率多断章往来胸臆间然皆遭于情而跲于辞至壬戌而始多积纸有酬答者有赠寄者有咏物者有鸣志者有孤愤而牢骚者有一往而旖旎者有登山临水逌然以遇者有偃户倚牀泬然而得者要不足以当古人特非其志意之所寄则踯躅燥吻终日不能以濡一翰凡余之得自有其情可伸眉于古人者独此市交游作声色洒然尔己矣虽然时人方贵科第尊制义诗赋不取以进身而荣名不出于市交作声无以饰不材之容擅谋食之胜余故决然自此谢遣庶几少酬时人之望而终竟古人之志因取积纸删半存之自壬戌迄丙寅得诗赋九十六首名其编曰壬丙诗存藏之笥中
　　姚天逋诗叙【尹民兴】
　　艾轩曰诗芽茁自楚国盖以风始江汉骚肇三闾也楚人以直大激昂之气泄诸诗歌故能内贡丹心外仪峻表静言哦之穆然懐矣而或曰和平温厚诗之范也浸以漂柔为和无统为厚卑僬为温熟于昆弟亲戚之謦欬而骇诋四域之言者为平又且取畅闲情抗声雅致缅镂脂黛锐竞风流啁嘲法言优戯逺论使人荡然不知是非治乱之所存生心发政将工和同綦盗诞以饰邪文奸为上策诽直言正色为迂劳相渐相渍其不足以持国理民矣惕乎吾党之忧也春秋一书继诗而作也使二百四十年之臣子如蹈肃霜皑雪之中岂温厚和平四字足以涵盖斯书者而诗可知焉诗之体严所以遏驽散贪戾之气刦之端慤也其为声也壮震动斯民之聋瞽而泄诸聪明之庭也芭其义叩铜盘者指在日也象之鼻告以杵也使人如临蟠龙之渊而不敢防测也夫然后并峙四经始洗天下是亦天下之最尊尚矣天逋庄士也其为诗也用巨阙不用琚佩用隂平不用芜皋用狂狷于无妄之世不用无非无刺侧塞尧舜之门诚为楚国之英谈而达春秋仳诗之逺防矣或曰天逋工杜诗故能制造华妙博应无方予讥焉昔子胥文种生不相比也种死胥从海上取种去并驾涛轮激扬先后故曰同者不亲亲者不同吾有以知天逋之诗矣昔者吾友尝有大絯也众焚和天逋沃之介然不变是固天逋之诗库也夫人有具刚大明挺之气泄诸文章流诸事业安往而不善美乎譬诸神母飞乳五百道俱堕千子口中岂有计量于其间精一而通固其所哉余盱天逋渀荡此气于下上之间绥静黎物何但取畅诗情也
　　某小吏学诗序之【尹民兴】
