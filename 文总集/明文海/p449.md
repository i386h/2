<!-- { "loadSidebar": true } -->
　　士苟挟寸长如蛰虫始振蠢然欲出汝歌诗满箧十载楚游寡有知者何也某曰固不愿人知也诗迫以求知则必役我心灵媚人眼孔譬如灯光能耀四逺限以垣隙的然一线耳世人之眼大不及隙而我之光日缩于近不至火尽薪灭不止矣彼三百篇一时淫女情夫孤臣孼子以自泄其狂惑之情而亦不知某句和平某句温厚使知数百年后有一鲁国男子删定其诗以为千万世之经恐将瑟瑟雕饰而出亦不能广心肆志以自造于不可思议之域矣余守此志二十年自酣自畅自顚自狂不喜世人讥弹恼乱此心也予曰大哉汝言推此心以治世孙武之用兵衞鞅之行法李牧之守边而子产之治郑也诗云乎哉此数子者皆置心于毁誉得丧之外故能坚守其术以及于成世间小儒不足以谋大事者好名之心重而瞻顾之念多也夫子穆然而思武子之愚愚者不知毁誉得丧如彼数子者也嗟乎吾安得斯人而与共事天下乎
　　叙翼子弟诗【尹民兴】
　　予与昭弟自吴越旋往往胷中有刚激气相搏为诗语取快意防遵先典一日各出若干首以示邑之诗先生先生轩渠曰二子之诗若以鼻职食以口职嗅也五官错乱予蔑观子之诗矣于是嗒然自废者阅月久之刚激之气愈多无所倾泻复抽前吟益破器局兄唱弟和左歌右舞始以鼻职食今有窍者皆鼻矣始以口职嗅今有声者皆口矣顷之翼子告予曰遂忘诗先生之言哉予曰人之为诗若造化之生人也但令精气满足其口耳阔狭骨肉窳隆气机率焉而天亦莫之限矣夫鲁国圣人身横五畆腰大十围执为圣人之榜式彼短小者遂絶阶圣之基乎此犹小大长短之说也骨外出虾肠隠脑虫翼鸣蜇口腹之细及草树有先花后实先实而花或不花而实或根天而枝地竒竒变变然后造化莫之穷若使腐儒司隂阳朝范一人夕型一物瑟瑟而求之规规而度之造化之息焉久矣翼子曰诗何始乎曰谈诗如谈兵善夫运用之妙存乎心此古将所以取百胜而亦虞夏之诗歌遂为三百篇之曽祖父也譬诸山水泰山髙故能吐竒云溟海深故能作壮波若以臊秽不洁之胷营度髙超渊邈之响是犹索波于浍期云于垤也忆弟始歩时日礼大士千母疾将革祷佛百日光充于闺疾以瘳曽受某所金审顾未义回舟百里以还之多如此类此正弟之诗母也夫有姜嫄必产圣稷有太姒必毓寕王内充外章诗亦有然者不闻后稷肖迹于大人康霍求形于西伯也
　　叙洞庭秋诗【尹民兴】
　　四政迭霸秋底圆盈固天地休豫之会而记曰秋者愁也管氏亦曰秋徳忧哀何也盖尝谛諟斯言矣穉童之物众所不材髙其柯者拔其本矣毛羽之满来网罗兽肥泽火焚和天下之害伏于盛好之府者不可一端而竟也以此知履成之难甚于履虎保终之味苦于饮药故圣人致其翼翼焉以圣人之才暨智跨天下而何靳乃伯禹拜昌言姬旦辍饭沐夫亦曰堂上之粪不除则郊草不瞻其芸也桥泄之气不拔则百鬼欲毁其成千人共指其仆也倐倐兮贯日而治详终身之如曲列矣何惑乎天地之忧愁当百宝邻成之际哉今试盱衡夫秋也菶菶谷明泽鼓疎果羽毛之属烟海兽介剸车此天地之阜积哉然而凄凄之风其忾叹矣肃霜皑皑其恂栗矣气摽以烈穆然幽思矣故曰秋者嵗金敛之气以劲切百物者也些庵乃哦洞庭之秋章三十是义何居洞庭者水之都居也龙鱼百怪之所昌也砰天浮山宜观夏大舒气敷和当逐春蠢秋则将韄其櫜矣些庵曰吾于冯闳之壑而存聚敛之神处竒矞之区而作清夷之覛善夫此目也夫逐广大者志荡防而不收迷魁竒者反彝常而戾类处至大而軥于至的临极险而防于至平非忧愁莫逮此些庵因阶丽于盛差夏而戒抑古人翼翼之心欤忆与些庵舫度岳阳雷雨大作余曰可为洞庭雷雨诗不果今则秋之雷雨者以赞阳秀宣养嘉材者也秋以黜退散越修洁庶类者也有黜退之下意而后宣养下骄持修洁之奥苑而后退藏入密公握其本予守其剽予游于澜而公己綦万业之能始矣其于天下若工倕旋而灵台不桎则今之诗镂瑕琢玕而刀刃不伤者其亦得此意焉否也既倡此目会同诗坛以殷翼逝于丘以为勤行者寡跂矣同姓而发新籁者些庵叔子野臣也异姓而鸣钟颂者岑岚袁子也袁子襄阳人丰意气善家仲又曰秋趋跄也进而不舍之象也惟忧而后能进进则骎骎焉自不能舍矣故晋重耳之进曺衞生之越勾践之进会稽生之其处齐秦之艳与夫差前马而不动其灵台者真有一湖寒水波澄叶下之意强哉忧乎矫哉秋乎
　　叙程禹开香雪诗【尹民兴】
　　余来琴水见程禹开迫而仪之祺然羣玉之山阿平不险而又中绳四彻也巳出香雪诸新诗眉髯巳茂鞶帨妍整以其天度合并其文章亦似沈浸圣贤之精气而深宿于徳礼之庐者攷其先夫子铉吉氏骨挺天表危步堂皇之上而又程二先生之胜裔宜乎禹开气发于清明词范于方正也古者举士必于世卿之家为其积美而流光也五臣之祖皆以淳耀惇大显天地之功宜乎苖裔绩丰诸夏师望鼓刀于肆伯昌载焉可为选举不类矣然而姜姓伯翳之后也仪百物而辅虞廷后世始开茂材异等之科不稽祖徳穷陋童昏之辈始试有位吏道杂而淳正不敷难以比隆古代矣禹开顺遵先徳固巳泄露于文章使升诸名职用徳辅时声歌之细不足言程二夫子之博施何云不在今日者予方盱衡以徯之
　　序熊耳臣诗畧【尹民兴】
　　吾于武成取二三策而己武成圣天子之命书以自白其燮伐之显绩也子舆氏未至牧野何縁登下其词乎盖曰理有独至不听于古木有强植不顺于天耳臣之诗尚古矣或戾诸或大战于古甲裳弓矢取诸灵台之宫而不借饷餽于他国此为万胜之毂足其腹乃能用之耳臣之战古当视其腹夫擅丹沙之穴王公可宾致鱼盐之利东海成霸焉有穷寒而得百振者哉是为角古我分至于尧禅舜古文章矣孟子直曰否天子不能以天下与人忽然易古之有成我之无忽然变古之无为我之有融古我而纳之一型苞天之府囊也三年之后再读耳臣之诗吾将徜然迷其涯也矣




　　明文海巻二百七十七
　　钦定四库全书
　　明文海巻二百七十八　　　余姚黄宗羲编序六十九
　　赠序
　　防唐子华畵赠邵思善诗巻后【朱升】
　　至正五年呉兴唐公子华宰吾邑余客其门相与处甚善也公时时出古今名画及其所自画者示余且赞赏其趣予懵于此道故不知嗜好若无闻无见者公不悦其心曰岂其明于他而独暗于此耶是殆薄吾画也予察之稍以留意一日与公同访提茗亷父壁间有公所笔画四幅予观而喜之公曰此吾二十年前笔也是殆不佳予心计若従公求指其不佳者在某处某笔冝若得其槩然不欲亟以凟之及再往则卷而藏之矣余素与县东门邵桂堂翁友善其孙孜思善时従予读书见公画輙悦慕之不瞬目不释手若予之有味于天地之化圣贤之学也公大喜进而教之宦满挟之归邵生尽弃余事用能得公之意趣四方闻人称能鉴识者赠之诗文许与交至信乎生之妙于画矣画之为道冝求其似也今曰似则不超冝以巧为精也今以拙为古殆必自有其説予藏思善旧所为画数幅假我数年得毕婚嫁尽除书生气习然后袖而出之好山水佳风日中请思善指其昔非今是在某处某笔使昔之不得于唐公者得之思善亦大好事故苐书之巻帙之末以识焉嵗辛卯秋九月既望朱升拜手防
　　赠陈伯柔序【王祎】
　　有元以来大江之西有二大儒焉曰呉文正公虞文靖公文正之学主于为经其于羣经悉厘正其错简折其疑义以发前儒所未发而集其成讨论该洽封殖深固视汉儒之颛门名家者有间矣文靖之学主于修辞其于文辞养气以培其本知言以极其用凡以载斯道而传之世故其羽翼圣教黼黻人文卓然为一代之所宗而自成一家之言者也二公之学虽其迳庭有若异向然要皆圣贤之为道其趋一而已矣后学之士乌可妄议乎哉方二公之讲学也天下学者翕然师之従而游者众矣而以里中子受业其门者有陈君伯柔焉伯柔之学为经则推本于文正修辞则取法于文靖渊源之所自诚有不可诬者以余所交二公之门如伯柔者何其不多见也于是二公不可作矣故余获交于伯柔不异聆绪论揖声光于二公之门不知生世之晚也伯柔识见髙明而笃于自信操志秉节不务谐于流俗遭世多故益将韬晦不茍事仕进盖庶几立言以踵二公之轨躅而今年几六十亦既老矣昔者伯柔之游江东也文靖尝赠之文其言以谓伯柔有志于圣贤之学而二程子之学初无同异且极其归于天徳王道之论盖其望于伯柔者甚至也于今巳三十年余尝读其文而深慨焉前哲日逺斯文之坠绪犹千钧之一髪缵而承之不其在于人乎伯柔用辟举而起再调官于越之诸暨夫今之官州县者第従事于簿书期防此胡足以尽人之所长余故于伯柔复举虞公之论以为言是则伯柔之所任者其亦重矣而余何足以知之书以识别以见余之知伯柔者固非茍焉而巳也
　　赠岳徳清序【苏伯衡】
　　往嵗金华同知潘侯叔闻病目延周汉臣者治之汉臣出入叔闻所余数数见之其徒有岳生者未尝不与之俱汉臣治叔闻之疾凡砭针汤熨与夫剂之和煮加损一以属岳生比叔闻病愈汉臣辞归余亦征赴京师余之叨禄于京师也八年然后得请归养及归后人问汉臣则且死矣而岳生者余固忘之去年冬有持胡先生遗岳徳清诗示余者言徳清余尝识之余亦不记其为汉臣之徒也嵗之六月徳清过余相与问劳乃知其为往嵗与汉臣俱出入叔闻所者固旧相识也而忘之则余见徳清安得不喜且愧哉徳清故鄂忠武王之裔家于严陵采药浙水东名山奥区往往有其足迹而雅爱金华之长山至輙眷焉不能去其所至人莫不虚馆以竢为人治目比有竒騐则徳清能传汉臣之业可知矣余因问徳清人目病凡几证状何若也徳清引古方书言目之病甚悉大都十七八证而名状各异又问治之皆有术无术对曰唯瞽不治余皆有治之之术也然则天下无不可治之目也对曰然余拊髀曰嗟乎徳清生亦知余之病乎余目与人同而余独视不及寻丈寻丈之林黧黄牝牡不辨此吾友也熟视而勿与揖彼非吾友也拱手而迎之以此动輙速諐招刺不知此果类古方书何等证也生将何以治之乎然余固能决别黔晳美恶真赝于寻丈之内焉生縦不吾治犹可也嗟乎徳清生亦知人之病有甚于余而余之所甚患者乎乃者雨不时降吾婺以旱溪流断絶车无所用由是方地千里不问髙田下田鞠为稿壤黍稷重稑无弗黄而殒矣而肉食者若不见而莫之省且督吏若胥日夜取常租之盈其视民之少壮者之有菜色老弱者之胥为殍也与瞀者蒙者眇者无以异观其目则非瞀非蒙非眇者不知此果类古方书何等证也生将何以治之乎之人也固朝廷使之举错民之枉直者也生不有以治之其于贤否是非利害曲直废置取舍従违颠倒错谬毎事类夫此则斯民将奈之何徳清谢曰此非目病也茍非目病则何病也对曰此所谓盲于心者也夫人之所病病疾多而医之所病病道少况乎以心盲之盲责医目者医哉则贱工亦安能治之虽然凡人之病必有由来得其所由治之斯愈此不易之道也之人之盲也亦必有由然矣故窃以为茍治之以治阿大夫即墨大夫之术何患其不治哉又焉用吾医目者为余嘉其辨遂次第其语以告黜陟之柄者且以见余之识徳清有素云
　　赠蔡山人序【宋僖】
