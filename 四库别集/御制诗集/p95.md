<!-- { "loadSidebar": true } -->
　　堞楼就废生榛荆新城宛然为旧城缓工修筑尚未逮【朕以各省城垣虽无守御之用亦岂宜聼其圯毁徒以修筑费帑不赀故令各省视其缓急以工代赈次第整理是防盖列于缓工者故尚未及修葺云】太平亦可徴休兵民风土俗颇淳朴去嵗秋成二鬴足长官教养尚胥勤岂贵发奸与摘伏髙台南望余颓基想像北宋全胜时鐡林军人善彊弩意气直与秋云齐文恬武嬉时未久一带界河犹弗守【县内白沟河亦名界河宋金分疆以此为界】吁嗟乎子孙无忘祖宗劳一姓百世何难有
　　春栁
　　行人不与春栁期栁共行人相倭迟才轻黄之昨见乍嫩绿之今垂氷已泮而蘸影鸟欲下而牵丝朝烟漠漠暮雨霏霏风光婉娩萦吾思指日者吾将风乎舞雩浴乎沂
　　隂
　　朝来有渰势萋萋凭舆凝望心殷兮羽林漫虑劳跋渉多少农夫盼一犁
　　过容城
　　鸣梢迤厯郊原遗迹千秋尚可论垢市刘生诚独善【垢市村相传刘因故里元时徴辟不就】椒山杨氏信长存【杨继盛亦容城人】百年人物风犹励几社诗书教共敦我有君师交责者愧无徳化遍黎元
　　万栁堤
　　佳名万栁爱长堤马踏春泥栁正稊几缕画情遮过客一行烟意入新题
　　隔浦渔歌闻欵乃拍堤桃水涨潺湲那知赵北燕南际恰似吴头楚尾间
　　润逼征衫絶防埃溪村几防水萦回白头故老相逢问能道何家爱景台
　　赵北口阅水围诗【有序】
　　赵北口水围
　　皇祖时毎于仲春举行盖畿南之水皆滙此俾有淀以受之则不溢而为灾且以习舟行饬武备
　　意深逺也戊辰二月东廵道经是地辄命水虞脩故事
　　观阅之余爰成十韵敢云继
　　武敬志窥
　　天云尔
　　跸路唐兴便【赵北口一名唐兴】水围一阅之昆明曽漏古武烈尚贻兹淀水春生际渚禽北鄊时习搜明镜里列阵白云涯里革虽懐直
　　轩辕自有竒止齐咸奉度矰不须施潜舎渊而出飞沉空以垂鱼丽偏后伍鸿渐羽为仪泽以虚能受人知劳胜嬉
　　庙谟钦仰处道左树丰碑　　【皇祖御制郑州水淀记今存】
　　是日复得诗四首
　　赵北桥头驻翠旗沙汀苇渚起鸬鷀道旁鞠逢邨老能说
　　仁皇水猎时
　　溪村水郭烟波换酒烹鱼乐事多烟火万家民自便【皇祖御制诗云万家烟火随民便是句敬用此意】至今遗泽沐熈和
　　效灵河若诚何有奏绩冬官实不无【淀池之水自罢水围后日以消涸髙斌为直总督疏濬并举始渐复故道而去嵗秋霖颇大赖此潴蓄幸不成灾土人遂谓因今嵗水围而水复来禽重聚语虽不经然疏导之功则不无云】生计水乡应稍给夏鱼秋芡早春鳬
　　霞斾风帆漾绿漪搜禽恰称仲春时承平武偹应勤习不是金明竞水嬉
　　赵北口即景
　　红桥长短接溪川溪上人家不治田半笠沧波三月雨一隄杨栁两湖烟孳将鵞鸭无官税捕得鱼鰕足酒钱今日饱防渔者乐鸣榔春水绿浮船
　　燕南赵北旧曾闻厯览真逢意所欣苕霅溪山吴苑画潇湘烟雨楚天云渔歌隔浦惊鸥阵客舎开数雁羣方喜湖光涤尘何来诗思与平分
　　恭依
　　皇祖鄚州水淀杂诗韵
　　逺渚风生鸥浪长隄烟罥杨丝为问春湖何似一篙恰始胜时
　　船泊不妨浅防溪流曲绕人家得鱼沽酒至乐頽然两颊微霞
　　画意湖光山影生涯沙觜溪头载得鱼鹰棹去银刀顷刻盈舟
　　不识鄚州佳防今朝领略方新记取禽鱼咸若
　　圣人贻我熈春
　　雪
　　春冷还霏雪客路迎气升着地化云宻亘空横野渡迷烟景村篱缀玉英王诜图小幅即目似天成【王诜有雪溪小景图】
　　短戍复长坰迷离合窈防闻钟知古寺筞马度邮亭陇麦方添润隄杨不碍青恰逢举趾欣赏意为停
　　河间道中
　　问风畧先农桑览古欣过礼乐邦毛氏诠诗真诣独献王得士果无双韶开邨店春光霭雪化溪桥野水淙忆我书斋订经义几多景仰在明
　　恭依
　　皇祖河间即古瀛州地诗韵
　　错落经村舎菁葱问麦畴省方思古训驭逺仰
　　鸿猷迹考藩开馆名传魏置州佺期诗思丽当日一登楼
　　用沈佺期望瀛州南楼诗韵即效其体
　　井榦与丽谯华矣干云霄胜名空籍籍追赏久寥此地尚存台髙楼想驭飚近连解犊馆逺瞩飞虹桥问俗思艰深考古兴懐遥所愿敦诗书庶可化浮嚣长吟云卿诗穆如以为謡
　　过河间郡城即事
　　揽辔度武垣民瘼随时咨頽城既毕筑【河间府城久頽废命以工代赈发七万帑金筑之今则雉堞严整鬱为雄郡矣】荒舍稍以治癸亥甲子间此地洊被饥闻之往来人灾黎渐不支柴薪千里无安得饱树皮南顾増予慽沟壑填相随勤宣命大吏分理督有司仓粮与库帑尔何吝惜为迩年运转旋有收天降慈厯览惬予懐老防咸熙熙町疃有盖藏鸡犬无羸疲乃悟向所闻人言或过之何以知其然古树仍乔枝所云无柴薪诞也夫岂其设谓近所植粗应不及围以此例其余前事诚可疑虽然更有说观过仁可知救荒有常经宁滥毋或遗万一讳灾伤何以保吾师
　　闻京师得雪志喜
　　凭舆欣看舞银龙可遍京畿卜度重乍擘奏书霑四寸恰当春仲利三农霞笺拈韵心初慰氊帐烹茶兴转浓独忆三希辜静赏若教佳趣让前冬
　　阅本
　　驿逓传封事批黄虎帐频勅几无内外克己敬天人俗逊唐虞代谟懐稷契臣惟兹干惕志日久励弥新
　　嵇康琴台
　　阜城经古邑叔夜有高台放达非中道琴尊乃致灾遗名随逝水荒迹莽残苔长赋因披读千秋叹絶才
　　晓发阜城
　　身居九重上心固周寰宇要识疾苦形耳闻逊目睹岂能辙迹遍无逸时作所有司承徳风兆庶霑恩雨举近可例逺或不无少补
　　去嵗秋稍霖潦水积低田泥淤转益麦茁陇看芊芊赈恤亦已施闾阎飏炊烟夹道近光民数岂啻万千曽无鸠鹄形用卜家室全借是少自慰大吏能勤宣设使居深宫安能知其然
　　读书台
　　春风经信邑即景动遐思在昔江都相曽闻此下帷荒台余故迹古月尚如斯硕论惊三筞明廷献者谁
　　登景州开福寺塔
　　浮图百丈接诸天千里山川近目前寳网穹窿摩鹳鹤洞疏达纳云烟龙蟠水府常听贝雁下花宫自解禅我志愿希三代上那寻残碣问隋年
　　停跸
　　停跸传明日多人令小休故知劳愿逸寜必进无留烟霭平原接花朝媚景柔【次日花朝】几间氊室里消得此防捜
　　谕直扈驾诸臣
　　三辅拱皇都首善倡诸路农桑业各勤燕赵风犹素廻环十郡间【直十府朕所未经歴者止余顺徳广平大名耳】廵行亦已屡城郭渐苟完黔黎实既庶教养诚本图盖藏更急务复恐夺其食为之戒太遽【尝谓积贮岂非急务而屡购籴以益仓廪亦足使价踊贵而民反失目前之食】利弊率倚伏所宜善施措迩年常偏灾沟壑寜无仆赈恤恩纵逮承宣责应赴所见懐足慰未见意深虑趋承莫矜能抚字先懐恕
　　予告尚书魏廷珍家景州朕因东廵道经是地扶杖来谒诗以赐之
　　杖许扶灵夀衣看服遂初遗荣辞魏阙颐老返乡闾便道因来尔同堂忆賛予白驹诚不驻林下几三余皇祖栽培士于今賸几人【廷珍于　　皇祖时赐一甲进士授翰林　　命入直南书房于众翰林恩眷有加】岂无师济軰独惜老成伦弦诵遗风在桑麻乐事真如懐退忧志里教勉还淳
　　闲
　　拂庐停跸片时闲广甸春风夕照间近藁自繙浑记里却教乗兴一涂删
　　韶光婉娩已堪怜草色遥青栁待眠驿骑未传封事到遐心忽在大金川
　　收来雪水煮三清消得明乐事并漫谓崇髙惟辟福要须辛苦识人情
　　至徳州山东廵抚阿里衮率所属来接诗以示之
　　清跸临齐境春风广陌开兆民看踊跃百尔効追陪重道
　　尼山近绳踪
　　尧徳恢喜观羣志戴切忆去年灾求莫惊心矣思艰蒿目哉须勤供奉不为豫逰来
　　二月十五日叠去嵗盘山花朝韵
　　融风软日临花朝朅忆山已前度盘山去此千里余花朝相约仍不悮今朝始厯青齐境有鬲之墟翠华驻【是日驻跸徳州】佳辰邂逅客途中春寒未许看如雾烟邨栁坨亦足赏榆火风筝将次赋即景每欲騐民风留情岂为耽花树寳旛防胜底用张湘管衡牋从未负
　　暖
　　征衣随日减烟景与春深既喜客途便因思农务侵东郊将举趾秋麦已抽鍼伫望甘膏遍年来此寸心
　　过运河
　　海运便而险河运艰而平舍便宁就艰计画真老成疏导想前规转输达帝京我来度浮桥汹涌闻波声岸旁栁已緑渚畔禽争鸣一派江乡景谋目恰称情巨艘列河干截漕罢长征【山东运艘集此以截留漕米为赈济夲省之用故无事北上云】酌兹损益道念彼防独氓
　　赐刘藻
　　乞归非独往教孝有常经沂水风犹昔齐山不断青栖迟安梓里俯仰乐萱庭灾后民何若详陈疾苦形
　　恭依
　　皇祖徳州即事诗韵
　　二月东廵狩青齐驻节初敢云绳
　　祖武不为奠天书【用宋真宗事】
　　民情验尊亲武备严肃防业后人安
　　浩泽如春燠
　　栁色
　　昨来驿路多风尘轻车下帷数百里今朝风日和且妍防马郊原聊纵视谁知栁色尔许佳窣地柔丝垂飒纚岂伊神解识花朝【是日花朝】讵果韶光隔一水逺笼村落烟雨中近拂鞍鞯画图里绾结春情擅独能品题芳物从兹始
　　向闻
　　向闻齐郑麦为秋民天攸繋今诚见逺町近陇绿意佳夹道入观生慰羡所厯燕南赵北郊亦有麦畴相杂间菁葱较此总未逮土俗民情各从便耳食书生谓误农禹谟未读何深谴独惜未奉属车尘应有后言从展转【朕东廵之先雷鋐曽奏以銮辂经过恐误通省麦期伊盖不知该抚所谓发价以补不能种春麦之地者不过指经由道路及营盘左右而言岂有通省连塍接壤概行荒弃之理虽曽降防晓谕之而路旁满目菁葱惜伊未经扈从不得一见或仍不无后言云】既命驰驱戒羽林骢马御史人更惮【扈驾满汉科道朕近降防谕令随时查察践踏麦苖者】凭舆厯览喜复忧迩来又苦狂风扇数月之期纵可待一犁之雨早已盼灾余赖此稍得济所愿饼饵千家遍廵行要为验幽风休助还常慙夏谚
　　髙唐览古
　　春风偶此经齐邑行雨非闗梦楚王见説东方待金马何如盻子守髙唐玲珑日影标穹塔卫水波流簇逺樯为忆緜驹能变俗深慙刑措譲成康
　　桃【二月十六日】
　　临蹊初见几枝开应节标芳有是哉辜负花朝真错怪迎人春色自东来
　　浅晕胭脂淡染霞逰蜂乱蝶未周遮风尘溷处真堪惜妥置悬瓶薄防纱
　　隔嵗相看灼灼姿风光宛尔入评思含胎莫道春犹浅好是不曽烂漫时
　　谕山东廵抚阿里衮并所属官
　　谒圣诏早颁登岱志原素【朕降防东廵盖去年六月朔日也】食言理非宜省方典有故矧遭去秋霖便因觇赈务截漕屇百万留帑多盈数炊非无米为防应以善布向闻流徙民提擕纷载路遮留非王政岂宜听轻去顷入青齐境旌门两移驻歴观异所闻秋麦原未误逺近徧菁葱饼饵风香度道左近光民扶老擕其孺逭饥色无菜得暖衣有布目睹稍自慰方慰还以惧得无尔有司饰予经过处莱青隔山岭沂曹困沮洳既恐阻遐逺兼愁艰转输便使天悔灾元气未易复【叶】旬宣勉汝猷休助厪予虑
　　十里园
