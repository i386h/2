<!-- { "loadSidebar": true } -->
　　畅春路近先趋问又已连朝
　　定省违
　　东西黄寺阅年陈途便拈香落鼎新敬识
　　当时具深意聨情因抚逺方人【防古素敬黄教　　世祖时因于京城北建两黄寺选梵僧居之使外藩朝正来者瞻礼梵像咸生欢喜以寓柔逺之懐东寺已于前岁鼎新兹以西寺葺治蒇工路便临阅拈香落之】
　　纱衣轻逼晓凉切兰埓润霑露气浓却是寻常雨后景渥优终欠为【去声】无悰
　　麦棅初收积圃场黍禾遍野蔚新秧似兹畧觉先忧早然此先忧正不妨【道旁见麦已登场粱黍秧苗并皆蔚茂似农田尚不至廹于望雨然晚禾正须耕种此时若早霑渥泽庻秋稼可冀有收不能不切廑先忧耳】
　　向北雨佳潦积涂问知此胜迤南输遂多六寸称霑者不是慰吾竟诮吾
　　骤雨【五月十三日】
　　骤雨东南来顷刻檐垂溜咨政逾四刻言中作止就劚土二寸余仍复未深透君臣同一惜我益慙孔疚油云时聚散大霈祈
　　天宥
　　夜雨
　　终朝云聚散入夜雨亷繊属耳倾听牖繁声遂落檐一更刚尽歴三寸未深霑及晓或接湿【今日辰时骤雨颇佳惜亦未乆即止以此及　两次之雨合计亦祗接湿润稍救时　有以为霑渥者殊觉未然】救时那即忺自欺昔有戒于泽我无厌惟冀滂沱霈不眠数【上声】漏籖
　　有所思
　　人谁无所思我思实难副绥丰既思屡仍思遍宇宙思贤供庻职更思育俊秀思政底平康保泰思永守【叶】思民免饥寒而更思殷富思雨雨艰致思旸旸鲜凑凡此种种思徃来方寸逗思多忧故多白髪安辞糅
　　题沈周写生册
　　雉
　　独立卓如峯斑然毛羽茸在梁忆丹匹登木应黄钟谁辨入淮蜃曽同作绘龙石田号忘世寓意究何从
　　墨兰
　　底须緑叶与芽黄草草圗中馥馥香恰似幽人不衫履岂争顔色向羣芳
　　牡丹
　　色紫何曾紫意豪真是豪偶然为墨泼足以托风骚洛下种犹盛唐来爱底髙略嫌八十老【见后自识语】尚艳宰公袍【帧间周自题有风流魏家紫光动宰公袍之句】
　　笋
　　山肴野防雅供餐却似双鱼卧玉盘【石田此幅畵双笋视之乃若鱼疑是误笔从而防渲者】一例东坡能戱客漫嫌上番【去声】未成竿
　　栀子
　　瓣裁荆国玉蕋簇华山金色涤尘凡目香宜清浄心精神夏潇洒庭院夜深沉底事号禅友来从薝卜林
　　枇杷
　　以叶得名以果异珠擎琥珀爓累累定知枝上无栖鸟认作金丸不敢窥
　　藕
　　不染汚泥处【上声】濯清緑水披节生能应月蔤发恶【去声】先时根具灵通窍花开清净姿虙妃疑折赠犹帯雪华丝
　　菱
　　折腰珍味最称吴却是峥嵘头角俱短句偶吟范成大无端民瘼缱披圗
　　石榴
　　嚢擘绛玛瑙子堆红水晶迎眸形错落可口气和平齿讶寒敲玉心疑液咽琼叶羌供歳贡凿空种真轻
　　黄
　　菜盘佳品最燕京二月尝新岂定评【学圃余防言燕京种黄火室中逼生花叶二月初即结小实中官取以上供今内府艺圃者四月初始以小黄进鲜前説殊不足信】压架缀篱偏有致田家风景绘真情
　　茄
　　科疑米老树实类邵侯田紫白明明别秋风落落悬山僧饱厨下郡守种斋前更説不饮井侈谈岂信然【南史载蔡撙为吴兴太守不饮郡井斋前自种白苋紫茄以为常饵诏旌其清夫必自植而后食何异许行之曲説且以长吏下专园夫之利亦琐屑不得体然鄙吝者时或有之若当官而饮官中之水不足伤亷诚如史言一郡之地广矣撙岂能自他处致水以供日饮而所种苋茄又安能不资汲灌甚矣尽信书之难也】
　　菜
　　种不青门累缀丛食称七月见豳风十香糖醋滋纷矣踵事増华老圃同
　　萝卜
　　芦菔出金城蔬中品淡清充肠堪以熟沁齿亦宜生客舍夸净练僧庵种脆琼富贫原不择利物得公平
　　松
　　写生体物善形容倔强棱棱殿老松不拟徐黄工细致最能寓意是吴侬
　　雨【五月望日】
　　昨夜晴明无雨望今晨靉靅幸云瞻曦轮忽掩气翛飒脚旋垂势雭不疾不徐将半日曰髙曰下信均霑多时忧盼才方释祗益悚防那即忺
　　仲夏讨源书屋
　　泉林值优逺厪京畿田为之望嘉泽展转逮跸旋一日复一日月余倐忽迁
　　畅春毎问
　　安仍即返御园非故省逰幸愁鲜闲绪焉夏半始霑膏晚种苗茁芊讵止释惄愁幸慰
　　慈念悬欢顔咨
　　起居退憩书屋便镜中华髪増几席原如前
　　释愁
　　望雨日夜愁雨霑始释愁设使忽此愁恐防致大愁人孰免忧喜喜恒不胜忧富有实无外贵为莫与俦岂其已饥虑诚廑已寒谋苟视漠弗关不善失之羞愁固未可少庶永承
　　天庥
　　堤上三首
　　视事余闲一命舆清漪【万夀山园名】多日未临诸谁知景不怨抛却水态山容故起予
　　稻塍豆埂皆芃緑栁岸兰堤互暎青细騐田功原不误今朝稍觉我心寜
　　湖水今年较昔强雨艰未误插籼秧夏霖昨歳虽成弊利伏其间兹获偿
　　仲夏万夀山
　　东廵廻跸即盼雨那得闲情问碧嶒春已全夏过半愁才消去兴随增乔林布防偏宜歩敞阁延凉正好凭西望香山犹十里两年未到亦云应
　　玉澜堂
　　香蔚兰堤露气浮溪堂至止小停留几披芸简昔犹昔窓俯玉澜流不流有子已防贺巢燕无心何必狎盟鸥直须一泻昆明水洗尽胸中万斛愁
　　养云轩
　　写楹几缕落山陂尔许时哉始见兹养得夏云能作雨不嫌霈畧嫌迟
　　霞芬室
　　春芳不问过夏卉忽云开霞粲色非艳风轻香细来影翻呈镜照韵度合诗材却虑绮言屡其如唫兴催
　　知春亭口号
　　怱怱灯节未檐廵【新春一至万夀山未登此亭】仲夏山容过雨新欲拟拈毫翻失笑亭知春我不知春
　　云松巢
　　向亟望雨时天际云艰覩今来雨既霑山云满庭宇云本无难易人自有欣苦而松付不知龙鳞润楚楚
　　石舫
　　石舫舣西头绕山行必到到亦必小坐山水吾均乐今年湖水足虽旱而未耗稻塍既普灌鸥波仍浩渺【叶】随处騐田功讵止畅游眺
　　小西泠
　　西峯浸水西湖似缀景西泠小肖诸何必孤山忆风景已防仲夏绽芙蕖逺峦云气浓兼淡过雨波光浄且虚耕织圗犹六桥外待予有暇命游舆
　　味闲斋漫咏
　　山西迤逦来山北恰憩山斋曰味闲我已忧劳过月半岂能无愧额题顔
　　清可轩
　　山隂偶弗过则已过则清可所必憩依然绳榻木几间别之又以数月计夏中一室祗如氷峭壁苔皴润生翠架上芸编随意翻恰是鹤林玉露记日长山静斯信然却思此故非我事
　　静佳斋
　　静者动之基动者静之用静胜动斯佳动胜静无中动固近憧憧静无取空空【叶】昼养宵有存顺应物来羾斋中所防然斋外事斯众
　　袖岚书屋
　　一帯西山秀莫穷雨余林翠防巃嵸谁知逺引诗懐处咫尺原于襟袖中
　　嘉防轩
　　夏叶布隂齐团团覆草萋竟当黄盖彻恰似緑帷低隔岁今方至对书古与稽躬行犹未足岂暇论醯鸡
　　翠籁亭
　　古栢几株翠羃亭风翻谡籁响泠泠爱他雅是仙山曲祗许凭栏片刻听
　　惠山园
　　夀山周览至山左别有山园仿九龙耐可凭轩供眺望欲言返跸且从容水花红馥递风细林叶翠新过雨浓岂弗梁溪烟景似不縁渥泽得艰逢
　　御园雨泛【五月十七日】
　　昨夜浓隂雨未零辰牌嘉霔遂蒙溟午过申逮时踈宻斯实霑哉心始寜
　　御园景美不胜收盼雨心烦却嬾逰迩日频繁叨渥泽因教片刻泛烟舟
　　亦看豪放亦沉潜乍觉生凉乍涤炎上下水天一合相不翻梵夹悟楞严
　　声难为状色难摹把捉何从声色无此是洗心真法乳自当忧虑浄消吾
　　淳化轩
　　屏石叠玲珑文轩有路通建廊藏帖版开户对薫风烟月怡神表古今想像中设因騐治理亦得我心同
　　天台松
　　八重山髙八百里梯岩移根弗易矣植盆雅合作清供利之所在人趋耳我欲返淳槩禁之鬻树者应不便此敺鬻树者归诸农那得旷土俾耕耔举此率可例其余古道何由能复始前墀列石殊防石隙种松胜盆里森竦夭矫恣盘挐不异天台石桥左右峙数尺宛如数丈形形以神苞故能尔徐则子微至今存斯之未必首肯彼
　　古玉章歌
　　玉章裒聚八十枚穆如古色彬琼瑰向曽十六拟元凯兹四倍之诚富哉重检旧有合印统亦非广事搜罗材【内府旧蔵玉印甚伙向萃其最美者十六枚箧贮题有如逢八元凯可不共畴咨之句兹复择其钮文与印统合者得八十枚皆取诸旧有不借广捜博采也】爵秩凡五地名一五十有四人名偕通用吉语乃二十各依其类以次排斗检形质期必合商彛夏鼎相追陪黄姬水序称顾氏务多失实非精裁其人其物今安在后今视昔冁然咍
　　题陈仲仁仿古花果册即用其韵
　　松房
　　松房贮子蜂房似百尺根原萌寸荄【説文草根也然扬子方言荄根也夫草既可言根则木亦可言荄因用陈韵故并及之】讵止栋隆资大厦调羮也入食单材
　　杜鹃
　　望帝春啼未易干民心因可识犹丹不宜移向花园内漫共羣芳艳井栏
　　山矾
　　黄龙春色艳山阳花处风传七里香【是花又名七里香】何事分寜黄鲁直先时批判弟兄忙【山矾开暮春而鲁直水仙诗云山矾是弟梅是兄特先时矣】
　　牛心柿
　　园林霜染家丞实叶不为枫果是枫比似牛心啗逸少应教周顗堕疑中
　　金丝梅
　　梅寜知白与知黄三品何须诲善藏设使移根大庾岭氷姿应亦为【去声】韬芳
　　映山红
　　记得风篁【岭名在龙井】防马迟满山红映烂开时评量未若新茶好【浙茶以龙井为最】好在清供不在姿
　　无花果
　　磊磊黄金结果熟枝头曾不见花开因縁欲示原无本根是庵罗园徙来
　　蔷薇
　　蔷薇花上蔷薇露滴露写花花更妍却是韩诗寄栁子开函灌手事居前
　　女贞子
　　夏五开花冬子熟【仲仁首句误押珠故易用仄韵】满枝火齐缀成时郑家婚礼因为赞朱氏诗笺误怨迟【郑康成婚礼谒文赞引女贞之树以喻寒凉守节而朱子摽有梅诗传谓女子以贞信自守惧其嫁过时而晚夫既以贞自守何晚之足惧固不若小序谓婚姻以时之得正觧也】
　　迎春
　　裳裳嬝嬝亚枝鲜匌叶蹙金称【去声】寳钿迎得春光偏属尔桃红李白任争妍
　　清风藤
　　玉花琐琐绕枝开未惹游蜂浪蝶猜一阵清风过树下副哉名实雅宜栽
　　海棠
　　缀枝叶緑衬花红艳矣而饶林下风颇厌世间称道俗翻身飞去向方蓬
　　雨中青龙桥西【五月十九日】
　　梵宫有事落成瞻减从无须警跸严恰度长川行逦迤又逢嘉落亷纎稻塍黍垅都增润菜架棚取次觇最喜山云低羃好玉峯浓隠堵波尖
　　功徳寺拈香作
　　兰若玉泉左经过所必由頽凉昔乆见轮奂此重修是日逢庆落夏云欣布稠梵声出树静法雨润田优废彻縁罗刹【蒋葵长安客话云嘉靖中车驾驻此见廊庑金刚象狞甚心悸因坐僧宫殿逾罪撤去寺竟废迄今二百余年頽落日甚几不可考因为静明园跸途所经出内帑缮复之】荒唐説木毬【帝京景物畧谓寺僧板庵能役木毬使者出外募金其説荒唐因于碑记内辨正之】门前功徳水兠率可同不
　　仲夏玉泉山
