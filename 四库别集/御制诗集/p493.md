<!-- { "loadSidebar": true } -->
　　山行
　　山行防是晓行宜谷口朝岚逐歩披露草香无烟火气风花秀有瑶姿东冈日隔腾腾上西岭隂消渐渐垂讵只人心具平旦由来造物本如斯
　　野田
　　野田髙下总芃青乐国今朝昔塞庭滩外即看垦秫陇舎傍还复艺蔬町幸兹晴雨逄时若庶冀仓箱赉我宁何防不因民系念民天惟食寸心铭
　　马逺秋江渔隠
　　月落江天罢钓鱼倚榔坐睡梦华胥芦丛何必扁舟系波漾风吹任所如
　　立秋日作【七月初九日】
　　已识山中早晩凉今朝况复立秋当如何午热为孤注疑是金官让末光桐叶庭邉想影落【山荘诸树皆有惟无桐竹】草虫砌下觉声掦农占晴雨纷如讼厯騐原来亦鲜偿【或称立秋日雨则秋月雨少谓之秋吊立秋日不雨则秋雨反多谓之秋□防称立秋前三日雨谓之骑秋主嵗丰又谓立秋日雨不止必致秋霖又有谓立秋日雨而晴为上嵗然厯试之率皆不騐】
　　秋湖泛月
　　常年望后迟魄今嵗望前将满匡载月兰舟讵躭玩未宜孤负好秋光
　　影摇金塔漾涟沦可望谁能拾级频千百年前塞湖里朗吟清赏属何人
　　荡桡芝迳过云隄【芝迳云隄乃山荘三十六景中之一】轮印东湖复印西一月千江堪例此半提原即是全提
　　不见荷花见荷叶个中别解有谁徴洛神蓦遇月天子廻避霞车自合应
　　山行遇雨
　　昨午忽炎蒸识为酿雨意朝来洒细霔半时旋开霁凉风拂树梢趂爽聊逰出西南云复吐片刻挟雨至情知弗致久乔林下堪避岩风吹雨过云散青天翠秋田待熟宜旸实称【去声】意称意则易骄即慰以为惴
　　赵孟頫画马
　　一白一骊礧肉騣弗鞍双立屹秋风弓珥箭人闲语【图中景若此】无所之施斫阵雄
　　秋光
　　春光丽艶冶夏光炎赫煌冬光实寞防好惟秋光青天浄寥沉白日县清掦弗寒却弗热非短亦非长照池波已澄拂林叶未苍孟子称皜皜不可尚谁方而功特著者万寳晅登穰秋光无比佳况此逢山荘
　　乌沙尔噐
　　前日全緑叶今朝红果垂木难羞错落火齐顿然疑夏后庭松侧塞中天竺竒秋光剧满眼不肯让惟时
　　阅稼
　　清晓筞轻骑山田出阅稼深居岂弗佳宴安夙所咤都来无半月吐穂堪欣讶蔚云间【去声】緑黄吹风齐防防千顷连山川一律茂髙下不惟塞外然京畿米减价时旸定暄昼时雨毎零夜由近以及逺各省报非诈率称可望丰常平不须借何修遇是哉额手
　　天恩谢筑塲期尚遥戒满心犹怕
　　雨【七月十四日】
　　今年总未逢霖雨是日淊淊势觉长始遇情知不为害求全又致意徬徨
　　圣母登舎利塔恭纪
　　永佑寺中舎利塔
　　圣慈每到必躬登
　　八旬有一如常健
　　亿万斯年信可徴
　　天与夀因
　　徳与夀欢无胜更爱无胜九层窣堵夫何幸视
　　履恒瞻
　　福履増
　　中元夕放河镫即事有作
　　终日盼天晴亦无踈雨行讵寜廑莭事惟切较农情既美更求善少欣多致怦秋云韬月魄莲炬益光明
　　喜晴
　　昨夜虽无雨今晨似作霖弥空云浩浩蔵岭雾沈沈泽渥斯忧过农登实未谌午晴豁碧宇慰矣倍生钦
　　题有真意轩
　　经年曽未到今日偶偷闲却对山林防原如昨近间衣凉天籁落屋润岭云还那是饶真意视民每忆艰
　　对画亭
　　暮霭朝岚无定态秋来夏去有恒期欲赢般礴儃儃者那便丹青能尔为
　　空翠书楼
　　书楼向空翠空翠额书楼防契静虚趣乃兼名实收曦闲常欲闪风处又如流底事微红防寻思节报秋
　　濬溪
　　塞溪流无定过雨即泥淤小淤惟致浅大淤遂成涂浅或可姑息涂必资濬防成涂则有因率以嵗久需兹不宜复缓浚深一律如力役本无征出值雇人夫合众事锹锸铲削沙石铺亦借济贫者得钱都欢娱工作十余日原为半月湖【半月湖旧有诗】静影受风月乐意同鸢鱼虽然永逸艰数年当一图
　　静寄山房
　　向浦碧波临循隄防迳寻静専玩周易寄胜仰
　　尧襟释躁蕴醇粹含虚悦湛深田盘此数典肯构永铭心
　　莹心堂
　　水心搆书堂即以名莹心堂莹斯诚易心莹义实深苟非体危微率为【去声】私欲侵一指蔽当前泰山不见岑动静贵交养内外胥用钦
　　奎章毎敬绎
　　昔训恒垂今
　　冷香亭
　　亭枕莲塘玩水芳十分花帯五分凉因之悟得迟禁【平声】久两字名真副冷香
　　夜雨【七月廿一日】
　　晴光不定隠斜曛入夜雨声枕上闻原是无眠问军报那堪増厌听纷纷
　　喜晴
　　迩日雨来略觉稠幸皆夜落晓晴投固知弗碍何妨尔只为求全輙切愁西北风吹碧空浄东南云敛翠凉浮苟其患失无不至自审斯言能免不
　　八月朔日作
　　朔旦入中秋晓晴爽气浮三农盼筑圃七萃秣行驺出猎将发轫来朝聚脱瓯昨宵霏细雨余热洗全收
　　新月
　　但是中秋月一钩已足佳纎纎挂星汉欵欵隔松钗欲朗光犹嫩未团轮自偕晩凉倚楼角耐可入人懐命再缓徴直去嵗被灾州县诗以纪事
　　麦稔秋成更卜佳【今嵗畿辅自春夏以来雨旸时若麦即丰收秋成复可冀大有实为数年来所仅见】缓征正赋例输皆独怜稍觉复元气那肯频催厪恻懐往嵗本轻听并纳【去年秋雨过多宛平等二十四州县被灾较重莭次加恩蠲赈并将毗连灾地应徴之赋亦缓至秋后输将念此各州县元气初复若新旧同时并纳未免拮据其帯征之戊子己丑庚寅三年尾数有限无妨按例兼收至三十六年缓徴银粮为数稍多特降防缓至来年麦熟后再徴俾民力益臻寛裕】昨年特重予推排毗连防所概延及期益闾阎裕象谐
　　即目
　　天寳由来称物华山荘即目总清嘉异逢八月同六月红看荷花黄桂花荻岸涨消全露石枫林岚吐半拖霞晓凉午热权衡妙火迫西成祝满车
　　防奉
　　皇太后逰狮子园即景成什
　　玉露金风爽仲秋狮园龙沼奉
　　慈逰倪家图画诚小矣唐邸亭台可匹不到防
　　懿欢承绕膝此间孺慕忆从头六旬余子
　　八旬母徃事奚称頴蜀侯
　　骤雨【八月初十日】
　　快晴逾十日骤雨落千山睫眼迷银竹迎人竖玉湾势雄林木偃声壮涧波潺片刻云收脚涤然静且闲
　　晩晴
　　云敛东南去风从西北生尽湔午时热都喜仲秋晴荞莱蔚増润林泉飒益清玉蟾欣巧让烛宇倍晶明
　　李延之莲塘秋色图
　　落尽荷花破荷叶红消蓼穂尚垂垂秋塘郭索相逰戯却忘西郊熟稲时
　　中秋莭即景
　　桃莭才过莭连
　　璇闱福夀庆长绵共欣穹宇中秋月常近塞垣尺五天蟾影巧看云影避桂华初放露华鲜頴川七字吟即景强恕笑予或未然
　　热河唘跸幸木兰行围之作
　　莭过唘程依例常平明清跸发仙荘或舆或马遵慈训多黍多稌阅嵗穰野郭山村经迤逦旧藩新部扈相将诘戎义以行围寓
　　家法聪听百世长
　　波罗河屯即景
　　旧城今不见【防古语旧谓波罗城谓河屯】新户日加増难考金元迹欣看稼穑登黄云一谷满素莭仲秋凭笔架矗东壁【行宫东有笔架峯】问谁倚笔能
　　入崖口
　　崖口今朝入平原试小围天髙鹰欲疾秋仲鹿初肥彤矢犹能发金鞭弗屡挥【驰射之事虽以示众蒙古然近承　　慈训不似向年筞快马耳后生风矣】择佳盛桞筥飞骑进
　　慈闱
　　雨【八月廿一日】
　　经过【去声】必逢雨真神海喇堪【蒙古语谓山有灵应者曰海喇堪】称名谁则敢示迹此恒谙弥谷烟低重回峯日上含须防敛云脚瀑水落层堪
　　即事
　　崇山真愽大四日厯周夜雨朝晴每【是数日或晩或夜必有阵雨而昼日晴朗弗碍行围】竒灵显应多无妨驱骑猎有暇把豪哦独盼邮章剧军情近若何
　　射生手
　　国语及蒙古语皆谓之黙尔根选善驰能命中者为之围中射中兽则命若辈随踪获取
　　射生手射生手诸部人中无不有抡其精者侍两傍御弧中【去声】兽随获取射生手数近百挟弓抨矢舒双翼百人中必有一中【去声后同】中则都称射生得千二百骑围如轮驱来悉率宴一人百射那能必百中弗中羣怃中羣颂诘戎示度以已先奚啻十目之所观一莭亦识为君难
　　九月日作【是日雨】
　　围数过多半【今嵗定围塲数为十五已猎十围矣】山容入九秋减期图返速【近嵗每减围期图速返山荘问　　安】临乐戒淹留万嶂低云重千林落雨稠氊庐听飒沓敲句兴偏悠
　　出崖口
　　溯洄九曲【即伊逊河也译防古语】溯防返回顾层峯云外尖散遣一千二百骑由来从兽戒无厌
　　今嵗兰中暖异常林迟叶落緑兼黄两峯排闼天垂碧似破竒悭待句偿
　　猎塲出即有烟村比栉崇墉积圃垣额庆今秋诚倍获当何承此自思存
　　木兰回跸至避暑山荘恭请
　　皇太后安喜而成什
　　复不时路不賖归来
　　食履悉康嘉
　　万年祝愿冀如愿四海为家兹更家秋暖叶林红间緑雨轻宇塞雾成霞【是日重阳征雨】黄州诗称【去声】重阳莭耐可庭前润菊花
　　题元人老圃秋容轴子
　　叶凋立枯竹倚竹开寒菊黄髙紫者低其叶均蔚緑文石瘦相傍莎草卫石足瓦雀共啐啄草子当【去声】粒粟老圃景若斯秋容飒满目作者弗留名盖谓留名俗
　　日影
　　去际才阶础归来上牖櫺了知迁有渐谁曰视无形闲倚明而暖微吟憩以寕光隂迅如此陶侃论堪听
　　柯九思晩香髙莭
　　緑筠挺出蘓卿莭黄菊喷来陶令香何必其间论世代忘年交合石渠蔵
　　出丽正门防送
　　皇太后唘銮之作
　　今巡歩辇奉
　　慈欢程近先行取日寛【今年　　皇太后幸热河因奉御肩舆缓行　　慈顔甚喜并承　　懿防扵九月十二日先行按途间所有小行宫均　　驻憩计行十一日朕仍十六日唘行扵廿二日同至御园以中顿小行宫不能容多人驻宿也】仍拟御园共朝到钦承懿训永年刊前旌岭路瞻徐发后轫仙荘驻暂盘去送来迎意何极南山为祝镇斯看
　　遣兴
　　遣兴闲翻史谢安曽有言向年浑不觉近嵗毎斯存丝竹那陶写山川自吐吞却看风树叶落亦归根
　　热河回跸至喀喇河屯作
　　出以先驱跸路清归当后扈奉
　　前行明知十日趋承近　　【皇太后扵十二日唘銮按途中小行宫　　驻憩计廿一日可至石槽兹朕扵十六日自山荘回跸按常程而行亦同日驻石槽即可诣　　行殿询　　安诘晨防奉回銮违侍不句日而依恋之诚弥切扵衷】不尽
　　万龄祈祝诚回视山荘云岭外早临滦墅锦林横错红综緑縁秋暖露重犹滋麦始萌
　　入古北口
　　仲夏出关秋入关倐如信宿往和还乍逢夹路草犹緑故合依峯树未殷败垒徒教留埤堄【皆仄声】崇墉欣看接阛迤南见麦思早雪因识人情知足艰
　　防奉
　　皇太后回銮至圆明园作
　　麦秋登稔继秋收不啻王畿遍九州【今年直雨收皆至十分各省所获自八九分以至十分无在七分以下者惟甘肃臯兰等十八州县夏禾微旱成偏灾然以寰防较之盖千分之一耳】大有幸蒙诚后乐同人斯豫励先忧民间饱暖供慈览园里凊温奉
　　懿逰未免一筹犹系念毎当中夜问军邮
　　斋居夜雨【九月廿九日】
　　颐园奉
　　夀宁享
