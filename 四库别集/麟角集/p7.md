<!-- { "loadSidebar": true } -->
　　扁舟登椘峡，孤棹下巫云。正值三声断，仍敎五夜闻。凄凄流洞壑，杳杳透烟氛。灔滪秋归尽，阳台曙欲分。何人悲失计，几度恨离羣。听后盈巾涙，家山接海濵。

　　寒梧栖凤 

　　本向髙冈植，宁将众木齐。虽随杨栁落，长待凤凰栖。井上枝微亚，窗前影乍低。九苞和月立，六律带霜啼。秦女含吹管，周王罢翦珪。既同丹穴树，那肯宿羣鸡。  
