<!-- { "loadSidebar": true } -->
　　太极之书度所见不同论未易合故久不报又思理之所在终不可以不辨近方以书复之其説甚详未知彼复以为如何也极不训中此义甚的然自先儒失之乆矣未必今人之失也徳功浑象之説诚如所喻此公好学而病多葢不専在言语文字之间也来喻有志未免有见未彻此见贤者自知之明见子静曾扣之否愚意则以为且当捐去浮华还就自已分上切近着实处用功庶防自有欲罢不能积累贯通之效若未得下手处恐未免于臆度虚谈之弊也
　　答应仁仲
　　大学中庸屡改终未能到得无可改处大学近方稍似少病道理最是讲论时説得透才涉纸墨便觉不能及其一二縦説得出亦无精彩以此见圣贤心事今只于纸上看如何见得到底每一念此未尝不抚卷慨然也
　　答应仁仲
　　自防道来闻欲相访日伫来音比归不至深以惘然后得吕子约书乃知已尝经婺女竟尔相失尤以为恨归来乃领向来【三月】所惠书虽已逺犹足慰意也比日秋冷逺惟徳履佳胜熹一出狼狈不可言防道必已详言之矣归来已决杜门之计读书益有味但祠请专人愆期未返未知此事定复何如度亦不出三五日当见果决也甚乆欲一见贤者今既不遂因书有以见告者切幸不外启蒙小学二书偶未有本后便续寄去中庸等书未敢刻闻有盗印者方此追究未定甚以为挠也因便布此未能尽所欲言正逺珎重
　　答应仁仲
　　熹衰病之余灾患复不可堪赵氏聘币无置之之所故遣归之今既不受未有以处欲如来喻纳之于圹则今已葬且此间之葬例薄然亦时有意外之患欲置少田以给墓户则亦不必如此之多欲以施诸乡人之为桥道者则似于义亦无所当反复思之惟有别以他女再结姻好之为善而家间诸女及孙虽多而年嵗无相当者其最长者才十有二耳似此再三筹度皆未有计不知贤者何以教之使于义稍安而无所疑也闻防道太夫人至为悲恸变食此意尤不敢忘耳熹出处之计未知所定亦复类此浙中士友亦颇有知其曲折者要是杜门藏拙为上计耳
　　答应仁仲
　　乆不闻问小儿归彼告乃知向来体中尝不佳证亦不轻又喜只今已渐平复窃计比日起居益快健气体愈清实也但累年命驾之约未知能复践言否熹亦益衰精神筋力皆己非复昔时势亦不能逺适何由一承晤语以遂心期念之令人恨恨不能为懐也礼书方了得聘礼已前已送致道今与四明一二朋友抄节疏义附入计必转呈有未安者幸早见教尚及改也觐礼以后黄壻携去庐陵与江右一二朋友成之尚未送来计亦就草藁矣前贤常患仪礼难读以今观之只是经不分章记不随经而注疏各为一书故使读者不能遽晓今定此本尽去此诸恨不得令韩文公见之也易本义不谓遂达几下旧读此书每于先儒之説有所不快因以妄意管窥一二亦不自意推寻至此尚恨古书放失闻见单浅今又衰惰不能卒业不知明者何以教之更望详赐诲谕毋使有待于后世之子云也正逺切祈以道自重益绥夀祉千万至望
　　答应仁仲
　　乆不闻问辱书为慰信后清和恭惟求志从容尊履多福如闻亦苦目疾莫不至甚妨事否熹则左目全盲右亦渐不见物矣来日防何学不加益而罪戾日闻未知明者何以警防之也恵许来访固所幸愿顾见属之意有所不敢承耳何时披晤讼此堙郁更祈珍卫副此真祷
　　答应仁仲
　　熹劝讲亡状竟烦罢斥杜门念咎毕此余生为幸甚矣比来衰悴愈觉支离加以耳重目盲殊费医治良以为挠然亦老态之常不足怪也因便草草【向见朋友编春秋例鄙意亦欲如此正如来喻所云也】
　　熹目盲不能亲书所喻编礼如此固佳然却太移动本文恐亦未便耳老病益侵而友朋相望皆在千百里外恐此自不能成为终身之恨矣向在长沙临安皆尝有意欲借官司之力为之亦未及开口而罢天于此学如此其厄之何耶可叹可叹
　　答周叔谨【叶公谨改姓字】
　　应之甚恨未得相见其为学规模次第如何近来吕陆门人互相排斥此由各狥所见之偏而不能公天下之心以观天下之理甚觉不满人意应之葢尝学于两家不知其于此看得果如何因话扣之因书喻及为幸也熹近日亦觉向来説话有太支离处反身以求正坐自己用功亦未切耳因此减去文字功夫觉得闲中气象甚适每劝学者亦且看孟子道性善求放心两章着实体察収拾为要其余文字且大槩讽诵涵养未湏大叚着力考索也
　　答周叔谨
　　叔谨想且留彼应之相聚所讲何事文字且虚心平看自有意味勿苦寻支蔓旁生孔穴以汨乱义理之正脉中庸谨思之戒葢为此也子约书来説得大段支离要是义理太多信口信笔縦横去得説得转濶病痛转深也如所论功体二字太露之类亦是此様所云须如顔子方无一毫之非礼此説却是但未知其意向在甚处若云人须以顔子自期不可便谓已至则可若谓顔子方能至此常人不可学他即大不可想渠必不至此误但亦只是每事须着一句纒绕令不直截耳公谨来书依旧説得太多更宜省约为佳也祝汀州已成见次不知赴官能入山否朝廷方遣使命行经界议防法此亦振民革弊之秋但恐不免少劳心力耳彦章书来云欲见访却不见到不知何故所论二人外内之偏信然此等处只是容易窄狭自主张太早了便生出无限病痛耳彼既相信不及势亦无如之何莫若且就已分上着力之为急也
　　答周叔谨
　　丧礼前书已报大槩适再考仪礼经五服皆有之一在首一在要大小有差斩衰条下传中已言之故不复言耳要服之下又有带斩衰绞带齐衰布带是也葢绖带以象吉服之大带此带则象吉服之革带屈其一端立贯之还以挿于要间非齐衰则止用布带而无要绖也右本在上者齐衰绖之制以麻根处着头右边而从额前向左围向头后却就右边元麻根处相接即以麻尾藏在麻根之下麻根搭在麻尾之上缀杀之有缨者以其加于冠外故须着缨方不脱落也辟领仪礼注云辟领广四寸则与濶中八寸也两之为尺六寸与来书所言不同不知何故详此辟领是有辟积之义虽广四寸须用布濶四寸长八寸者折其两头令就中相接即方四寸而缀定上边于领之旁以所折向里平面向外如今裙之有折即所谓辟积也温公所谓裳每幅作三折者是也如此即是一旁用八寸两旁共尺六寸矣管屦疏屦今不可考今略以轻重推之斩衰用今草鞵齐衰用麻鞵可也麻鞵卒伍所著者
　　答周叔谨
　　示喻静中私意横生此学者之通患能自省察至此甚不易得此当以敬为主而深察私意之萌多为何事就其重处痛加惩窒乆之纯熟自当见效不可计功于旦暮而多为説以害之也论语别本未曽改定俟便寄去然且专意就日用处做涵养省察功夫未必不胜读书也
　　答周叔谨
　　所示仁説差胜徃时但所引熹説亦有误字处又恐错认了更略契勘为佳然书中所説収拾放心乃是切下功夫处讲学乃其中之一事今但専一于此下功不须思前算后计较得失讲学亦且防直截明白处不要支蔓来书所谓虽若小异然亦不甚相逺者全是子约旧时句法也
　　答王季和【鈆】
　　别幅之喻具悉至意尝谓道之在人初非外铄而圣贤垂训又皆恳切明白但能虚心熟读深味其防而反之于身必有以信其在我而不容自己则下学上达自当有所至矣但读书不可贪多今当且以大学为先逐叚熟读精思须令了了分明方可改读后叚如此庶易见功乆乆浃洽通贯则无书不可读矣
　　答王季和
　　来示备悉学者之志固不可不以逺大自期然观孔门之教则其所从言之者至为卑近不过孝弟忠信持守诵习之间而于所谓学问之全体初不察察言之也若其髙弟弟子多亦仅得其一体夫以夫子之圣诸子之贤其于道之全体岂不能一言指之以相授纳而顾为是拘拘者以狭道之传画人之志何哉盖所谓道之全体虽髙且大而其实未尝不贯乎日用细微切近之间苟悦其髙而忽于近慕于大而畧于细则无渐次经由之路而徒有悬想跂望之劳亦终不能以自达矣故圣人之教循循有序不过使人反而求之至近至小之中博之以文以开其察识之端约之以礼以严其践履之实使之得寸则守其寸得尺则守其尺如是乆之日滋月益然后道之全体乃有所乡方而渐可识有所循习而渐可能自是而徃俛焉孳孳毙而后已至于所造之浅深所就之广狭亦非可以必诸而预期也故夫子尝谓先难后获为仁又以先事后得为崇徳葢于此小差则心失其正虽有鑚坚仰髙之志而反为谋利计功之私矣仁何自而得徳何自而崇哉聊诵所闻以答下问之意至于庵记大字之需则非学之急亦老懒之所不暇也舒大夫向尝相见于防稽所论未合今想其学益有成矣闻其政亦甚佳有本者固如是也不及为书因见幸畧道意
　　答傅子渊【梦泉】
　　荆州云亡忽忽嵗晚比又得青田教授陆兄之讣吾道不幸乃至于此毎一念之痛恨无穷想平生师资之义尤不能为懐也所示江陵问答读之敬夫之声容恍若相接悲怆之余警防多矣但其间尚有鄙意所未安者更容熟复续奉报归纳也大抵贤者勇于进道而果于自信未尝虚心以观圣贤师友之言而壹取决于胸臆气象言语只似禅家张皇鬬怒殊无寛平正大沉浸醲郁之意荆州所谓有拈捶竖拂意思者可谓一言尽之然左右初不领畧而渠亦无后语此愚所深恨也徳起得资友益书来甚激昻已报之云更须讲学封殖不可专恃此矣
　　答傅子渊
　　示喻战栗之义反复思之终未能晓岂以宰我如此注解便涉支离不能简易故耶熹看此章只是宰我错解了故圣人深责之不谓其才下注解便成支离如来喻之云也细详来喻是意外生説附防穿凿有不胜其支离者举此一端恐区区所见与贤者不同不但此一事也示及得朋进学之盛深慰鄙懐然二包定夫书来皆躐等好髙之论殊不可晓显道本领只是旧闻正苦其未能猛舍不谓己见絶于旦评也
　　答傅子渊
　　示喻所以取舍于前日之论者甚悉率尔之言固不能保其无病然道体规模功夫节目只是一理是则俱是非则俱非不容作两种商量去彼取此也暇日平心定气试一思之或有以变化气节而救一偏之则于成已成物之际未必无小补耳
　　答傅子渊
　　示喻所得日益髙妙非复愚昧所能窥测但愿更于小心宻察工夫加意焉则所谓主敬穷理者殆亦缉熙光明之所不可已者而初亦不在涣然心喻者之外也包黄诸君各精进捐去旧习甚善但恐似此一向掠虚则又只是改换名目也超宗逺来殊未有以副其意者却似于已分着实处未知用力又与诸兄大相反也已喻其就彼商量虽稍过于简约亦无害耳
　　答陈正已【刚】
