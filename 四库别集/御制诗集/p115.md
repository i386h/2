<!-- { "loadSidebar": true } -->
　　平生喜图画谓是足神趣佳境率传真以志心所慕莲池古名胜况是兴贤处前岁歴保阳曾一临鸾辂敞轩旷怡神洼池澹澄虑假山峯侧面应有旧题句了了粉本具命汝爲分布同异故堪证即离宛可悟待我返廵跸卷阿再亲赋
　　夕
　　暮景拂穹庐寒光发望舒铙歌喧玉管壁烛灿金蕖校阅材官罢畴咨机务余云何遣清暇欹案一繙书
　　唐县览古
　　坡陁十里度逡廵览古偏迟行路人于二典中钦往圣【县有帝尧帝舜庙】况三代上即斯民青帘不买中山酒绿栁全呈水春岂有新竒传治法年丰无事渐还醇
　　望柏岩
　　春云之上见嶙峋千古柏岩名尚新问尔一峯秀何许于中廼有浪仙人
　　燕南壮士空传名岂似文章天地英一句吟安目无物其雄应不减荆卿
　　有以頥养精神爲言者诗以示之
　　岂论中禁外营间肯放身心少趂间太弊精神纵鲜益只耽安逸足爲患吟诗习射随常课吏治民依切已关强制不生一念者片时念亦有千般
　　题董邦达山居小幅
　　栁隄烟景
　　鵞黄万缕晓烟含揽结韶光穉未酣前日意行曾得句披图大似涿州南
　　夏木垂隂
　　侧危亭四柱孤绿隂中见路廻纡远山别爲开生面漫认米家鹘突图
　　踈树斜阳
　　微脱酣霜叶恋枝秋江如镜漾涟漪渔家傍岸闲收艇斜日轻风在网丝
　　寒林曵杖
　　香雪海中白玉台波声冻咽野溪隈溪头略彴扶笻度应是孤山放鹤廻
　　晓行即景
　　东风习习拂车幨景物纷迎取次拈麦色阿谁传节度共人程路日徐添
　　晓云掩冉作轻隂因地田功自酌斟便雨不多晴亦可今年差慰量农心
　　背郭连延种树多熈熈老幼迓鸾和但安其性无烦令爲政名言忆郭駞
　　东皇神贲物韶妍晓润瀼瀼缓亸鞭防爱绿杨烟色好山村行近卖饧天
　　丙寅秋西廵时唐县老民刘永寿年百有一岁曾赐之金与食并成长句今一百五岁矣矍铄犹昔扶杖来迎既欣人瑞辄以命篇
　　高年一岁度如旬百五春秋岂易臻重见期頥迎跸路几书亥字与时人自云老矣今扶杖我道仙乎爲驻轮矍铄精神教孙子力田孝弟作良民
　　灵济祠
　　乾隆十年命高斌引唐河之水以兴水利而建祠于此以祀
　　河神西廵过此因成是诗
　　灵邱防远派【河源发山西灵邱县】广利濬通渠【下爲广利渠达淀】惟此田功要庶因民气舒崇祠瞻像设便道憩幽居壁有前题字年光黙想余
　　秀木轩
　　灵济祠之右有屋三间偶因停跸辄额是名并叠前韵
　　威纡遥列嶂漩澓近临渠白屋三间静青林一望舒团隂笼月户行漏迟【去声】云居茅土风规在【祠后祀三皇五帝】心传景仰余
　　日日
　　日日行程数十里觐光黎庶纷夹路繁滋户口识承平一爲欢庆一爲虑覩兹男妇及老幼孰不食粟而衣布丰年犹恐难遍及况复丰年岂常遇曰富曰教有次第刚克柔克因时措咨良有司其勗防饥溺常怀愍无诉
　　十八渡
　　曲折溪流远山村景又殊绿芒香饼饵白屋富廜防父老知恭敬儿童任笑娱羽林谩呵跸可以绘豳图
　　水窦岩
　　徒称水窦名未到水窦处竒境固无穷那能遍游豫淙流应好在烟霞岂改故但闻坡翁字【岩石上刻苏轼浮休二大字】剥蚀半湮去朅然悟两言洒尔澄万虑
　　戏题诗韵
　　共我燕南塞北遣兹喜怒忧欣未免连篇累牍曾非月露风云佛法满字半字大块无文有文五巻一百六韵黙然了不区分
　　阅本
　　黄阁封章驿骑驰不因廵幸懈畴咨四方旸雨随时较万姓安危切已思亦曰钦哉贯谟典允惟难矣作君师兢兢无敢渝初志勤政常承
　　家法贻
　　氊庐
　　十笏差强四季宜程途日易向无移琴斋潇洒何殊尔布帐单寒却念之莲缀玉虫批诺罢兰垂金穂覔题迟谩言宫室输苞茂大禹应还较此卑
　　阜平县
　　兰衢晓润不生尘嫩栁新芜逮仲春麦陇驰驱严后从烟村景象騐前廵
　　林园种树引前川梨枣何须待十年生计化居民自识无烦督责顺其天
　　嶤峯一帯俯清湍栈路纡廻度几盘大茂西来余雪色近山风渐逼人寒
　　炊烟茅屋飏东风鸡犬蕃滋囷鹿充村老似中春社酒冻梨面颊晕微红
　　普佑寺
　　竺馆招提谁所筑面势真佳幽趣足临水背山纳万景茏葱入望饶古木飞来不数峰号鹫初到宛知苑称鹿抖擞尘衣一礼拜其高丈六复丈六幽室三间少憩诸小派大派纷吾目何当长夏此习静儒书释典随意读
　　阜平县再依
　　皇祖原韵
　　廵方非豫游谩咏南山杞阜平真阜平依崖筑城址户口间富贫风俗襍儒俚举趾四之日春田已新耔远派引北流开渠灌山水夹道纷老幼翠华瞻莅止忆我前度来拂面秋风起敬仰
　　圣人踪深恩匝闾里切已勉继防瞻
　　前尽善美屡丰实幸际小康讵宜喜百雉不改邑【是县城久頺废命重新之】五剧纷填市申命良有司予民善爲理
　　山中
　　山中朝暮寒卓午更暄暖向阳草已青背隂雪犹满一水度几畨激湍率清浅谷口乃旷夷岭源尚嵼山村凡数家刀耕辟町疃壶堆木盘持以迓华防欣兹太古风如阅横披巻
　　即事
　　即事书怀亦可欣底须纂组博能文景光今昔停鞭验流水东西度岭分枫叶曾看红黯淡松枝无改翠絪緼招提更在云深处只放钟声下界闻
　　三箭山
　　我
　　皇祖经此三箭连逾峰巅因以得名丙寅秋过之曾成
　　近体重瞻
　　圣迹再赓前章
　　山名三箭志曾闻防嶫孤峰迥絶羣忆
　　昔乌号发连矢至今雀跃服千军初来西狩秋方杪重度东风春欲分我亦弯弧思继
　　武惟殷仰止恧
　　瞻云
　　招提寺
　　一帯清流对碧山招提路便叩云关阇黎禅诵无堪问爱尔茅庵终日闲
　　龙泉关再依
　　皇祖原韵
　　峰峦攅插汉关塞迥临空形控千秋固方廵两度同柳丝烟酿绿桃蕚冷含红
　　圣迹辉岩壑防承勉用中
　　度龙泉关有寺名涌泉者寺僧以绳系钟杵引于户内可卧而撞之前度即欲题诗而未果今复见之戏成是作
　　楼阁涌祗林楗椎发大音不消劳撞杵可以稳防衾霜籁常教度晨寒岂虑侵山僧真防懒未免有机心
　　示山西廵抚阿里衮及其属吏
　　防骑度龙泉山川限晋燕入疆今两度省俗幸仍前穿窖堆陈粟梯冈辟野田唐风知尚俭示礼要爲先
　　台麓寺作
　　五台梵宇如丛林苐一琳宫即台麓度长城岭不十里结构是间据林谷尚有涌泉【寺名】在此东岁久废颓未兴筑明朝即可礼鹫峰【菩萨顶爲五台之中山名灵鹫峯】止顿台怀留信宿川名射虎仰
　　威棱【是处名射虎川　　皇祖射虎处也有泉名神武台麓寺即在其北】重过碑亭心肃穆金容月相原如如而我重来阅五熟其旁行宫亦旧有室宇无多幽事足背依峭壁高摧崣绿云滃鬰饶佳木时有天风翻翠涛寒逼衣裳怯春服弹指光隂谩忆昔当前印证狮王躅
　　阅武
　　鱼丽休排阵鹰扬悉精廵方兼阅武恤众亦随情【阅兵未免劳众故特简精鋭阅之亦足寓诘戎之意矣】健士跳【平声】熊楯材官破鹄正不忘勤诘尔累叶正承平
　　隂
　　名山能出云屡试信前闻度岭崇台近铺空霁景分酿寒增料峭傍晚转絪緼应是文殊喜天花似昔纷【丙寅秋来五台于始至及廻跸日皆得雪】
　　雪
　　昨来无缝见天衣一夜银林缬蕊菲望里连空方散漫度余别墅辨依微诗原践约碧峰礼【丙寅秋来五台时凡吟咏诸题皆敬依　　皇祖原韵而未有别作曽有再过还期礼碧峯之句】雪亦如期玉叶飞山地向寒无宿麦【若有麦则恐伤穉苗而五台地泠例不种麦云】惟欣泽润夏田肥
　　白云寺小憩
　　白云深处称禅栖便访云关一覔题宻雪埋蹊僧未埽韶春入树鸟先啼三间静室依然也五载流隂亦迅兮北去鹫峰应不远玉樷林里望丹梯
　　命张若澄图镇海寺雪景因而有作
　　寺景宜遥看到寺无多竒却见遥看处纷然画景披予因是絜矩万事皆如兹动而世爲道言行法则垂此言往者然至若生同时远则有望耳不厌更近之偶此道中庸释典何即离阇黎粥饭罐奚足语以斯可惜占福地尽属黄与缁忆我前度来廻銮驻道陲彼时亦逢雪瑞叶纷葳蕤翠柏红墙间寒剽【钟中者谓之剽】送响迟谓是宜图取若霭属车随粉本爲指授帧端题以诗逮今成旧迹寳笈藏石渠【叶】六霙仍践盟旋融春光熈数间精舍中月户亲凭窥千林复万巘色相难爲辞传语示其弟坚頫踪可师
　　殊像寺再依
　　皇祖原韵
　　再至瞻殊像维新焕法筵【丙寅来礼是寺惜其頽废稍爲鼎新之】匪因脩福业可以悦真禅结揽千山外平量五载前鹫峰直北望树杪鬰葱然
　　再题殊像寺
　　夷此地开绀园屏息一礼两足尊文殊师利无定相优娄比丘多躛言翠柏风舞鸾凤葢玉峯寒入云霞轩不须拙速催成句少憩吾将意与存
　　清凉山再依
　　皇祖原韵
　　雪蹊歴歴度桥踪白玉层梯认碧松春月景殊秋月景下方钟和上方钟得教触目清裁别间复翘心赓韵重【丙寅秋凡清凉诸题皆依　　皇祖原韵槩未别寻蹊径兹始畧有所作间亦敬歩　原韵云】只有清凉无改度迎人翠罨五云峯
　　瞻礼菩萨顶有作
　　拾级亲登灵鹫峯和南月相仰真容【是寺旧名真容院今称中台菩萨顶】云标楼阁丹青焕【是寺亦爲鼎新】雪霁林峦雾霭浓七日现身传古迹五年来礼续前踪传言廻跸行营近风度泠泠隔嶂钟
　　雪水茶
　　山中雪水煮三清大邑瓷瓯入手轻【水以最轻者爲佳此处水较京都玉泉爲重惟雪水比玉泉犹轻云】屏去姜盐嫌襍和招来风月试闲评适添今夕灯前趣宛忆当年霁后程【丙寅秋廵五台时回程至定兴遇雪曽于氊帐中有烹三清茶之作】只有一端差觉逊三希即景对时晴
　　雪霁
　　雪霁晓暾烘春光渐冶融涧深浑有瀑山静却无风积素依隂峭徂云向远空龙泉东去路度麦念何穷
　　暖
　　向闻五台极寒处九夏常有冬时冰况复昨朝霏宻雪谓当清晓寒不胜朱鸟腾空一谷暖雄风不作春烟凝阳崖积素消欲尽隂巘叠玉欹崚嶒和气融盎韶光媚山林润逼云霞蒸昨来值雪颇切虑保阳一帯经过曾来牟扑陇已勃发纽芽虞被寒威乗关外暄妍有如此东望腹里心差宁
　　清凉寺
　　莲宇台西麓榛蹊一往寻石潭空【去声】禅性松籁发仙音春转暄迎谷冰融雨坠林清凉名独占【五台名清凉山而此寺乃名清凉寺故云】分别不生心
　　再至镇海寺
　　朝礼清凉寺山川聊结揽岂能向片石执著论诚感【清凉寺内有清凉石体木活动寺僧即谬谓能扛动者爲防诚云】廻跸已卓午路便寻精广日融雪已消石磴不滑险月户昨所凭林岚顿改形稍见翠微际几峰凝黛青黛青仍间白万景纷刻画信哉干闼城宜爲化人宅昼漏催泠泠椒涂惜举防何当坐夜静笑问松梢魄
　　花朝
　　每遇花朝率有诗清愁薄喜一凭之无何复值青春半不住且看红日移山里芳菲应尚早篱边旛胜未教迟【罗防寺旁行宫数宇寺僧缚竹爲篱缀以杂防颇应节物云】向来愁喜浑无着咫尺文殊礼导师
　　罗防寺少憩
　　试问谁能转法轮【寺后有转轮阁】岫云松籁总天真维摩不二曾无语已是分明说与人
