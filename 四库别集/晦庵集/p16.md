<!-- { "loadSidebar": true } -->
　　寄云谷瑞泉庵主
　　忆昔诛茅日山房我自名风埃犹俗累烟雨负岩耕多谢空门侣能同物外情肯来分半壑聊尔度平生少待清秋日闲寻逺岳盟不知谁是客一笑絶尘缨
　　入南康界阅图经感陶公李勃刘凝之事戱作
　　长官定笑归来晚中允应嫌去却回惟有山人莫相笑也曽还俗做官来
　　屡游庐阜欲赋一篇而不能就六月中休董役卧龙偶成此诗
　　登车阅岭徼息驾康山阳康山髙不极连峰郁苍苍金轮西嵯峨五老东昻藏想象仙圣集似闻笙鹤翔林谷下凄迷云闗杳相望千岩虽竞秀二胜终莫量仰瞻银河翻俯看交龙骧长吟谪仙句和以玉局章畴昔劳梦思兹今幸徜徉尚恨忝符竹未惬栖云房已寻两峰间结屋依阳冈上有飞瀑驶下有清流长循名协心期吊古増悲凉壮齿乏竒节頽年矧昏荒誓将尘土踪暂寄云水乡封章傥从欲归哉澡沧浪
　　读李賔老玉涧诗偶成
　　独抱瑶琴过玉溪琅然清夜月明时秪今已是无心久却怕山前荷蒉知
　　立秋日同子澄寺簿及佥判教授二同寮星子令尹约周君段君同游三峡过山房登折桂分韵赋诗得万字輙成十韵呈诸同游
　　抗尘防何时猿鹤共悲怨岂知朱墨暇乃适山水愿兹晨秋令初休沐谨邦宪佳賔忽四来英僚亦三劝驾言北郭门谢此旟隼建散目山崔嵬纵辔路修蔓凭栏快倒峡跻壑困脱挽追攀林樾深欢喜脚力健登髙眺逺浦众景争自献何必仍丹丘径欲凌九万
　　和子澄白鹿之句
　　经旬不到鹿场隂梦想飞驰不自禁幸有髙轩同胜赏何妨折屐共幽寻徘徊未厌诗书乐感慨难忘忠孝心更对丰镌哦伐木风泉云壑助清吟
　　暇日侍法曹叔父陪诸名胜为落星之游分韵得往字率尔赋呈聊发一笑
　　长江西委输汇泽东滉瀁中川屹孤屿佛屋寄幽赏我来此何日秋气欲萧爽共载得髙俦良晨岂孤徃酒酣清歗发浪涌初月上叠鼓唤归艎陈迹真俯仰
　　九日奉陪髙州史君莆阳别驾防稽丞公善化明府仲衡诗伯并屈子美元范二兄及郡中诸文武同登紫霄絶顶南望江湖北眺淮甸少快心目既归又得仲衡佳篇句法清丽情致凄惋三复不胜起予之叹谨次韵呈请皆赋之以纪一时之盛甚惠甚望
　　此日登髙处千年锦树稠无人嘲落防有客赋悲秋忽忽尘中老怱怱物外游江湖空极目不尽古今愁下元节假行视陂塘因与賔友挈儿甥出郭登山归赋二诗示子直春卿及折桂云谷并写呈郡中诸寮友
　　庐阜东北际岧嶤五峰尊中岩穹林绕青天白云屯郡阁有佳眺徙倚空朝昏今晨幸休暇发轫北郭门牵萝出林端蹑屐跻云根髙寻却清宦小憩欣潺湲古殿宿寒霭新甍丽朝暾扶藜陟东冈夙昔规曽轩却倚千寻峭前窥百泉奔长风卷浮埃江湖渺相吞结架虽未谐雄瓌已难论同来俱胜流晤语仍王孙已践支许诺不慙夙尚魂赋诗纪兹日嵗晚期相敦
　　卧龙之游得秋字赋诗纪事呈同游诸名胜聊发一笑
　　蹑石度急涧穷源得灵湫谽谺两对立喷薄中怒投何年避人世结屋栖岩陬嘉名信有托故迹谁能求我来一经行凄其仰前修邻翁识此意伐木南山幽为我立精舎开轩俯清流多岐谅匪安一壑真良谋解组云未遂驱车且来游嘉賔颇蝉聨野防更献酬饮罢不知晚欲去还淹留跻攀已别峰窥临忽沧洲下集西涧底沉吟树相樛王渊茗饮余三峡空尊愁懐贤既伊郁感事増绸缪前旌向城郭回首千峰秋
　　卧龙之游钱通守得江字不及赋诗已解维矣熹用其韵纪事以赠并附卷末
　　君行安所适冲风泝涛江传闻阆州好未见心已降邀君康山游听此巨壑淙班坐酌溪石幽寻憇云窓劝君尽此杯锦帆已稠杠明年傥来东鸣铙建髙幢访我深涧底晤言絶纷咙城南且细説慰我心悾悾
　　分韵得眠意二字赋醉石简寂各一篇呈同游诸兄
　　驱车何所适往至秋云边企彼涧中石举觞酹飞泉懐哉千载人矫首辞世喧凄凉义熈后日醉向此眠仰视但青冥俯听惊潺湲起坐三太息涕泗如奔川神驰北阙隂思属东海壖丹衷竟莫展素节空复全低徊万古情恻怆顔公篇为君结茅屋嵗暮当来还【醉石】
　　天秋山气深日落林景翠亦知后骑廹且复一流憇环瞻峰列屏迥瞩泉下濞永懐仙陆子久挹浮丘袂于今知防载故宇日荒废空余醮坛石香火谁复继更怜韦刺史五字有真意虎竹付归人悲风起横吹沉吟向絶迹浩荡发幽寄来者知为谁念我畴三喟【简寂】
　　寻白鹿洞故址爱其幽防议复兴建感叹有作
　　清冷寒涧水窈窕青山阿昔贤有幽尚眷言此婆娑事往今防时髙轩絶来过学馆空废址鸣弦息遗歌我来劝相余杖防搴緑萝谋野欣有获披图知匪讹永懐当年盛华莘衿佩多博约感明恩涵濡熈泰和凄凉忽荒榛俯仰惊頽波发教逮纲纪喟然心靡它伐木循隂冈结屋依阳坡一朝谢尘浊归哉硕人薖【时已疏上尚书乞洞主矣】游白鹿洞熹得谢字赋呈元范伯起之才三兄并示诸同游者
　　嵗月有环周穷腊忽受谢眷眷山水心幸此朱墨暇招呼得良友邂逅成夙驾深寻故辙迹喜见新结架永懐拾遗公藏器此待价横流诗书泽下及杨李霸炎神抚兴运制作流大化石室万卷藏纶言九天下规模未云逺荒茀良可诧自非贤邑宰谁复此精舎防当求敕赐毕愿老耕稼更与尽心期临流抗风榭
　　元范尊兄示及十梅诗风格清新意寄深逺吟玩累日欲和不能昨夕自白鹿玉涧归偶得数语
　　江梅
　　大雪天地闭穷隂渺寒濵谁知江南信已作明年春
　　岭梅
　　梅花破蕚时瘴雨吹成雪驿使忽相逢无言似愁絶
　　野梅
　　野风吹孤芳逈立正愁絶皂盖莫徘徊堪看不堪折
　　早梅
　　霜风殊未髙杖防荒园里仙子别经年相看共惊喜
　　寒梅
　　白玉堂前树风清月影残无情三弄笛遥夜不胜寒
　　小梅
　　且喜梅花开莫嗟梅花小花小风味深此意君已了
　　疎梅
　　玉笛未黄昏氷滩已清浅疎影不胜妍愁心为谁逺
　　枯梅
　　樛枝卧龙蛇冷蘂缀氷雪千里古人心今年为谁折【予家居时刘平甫折此枝为赠】
　　落梅
　　花开已凄凉花落更愁寂来嵗烟雨时为君和鼎实
　　赋梅
　　君欲赋梅花梅花若为赋绕树百千回句在无言处观梅小集以斋禁不得奉陪因寄小诗
　　梅花年后欲离披恰是先生变食时送与西楼一尊酒诸君莫负可怜枝
　　元范别后寄惠佳篇清叟次韵见示格律俱髙咏叹不置因亦用韵写呈二兄聊发一笑
　　故人别我去一月旷音驿今朝得新诗开卷意已适知君到里门征骑聊一息行复敞天阍从容正朝帻自今九霄路不复两尘隔容与日华东翺翔禁扉北回头五峰下寂寞笑孤客不赋归去来心形谩相役【右呈元范】五十行过二双鬓飒秋草平生素心人谁与共兹抱今年庐山下得子恨不早嵗月幸同庚诗书复同道惟应山南北云母夜堪捣独生有仙期廻崖讵难到丹经不我诳白发不一扫看公须眉苍杖钺督征讨【右呈清叟】
　　次卜掌书落成白鹿佳句
　　重营旧馆喜初成要共羣贤听鹿鸣三爵何妨奠苹藻一编讵敢议明诚深源定自闲中得妙用元从乐处生莫问无穷庵外事此心聊与此山盟
　　白鹿讲防次卜丈韵
　　宫墙芜没防经年秪有寒烟鏁涧泉结屋幸容追旧观题名未许续遗编【请为洞主不报】青云白日聊同趣【谓西涧刘公】霁月光风更别传【谓濓溪夫子】珍重个中无限乐诸郎莫苦羡腾骞
　　再用前韵示诸同游
　　幽卧寒岩不记年饱看山月听风泉舒忧正得琴三叠玩意惟慿易一编误落尘中乖夙尚却思洞里付真传封章倘幸天从欲便解铜符谢絷骞
　　次韵四十叔父白鹿之作
　　诛茅结屋想前贤千载遗踪尚宛然故作轩窓挹苍翠要将弦诵答潺湲诸郎有志须精学老子无能但欲眠多少个中名教乐莫谈空谛莫求仙
　　送四十叔父
　　吾家从昔号清门叔父于今道更尊客路艰难空自惜遗经终始向谁论独寻云峤逢孤侄共爱春江接故园细説刈葵休放手此来真不为盘餐
　　伏蒙秘阁张丈宠顾下邑并以长篇为贶降叹之余牵勉继韵仰求斤削僣率皇恐
　　向来灭迹东山东闭门不问乌雌雄门前有路向尘土两足未举心先慵当时亦有车马客此意欲説嗟谁同穷居聊复追仲蔚笃论何必须刘龚平生故人子张子相思安得长相从毎劳书疏问生死坐想星宿罗心胸防年持节汉水上木牛流马旌旗红君王辍馈思颇牧外庸且讫来朝宗因能过我紫霄下后乘载得朱帘栊苍顔白发应笑我曷不饱卧陶窓风开樽鹅池水清激下马醮石烟空蒙须防路转山更好摩天巨刃排双峰少看银河忽倒挂直欲跳下清泠中南临汇泽共指防缥缈贝阙浮珠宫公言平日爱登览到此一洗羣山空坐间为我出竒句不用逺寄南飞鸿上言云泉足竒赏下叹契阔欢相逢纷吾失脚堕世网乃有此防宁天穷流光过眼惊昨梦旧约回首羞尘容明朝却上烟艇去灭没万顷追鳬翁
　　和张彦辅初到南康之句
　　十年不共赋阳春正有胸中万斛尘失喜清诗还入手细看佳句转惊人知公近觉青山好顾我频嗟白发新肯过寒斋共尊酒向来心事请深陈
　　奉同都运直阁张丈哭敬夫张兄张丈有诗敢次元韵悲悼之极情见乎词伏幸采览二首
　　秀翁威畧憺华戎遗恨车书久未同喜有象贤堪嗣事故知鸿业自无穷蕃宣合奏三年最风采俄惊一旦空根本平生有深计遗书不但子囊忠
　　不应世道即漂沦何事今年失此人礼乐端能懐益友琴笙忍遽乐嘉賔亦知游好曽通谱却记登临唤卜邻两首悲诗数行泪感伤那复鬬清新【张文垂顾适闻讣音为罢郡宴敬夫向尝约熹徙居湖之上盖相语于裴公台上云】
　　秘阁张丈简寂之篇韵髙难继别赋五字以谢来贶
　　劳农防稽宅息驾丹元乡丹元不可见翠碧空云房是时中春月暄风发新阳白水注幽壑緑树敷崇冈俯听足怡悦仰观共徜徉班坐得瑶草倾壶出琼浆长吟游仙诗乱以招隠章忽忽林景西踌躇申慨慷坐上江海客兀傲须眉苍逸气迈霄汉英词吐琳琅思与泉石胜韵随笙鹤翔追游不敢及咏叹可能忘【俗传归宗是王右军故宅陆修静封丹元真人】
　　和张彦辅落星寺之作
　　嵌空竒石战惊涛楼殿峥嵘势自髙四靣真成开玉鉴三山应是失金鳌题诗正尔难搜句举酒何妨共作豪倚遍防干更愁絶归来白尽鬓边毛
　　和张彦辅白鹿洞之作
　　防谷新华馆风烟再吐吞旧眠闻野鹿遗恨响惊猿【李拾遗自此徙居少室乃被徴故有此句】共赏忻同趣分擕怆别魂徘徊空日夕无防驻行轩
　　次张彦辅西原之作
　　无处堪投迹空山寄一椽悬门窥絶壁缭径上层巅槛阔吞江浪窓虚响谷泉丹经闲自读不为学神仙
　　次张彦辅卧龙之作
　　瀑水源何处髙疑云汉通泻时垂练直落处古潭空客寄诗能好龙蟠意自雄知君来岘首为我説隆中
　　次张彦辅栖贤之作
　　融冶何年事停杯莫问天秪今从痼疾畴昔似因缘倾耳真三峡投文总九渊兰亭那得此犹足致羣贤
　　和张彦辅雪后栖贤之作
　　夜来春雪遍林丘却喜风威晓便收好上篮舆闲纵目莫将衲被苦蒙头防官正愧逍遥社胜日犹堪汗漫游欲出林闗恋瑶草不妨尊酒更淹留
　　谢张彦辅留别之作
