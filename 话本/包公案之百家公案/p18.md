<!-- { "loadSidebar": true } -->
　　次年宗佑再娶柳氏为妻，又生一子，名次孺。柳氏本小可人家出身，性甚狠暴，宗佑颇惧之。柳氏每见己子，则爱惜如宝；见长孺则嫉妒之，日夕打骂。长孺自知不为继母所容，又不敢与父宗佑得知，以此栖栖无依，时年已十五。一日，宗佑因出外访亲戚，连日不回，柳氏遂将长孺在暗室中打死，吩咐家人但言长孺因暴病身死，遂葬之于城南门外。逾数日宗佑回家。柳氏故意佯病，哭告以“长孺病死已数日矣，今葬在城南门外”。宗佑听得，因思前妻之故，悲不自胜。心亦知子必死于非命，但含忍而不敢言。
　　一日，拯因三月间出郊劝农，望见道旁有小新坟一所，上有纸钱霏霏。拯过之，忽闻身畔有人低声云：“告相公，告相公。”连道数声。拯回头一看，却不见人。行数步，又复闻其声。拯至于终日相随耳畔不歇。拯甚怪之。及回来，又经过新坟所，其声愈疾。拯细思之必有冤枉，遂问邻人里老：“此一座新坟是谁家葬的？”里老答云：“是城中秦七官人名宗佑，近日死了小儿，葬在此间。”拯遂令左右，就与父老借锄头掘开坟内，将小儿尸身检验，果见身上有数痕。
　　拯回衙后，便差公人追唤秦宗佑理问事因。宗佑但供具：“是前妻程氏所生男，名长孺，年已十五。前日因出外访亲，回来后妻阿柳告以长孺数日前因病死了，现葬在南门外。”拯知其意，又差人追唤阿柳至，将阿柳根勘：“长孺是谁打死？”
　　阿柳但称因得暴症身死，不肯招认。拯怒诘之云：“彼既病死，缘何遍身上尽是打痕？分明是尔不慈，打死他，又何抵赖？”
　　阿柳被拯驳辩一番，自知理亏，不得已将打死长孺情由逐一招认。拯判道：“无故杀子孙，合该徒罪。”遂将阿柳依条决断。
　　宗佑不知其情，发回宁家。
　　第三十八回 王万谋并客人财
　　断云： 
　　王客谋财遭决配，沈商不死报分明。
　　堪笑当时徒歹意，包公正直不容情。
　　话说黎州有一客人名王万，因往成都府买卖，行到府城外四十里头潘家岭，天色已晚，遂宿于祝婆店里。因与汉州一客人沈明同店居住，王万遂问沈客何处人氏，要往哪里经纪。客人答道：“小可是汉州人，要去府中做些小买卖，何不同行？”
　　二人遂买杯酒，订约为兄弟相交，饮至更深夜尽，欢悦，遂共同床睡了一宵。次日天渐晓，二人饭罢，整顿行李，辞店主而去。
　　行至地名万松岗，并无人家，但见峻石岩崖，旁有古井，深数十丈。王万因见沈客所带财物颇富，心欲谋之，遂与沈客道：“日色颇热难行，且泊担少歇一回。”沈客依其言，二人放下行李，同坐石上，语话良久，悄无人行。王万诈称腹疼，着沈客近前为之抚摩。沈客不知他起谋心，只管尽心为之抚摩，被王万乘力一推，沈客倒跌落于井中去了。王万尽夺其所有财物而去。
　　沈客在井中放声叫屈，无路可上，近者皆莫知之，饥饿一日余。次日有温江客数人，亦因泊担少歇其处，忽闻井内有人叫救命之声，诸客皆疑怪，遂各解笼索相连结，投下井中。良久，沈客见有索下，甚喜，遂自以索系其腰。诸客忽见索动，急忙掣上，沈客方得出井。众客问其缘故，沈客具言被同行伙客人谋陷情由，具告以连日不曾得食，饥馁困苦，众客甚哀怜之，竟以饭与之食。沈客拜谢不止。
　　众客去后，沈思量财物尽为一空，无处投奔，遂去府衙陈诉。当下包拯任成都府之职。行至府前，忽遇见王万正在府前买办。沈客走近前，一把手扯住，喊叫道：“这贼还我财物！”
　　正是：路逢狭处难回避，冤家相遇怎教开。
　　王万一见沈客，惊骇错愕，只道是冤魂来取命，走动不得，竟被沈客扯入府衙陈诉。拯即将王万根勘。王万心虚情亏，不去抵讳，只得一一招认谋劫财物情由。拯取其物色尽还沈客，将王万判断谋财害命，本合处死，沈客已在，减一等，决配极恶州郡充军。 
　　第三十九回 晏实许氏谋杀夫
　　断云： 
　　淫妇败风受极法，善人自有物扶持。
　　包公明断心如镜，天理昭彰不可迷。
　　话说开封府城西二十里，有一地名苦筲村，有一人家，姓俞字子介，家道颇富，以商旅为活，性最好善，看经念佛，专一施舍。其妻许氏，年方十九。每日介叟出外买卖，其左右邻有一风流年少，名晏实，常往来于介叟家，因与许氏相通。许氏心甚爱之，日久月深，两情缱绻，因此阿许遂与其夫不和。
　　一日，介叟出外，晏实遂与阿许私议道：“我今蒙娘子惜爱，情意甚密，深望幸矣，倘或有日家长知觉，两下耽误，岂不深可耻哉。欲要取个久远之计，不若装着甚么计较，候待介叟归，置之陷阱，庶得两情永谐鸾凤。”阿许道：“此事容易。
　　彼若归时，汝故意请他去用醇酒，劝他饮醉之后，那时任从你发落便了。”商议已定。
　　越数日，晏实闻介叟已归，遂往其家贺之，因招介叟来家饮酒。介叟见是相熟之人，亦不推辞，随晏实到彼舍，酒食已齐备。晏实尽意奉劝，介叟痛饮醉甚，待辞归，实因送介叟纵步而行。行至村南僻源，有一大井，水深无底。其时天色渐暗，介叟醉倒不能行。晏实见四处无人，遂拖介叟去入井中而归。
　　次日实密以告阿许，阿许甚喜。又越数日，其邻人皆问阿许：“介叟这几日何往？”阿许告以相约同行之人在途等侯。邻人信其言。晏实与阿许喜不自胜，自谓可以永谐连理，日夕在家里通欢。
　　介叟在井中醒来后，终日只是念佛诵经。但见水中有一大龟，以背乘介叟于水上。每至饥时，有数小龟各衔斋食以食介叟，介叟亦不觉其为饥。将经月余，一日天下大雨，井水大涨，龟背乘介叟直至井岸。介叟乃得再生，遂投奔而归。正值其妻与晏实方对饮高歌，忽见其夫之来，皆惊惶骇怖，疑其是鬼。
　　晏实持刀赶逐，不容其归。介叟无可投奔，遂具状入府衙陈告，逐一供具其妻与晏实通奸及因谋害事情。拯见状，即差人勾唤阿许及晏实一同根勘。二人已到，用长枷押入狱中理究。二人不得已，各各招认通奸设计谋害事因。拯视供明白，叠成案卷，遂将阿许处决斩罪，晏实臀杖一百，配二千里，永不许还乡。 
　　第四十回 斩石鬼盗瓶之怪
　　断云： 
　　怪异偷将金器具，神灵显报断分明。
　　包公一点精英鉴，万变妖魔何处逃。
　　传说有郑秀才者，名宽，开封府人。家道饶足，最勤力学，每夜自处一室读书，至二三更方睡。忽一夕，有人叩门声。宽问：“是谁？”门外应声曰：“有客拜见。”宽开门，但见一秀才，面目俊伟，须眉清秀，与宽长揖。宽延之坐定，秉起明烛，问：“客来何处？”客答道：“姓石名呼为处士，与君皆邻里也。闻君书声朗朗，径来访君。”宽与之议论良久，见其语话极洒落，心甚敬之。语至二更，遂别宽而去。
　　自此每夕往来，与宽清谈，甚相投合，宽敬其为人，一夕以金瓶贮酒，盛设佳肴，与处士对席而饮。酒至数巡，宽起而语道：“久聆清诲，未尝有忘，今与君相交亦熟矣，难得今夜清风徐来，明月初升，有酒盈樽，岂可虚度良夜？见君言语清丽，多博古典，想必善佳作，望弗辞示教，以叙此情，岂不快哉？”处士见宽人物轩俊，知其善诗者，遂答道：“蒙盛设相待，愧我无杜陵之才，吟来反贻君之笑耳。”宽道：“足见弘学，更勿推托。”处士于是席上执杯吟道：月色连窗夜气清，与君相遇叶同声。
　　只愁识得根因处，虚负今宵雅爱情。处士吟罢，郑宽抚掌笑道：“诗诚妙矣，只是结句太窄，今将与君长为伴矣，何至便有虚负之情？”亦依韵和吟一首：秉烛相谈话更清，徐徐席上动风声。
　　今宵盛贮金瓶酒，要证平生夙昔情。
　　处士听罢，亦笑答道：“君才尤捷，小子非其敌也。”二人饮至二三更而去。
　　至第四夜，乘月明，石处士又来叩门，与宽道：“日前蒙赐佳酿，盛意难忘，今寒舍新曲已熟，愿邀君步月而往，同饮一杯，少款情话，可否？”宽诺之，石处士遂与之同行到其家。
　　但见野径萦迂，茂林修竹，中有琐窗朱户，如神仙境界。石处士遂呼小童安排筵席，把杯同饮，沉醉而返。宽归，痴迷如梦，数日方醒。自此处士往来无间，时或宿于宽家，宽视之如旧知，并无疑忌焉。
　　忽一夕，处士与宽同榻而睡。处士伺宽熟睡，密盗其箱中金瓶而去。天明宽睡觉起来，忽见箱子开了，探视不见金瓶所在，待问石处士，已去矣。宽直抵其家问之，及寻其旧路，但见林木森森，乱石落落，悄无人迹，亦不知其家所在。宽怅恨而归。自此，石处士亦不复来。
　　宽几夜郁郁，无计奈何，遂入府衙陈诉，告理其事。拯见状便问：“石处士是何处人？”宽具言其往日与彼相会之详。
　　拯即差人赍文引，与宽同往其处追唤石处士。公吏到其地方，但见怪石嶙峋，惟无人家，又闻虎声咆哮，徘徊竟不敢人。及询之邻里，皆不知有石处士之家。公吏归以告拯，拯思之必是妖怪，再差人叩其处，令以文牒焚之，祝之当境土地龙神，必有下落。公吏如其言再往，将牒文焚祝之讫而回。
　　次日黄昏时，俄然黑风暗起，见有鬼吏数人，缚捆石处士直到厅前。公吏即忙通报，拯便将处士勘问。处士一一招认，供具所盗去金瓶现收藏在家里。拯差人押处士归取金瓶。公吏到其处，见有一岩窍如瓮大，其中宽阔如屋，有怪石数十，屹立如人状，其金瓶则挂之石壁之上。公吏取金瓶，仍押处士回衙见拯。拯唤郑宽取其物色。宽一见金瓶，果是宽家之物。拯着宽领瓶而去。令公吏押石处士斩讫，只见有石碎无数，更无人尸，拯方知即石精也。后其怪遂息。 
　　第四十一回 妖僧感摄善王钱
　　断曰： 
　　异孽兴灾遭捉戮，七圣法术见精奇。
　　包公一决山门事，万代风声从此端。
　　传说东京城善王太尉，乃是个中贵之官。一日在后花园四望亭上饮酒赏花，左右侍从各搬演杂剧劝酒。太尉正酣饮间，忽听得一声响亮，众人看时，却是一人打个弹子人花园里来。
　　那弹子一似碾线儿，转了数遭，变成一个和尚，身披烈火袈裟，耳坠金环。太尉与众人看见，俱吃了一惊。太尉知其异，便问：“圣僧因何至此？”和尚道：“贫僧是代州雁门县五台山文殊院行脚僧，闻得太尉平素好善，特来化三千贯钱修盖山门。”
