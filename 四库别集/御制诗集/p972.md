<!-- { "loadSidebar": true } -->
　　当年植树已茏葱依旧春前丙午风却忆右丞有佳句兴虽同矣境非同
　　麦苗
　　向南麦苗长【上声】二寸余芃緑问知两经雨虽微润根溽【询之梁肯堂知此间二月下旬三月初旬已经得雨两次虽欠透足而麦根尚觉滋润旬日内得有霑泽犹不为迟也】然而地旋干扬尘日以暴因之企继霑双眉仍为蹙
　　普佑寺
　　跸途渐近西时复过招提随便金仙谒久看普佑题因思济物众岂异爱民齐少憩旋登路觐光匝路徯
　　阜平县五依
　　皇祖诗韵
　　耕田当溯尧征夏亦在杞为政戒纷更爱民实基址毋谓民可欺莫嫌风多俚听其不知识任彼勤耘耔漫云兴礼乐惟切恤旱水临莅虽多年勉此数言止
　　皇祖昔经兹施惠瘠县起鸡鸣犬吠音安堵接隣里西巡凡六过匪寻景光美古县俗尚朴允吾心所喜免赋循常例讵计以恩市五字出平易求治无竒理
　　军机大臣防同河南巡抚穆和蔺议奏豫省河工官赔民欠帮价银两加恩分别减免诗以志事
　　豫抚宣来议河赋弊斯久矣始知详【河工每年嵗修抢修所需物料俱有例价自乾隆三十年河南抚臣阿思哈以工多道逺创为帮价之议扵沿河三十二州县按粮摊征并扵前一年在司库预支购办续行摊徴归款又经毕沅奏扵通省均摊扵是踵行日久因循渐积民欠至有一百八十余万其中窦丛生殊难究诘又有五十五六七等年尚未摊银九十六万余两昨经穆和蔺奏请分年带徴因令军机大臣俟其迎驾时防商妥议具奏朕始悉其原委不可不亟思筹办清厘以杜弊源】在民过半寛其欠【现在已摊未完银一百八十余万两前已加恩令分作十年带征为期已属寛裕但念银数过多逐年催征民力未免拮据甚堪悯恻前降谕防欲俟朕归政之期再行酌量加恩惟是朕扵加惠黎元之事从不肯靳泽逾时因令只交四年而四年之数仍分八年带征其一百一十余万概行豁免俾小民早沾实惠】扵吏平分责以偿【至预摊未银九十六万余两在创为帮价之员及踵行给发者均难辞咎自应照议着厯任总河巡抚以下地方河工各官分别赔缴第念厯时既久经手多员因并施恩免其四十六万余两其应交五十万两原议三年交纳者并展作四年此实扵无可加恩之中曲示寛仁诸臣应当各发天良自知感励也】市惠利私惩合示【河工嵗需料物由各州县采购至工程开销则系河员经手抚臣河臣等帮价一事创议踵行不免有心市惠而属员中借以侵渔肥已亦难保其必无此次分令赔缴实彼等咎由自取在朕固已恩施格外矣】近邻逺隔异诚当【沿河三十二州县民生自卫田庐原扵逺河各属无渉今因遵行已久沠令均摊亦属众擎易举只可如此议行若当日经理妥善不致逓压积欠即有帮价亦只湏沿河之民各出已力何至累及通省且扵事理亦为平允也】吟余独愧平成我【诚能河永安澜则冒功累民诸皆无矣】南望惟殷视若伤
　　题近清斋用丙午韵
　　辛嵗经营初发帑丙年来往早成斋【向来西巡大教场一站率御行营辛丑回跸发帑命畺吏搆筑行馆数楹至丙午年来此则已落成计至今嵗又阅五年矣】光隂隔五诚迅速防缀嫌多费设排雪岭预防作行馆【往嵗过长城岭多遇雨雪驮载行营每虞迟滞是以添建此馆以利众人行旅】春阳却喜发新荄顾兹宁匪图安逸拈笔之间恧满懐
　　赐直扈跸官食并诗示训
　　赐食宫门御同欣风日和向常无酒醴【本朝定制凡年节大小宴仅赐酒一巡至扵巡幸所至赐扈跸地方官食则仅有乐而并无酒盖扵示恵之中仍寓饬戒之意云】却自有笙歌即看晋郊莅眀当燕境过驱驰颁劳【去声】赉民务莫疏讹
　　春祺室用丙午韵
　　前斋勑政慎后室憩躬宜莫匪惕干处敢懐逰赏思旰宵一身励敛锡万民祺畺吏频宣问恩纶次第施
　　青来阁口号
　　西望长城岭近哉憩居一宿暂徘徊髙山策马眀当度所愿青来白【谓雪】莫来
　　澹漪书屋
　　坡陀引水易成池书屋开窗俯澹漪镜面偶然顾影处自知是乃属多为
　　策马度长城岭
　　诣台长岭必经过向每逢斯雨雪沱因建行宫备憩宿欣看今嵗值晴和千乗万骑愿同惬黍陇麦町惜独多【此次策骑度岭幸赖天气晴明即扈从人员下及夫役无不庆幸惟春田待泽欣喜之余仍深缱念】瞻仰遂他众情切依然防马度岩峩
　　笑题招提寺
　　招提梵语汉言寺譬水那更洗水哉欲胜不知独识知之者乃笑重儓
　　益夀庵有防
　　益夀经防度每经情异生情实托乎境兹境原未更然而内外异外为境内情内由外之引境忘情岂萌一言更进之情冺境那呈厯来喜与慽【辛巳经此有最喜庵名称益夀之句辛丑以后惟增感慼可知境因情呈而非情縁境异也】境付不知平





　　御制诗五集巻七十一
　　钦定四库全书
　　御制诗五集巻七十二
　　古今体八十首【壬子四】
　　龙泉闗六依
　　皇祖元韵
　　岩闗界燕晋崇岭矗云空迎送两省异诹咨一意同官方戒贪墨仓贮可陈红本是旰宵念临观更切中王箭山四叠旧作韵
　　康熈二十二年
　　皇祖经此勒马连发三箭俱越岩顶是山因以得名兹
　　来四赓旧什永志钦承
　　晋巡诸事谨尊
　　闻策骑示他七萃羣幸尔康强仍一已况方挞伐启三军【去嵗廓尔喀贼匪复扰后蔵官兵以道路窎逺不及追勦而彼已遁去势不能不于今春雪消道通后大张挞伐以示国威而靖荒徼且诘戎　　家法亦当长此慎守也】
　　神威永共巍迥我武行看荒徼分臂病自慙罢弧矢【昔年习射率皆十中其九自庚辰臂病后遂罢歩射今兹翘企　　圣踪只增愧恧】空教翘首望春云
　　涌泉亭
　　一岭东西分两界岭西晋水岭东燕曼殊境近因何识即看涌崖功德泉
　　寺侧萧斋备驻跸朴非华憇一宵便举头壁上旧题句昔隔五年今十年
　　中台台麓由旬隔【台麓寺在中台东四十余里梵语谓四十里为一由旬】志乗【去声】一泉两处讹【泉更在台麓寺东旧志称在中北两台之间误也文人记载失实类多似此】却笑从来史笔者似兹鱼鲁实诚多
　　射虎川
　　防度经川翘
　　圣武一经必一企
　　神威【遵长城岭而西絶壁灌丛昔年　　皇祖曾射虎于此是川因以得名每一经过輙深钦仰】百年休养人烟富此日山林兽迹希【此地旧有虎今则人烟稠宻耕壤相错猛兽屏迹足征百数十年休养之效】力怯歩撄鎗未试【昔侍　　皇祖于南苑曾亲见手持利鎗刺虎予愧力怯却未一试】心勤马射防曾挥【己亥木兰行围伊绵沟虞人报有虎率虎鎗击刺虎忽逸去因御安吉骢追及之壹发而殪是日新附诸厄鲁特台吉适至随往围场无不齚舌惊喜曾作射虎行纪其事】频诗岂为夸摛藻
　　家法钦垂永莫违
　　台麓寺
　　灵鹫中据斯麓实南屏气象已觉殊入路所必经精蓝坦向阳日面月面呈佛大圆镜智【文殊为佛大圆镜智见秘宻无上阳体根本经】随处示色形百千万亿身是一非一明左侧列静室微嫌防缀精成事久不説遂与春夕停旧句厯厯观适可悦性灵
　　静寄斋
　　静寄盘之庄【盘山为静寄山庄】静寄台之斋为一抑为二殊难置辨哉彼则所常住此隔数嵗来住已过去幻来谓现今乖斯诚寄而已曼殊如是该
　　雨花堂口号
　　堂以雨花数梵典雨其花者究为谁若论台谷亲切句却合文殊致问时
　　驻白云寺行馆作
　　台谷由旬路吉行鲜忙事适于其中间旧有白云寺边傍行馆在亦久向年置奚妨驻一宿且便息从【去声】骑云与寺常住而我适重至过去来现在幻也胥名字堂中坐金仙首肯如是义
　　静宜书屋戯为禅句
　　昨者两静寄【昨于台麓咏静寄齐因及盘山之静寄山庄】已曾留有咏兹为两静宜【此书屋名亦与香山静宜园同义】亦复摛吟兴静当无一物何致四称并曰寄及曰宜各双互据胜斯诚分其心伇于物纷竞然而转语存有应即无应是地合是语却非王道正
　　白云寺西斋作
　　西斋举首见崇山山上虚轩叠翠间八十老人懒攀陟白云付尔往和还
　　寄咏清凉石
　　山本清凉山【华严经疏谓五台山嵗积坚冰夏仍飞雪曾无炎暑故又名清凉山】寺即清凉寺石亦号清凉一以含三暨忆我辛巳年防马曾偶至见石如卧牛畨僧陈其义秉诚可转动即命彼为试頺然畧弗摇面赧僧徒愧笑而谓之言弗动乃佳事是诚真清凉黙契第一谛岩蹊阻且幽弗往诗权寄
　　只林
　　重看两字由谁起横岭竖总郁森防得文殊采药语不妨随地入只林
　　娑罗树四依
　　皇祖诗韵
　　欲稽谁种不可得沧桑恒此中台植震旦曽弗知其名曰是娑罗梵僧识色空空色传真形殿前耸峙太古青七出叶衍七佛偈【娑罗树叶皆七出】以风拂偈鸣泠泠有説为仰无説偃狮吼狐鸣相去逺【有所説为野狐鸣无所説为狮子吼见梵典】乔枝落落息分别拏影虚无暎嶤巘
　　奎文妙义包团圞覆同古干垂影盘四赓八韵五载师利只作如是看
　　戯题栖贤寺
　　栖贤题寺是谁为前绕清流可乐饥设使紫阳忽到此定当不顾背而驰
　　殊像寺五依
　　皇祖元韵
　　五度赓
　　奎什六畨经浄筵【自丙寅至今嵗凡六经此惟辛巳年系另拈韵题句余皆恭依　　元韵】惟乘一时暇那解四科禅结习忘存昔妙因不碍前曽亲图相好【辛巳瞻礼此寺心识文殊相好扵行营即摹为小图回銮后又展为大图随命扵香山建寳相寺肖像其中】未识否乎然
　　灵鹫峰文殊寺瞻礼偶效禅语
　　六度重兹到五台黙符天地数中该【汉书云五六者天地之中合予凡六度来五台其数适相符协云】不期再至却常住【予八旬正夀以前于中祀已皆亲祭一周以尽抱蜀之职兹来五台瞻谒亦犹中祀一周之义归政前可不再至矣】既曰言归底幻来大士如如据莲座金容永永镇华垓【乌斯蔵进表皆称曼殊师利大皇帝曼殊是佛妙观察智而切音与满洲二字相近瞻谒金容实祝朝万年丕基之庆】梵宗儒理本无二七字因缘讵辩才
　　右据莲座一作弗念动镇华垓一作冺心灰更觉超然并书识之
　　真容院口号【即灵鹫峰文殊寺旧名】
　　五台寺那屈指数此院独称容是真设曰一真余则幻天花知必着斯身
　　清凉山六依
　　皇祖元韵
　　六度全依
　　庸作踪【昨题殊像寺灵鹫峰文殊寺计六度俱五依皇祖元韵此清凉山则已六赓韵矣】五台仍旧柏和松是清凉者山头画忘色空惟云外钟奎藻流辉世以永曼殊如识我来重相提漫问全与半证在岧嶤防叠峯
　　登中台灵鹫峯瞻礼遂驻台懐优赉晋省众民诗以志事
　　中台今复陟峯巅风日晴和法有缘欣我七年愿重遂宜他通省恵加宣例之三者増为五【每年巡幸所至例免经过沿途州县钱粮十分之三兹因五台非清跸常临之地所有该县本年地丁钱粮命加恩蠲免十分之五】欠以半当逭与全【昨经直地方寛免大兴安肃等八州县民欠米麦谷三万四千五百余石兹询据冯光熊奏晋省大同朔平二府旧欠粮二万余石已经征收一半所有未完一万二千余石因即降防全予豁免以示省方施恵至意】乗歩舆登罢防马八旬有二合应然
　　清凝斋叠丙午韵
