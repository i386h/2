<!-- { "loadSidebar": true } -->
　　临川真隐处华盖古仙都拔地防千仭当关惟一夫堪舆方镇立开辟鬼神扶秀色金莲并夝天玉笋孤龟畴标分野鼇极奠舆图蜕迹仍留洞遗丹尚在炉夀星南斗氛瘴北风苏涧草俱灵药畬田亦国租土宜兼沮洳物贡备供需石乳晨堪采霞浆夕待餔昔时存庙殿大谷有廛区福祉民依徳齐民市絶屠多方真合统九逹不传繻世业因成俗山居半是儒代祠天使下赐号帝音俞六宗分坛兆三辰运道枢休嘉垂祚纯嘏浃邉隅大化防无诐羣情孰敢渝空花光夺眼寒粟冻生肤建礼师从蜀逃名卒在吴诗传山鬼咏酒噀泽龙驱璧加神币香奁发御帑菲菲空翠扑灔灔露华濡架壑虚撑屋悬崖俨甃郛四方牲制疈百物礼称辜圆煇升朝气天灯映夜厨便蕃真贶集容易惠心孚禳禬邦家谨跻攀守牧劬登歌丝间竹缩酌馆承葅象物委蛇致精诚恳欵输周旋瞻肹蠁拜俯借氍毹震电惊岩隙暾阳眺海陬洋洋羣望秩穆穆万灵愉云干铜池秀瑶花雪色瑜髙居朝綘节大纛拥弓玈雅颂农迎腊春秋党醵酺萍甘分楚实松响效齐竽隂谷蔵蜼阳坡呌鹧鸪逺岚浓似黛小雨润如酥羽札传青鸟鸾书降紫姑卑髙归育发陶冶出钧模神化茫茫尔文章郁郁乎坤维终古在国事近来无不有氓为祟乌知庙失谟妖尘徒澒洞秋色自棱觚和顺英华畅生成品彚殊叶重光防漆果熟艶施朱春尽薇尤脆秋来蕨更腴衣冠惊俶扰物色静相须専壑深连干趋朝一逺吾官聫陪俊杰史笔削奸谀陈谊惟忠蹇摛词岂嗫嚅太阿初失柄关石竟迷铢所限千寻抺空怜一篑圬烽烟歴江海玉树倚葭莩旧业余兵燹新诗示獠奴昭融生掩抑罔两肆揶揄逸志终难防髙飞不易呼含情问桑忍泪盻楸梧废邑号豺虎荒墟穴鼠狐归心寒怵栗望眼老糢糊佌佌争沦没蚩蚩窃觊觎战场犹鬭格暴气独喑呜盆子空懐沛王郎不渡滹久传河上骑应逐幕中乌潦倒怜身病艰危念主痡风云増契濶纶綍息于戱己觉归迟暮何由防蹇驽尘侵蓬岛树浪蹴海津桴问俗情懐恶营巢手足劬闾阎忘揖让松菊尽荒芜帝业元无外先朝事己徂万邦归显烈一徳閟隂符道统承周旦儒声谒鲁洙词华髙汉魏翰墨劣王卢大雅兼商颂悲歌出楚巫祝传多福告祠报有年雩允廸重华协祗承四海敷大賔朝玉帛厚往及薪蒭间出生人杰由来盛际俱降神资屏翰立徳继申甫不识真王佐犹知大圣徒经存遗礼乐书正古唐虞户屦来朋乐家氊付众雏宅中思卜洛丘首欲营莵耋齿防无倦从心自不逾业天广大熙缉道须臾帝制频繁掌皇文特达铺应期俱述作好古岂临摹命世人推孟时言使托蘧悠悠懐道迹坦坦履髙衢清庙朱弦瑟明堂藻绘栌穷年遗寝榻终日坐团蒲大匠宜规矩羣材合细麄缙绅蕲荐达悬鉴发褒揄楚楚长裾曵锵锵弱组纡经筵重席讲家礼过庭趋旭序班鹓鹭星垣列虎防共瞻仪世鳯暂出上方鳬芍药分珍馔伊蒲送玉厨好贤旋授粲调鼎或宜菰车马隂隂栁星辰歴歴榆成均馨羽籥公子锦衣襦鼓铎眀彜敎章逢化腐迂一朝违观阙孤棹别城阇防见宣麻召频来驷马诹逰山时着屐刋径晓持鈇袤障扬旌斾平冈按属镂亭台迎客赏榛□命童诛气合天无际秋眀势更虚孤髙来爽豁阻塞肖昬愚培埴还依麓牵连若献嵎周廻青屏翳罗立碧戈殳防度凌崄谁防与刬刳敝庐千载契髙卧百年躯气常闻异嘉祯讵可诬白虹开楚璞眀月并隋珠早已髙时望郷无旧染汚出门平陟巘临水宻编芦差谷雝雝鴈场苖皎皎驹遗荣恒淡薄勇退众惊吁采服从龆齓青防共舳舻鹤归华表逺龙去石池枯今似秦人赘长怜楚客逋无家懐里巷有恨哭妻孥抔土阨山怪归魂依舶胡区区近骨月稍稍脱罿罦遗恨贤王李甘心属国苏扶藜劳胫脰览镜愧头颅春麦黄云杵秋秔白雪盂比郷仍枳棘何处又屠苏夙契留深眷覊懐耿自拘草冠心寡累藜糁口堪糊胜地蒙招隠髙情欲养臞衰年常伏枕新月屡张弧名阜同千里扁舟异五湖望云情缱绻触暑足踌躇霜脆深泥芋饴甘沃壤荼诚防结茅屋不复梦轩涂水国寒生燐烟村夜聴鼯两山元共姓一致岂殊途桃是都种桤宜锦里株红秋熟速瓮白嵗收徐久已安时弃何须待贾沽御冬存短褐传信頼长须快觌期琢嘉言别易于寻盟言鸥鹭余事托莼鲈发兴成酬唱忘形效丑姝天逵瞻窅窕贤路慨﨑岖但遂烟霞志青山任所娱
　　康宗武和亷介
　　昨承惠敎长律雍容尔雅虽衰世之志而有治世之音三复歌叹第以韵拘难和谨效唐人用韵而不防次拙亦甚矣耑録奉呈伏乞垂敎幸甚
　　鳌极分羣类鸿灵奠八区人文疏地秘吾道斡天枢羲画龙图衍苍书鸟迹纡力田初识耒伐叛肇弯弧穆穆隆皇治雍雍阐帝符比封侯稷契执艺总斨殳熙洽均黎庶光华薄海隅百王宗令徳一视效宏橅河洛滔滔水邦畿坦坦途征苗开誓命载亳徯来苏垂统将千禩偕行慨独夫鸣岐争覩鳯流屋喜瞻乌文徳重华并声名二代逾耄荒寻遇满板荡适遭胡地啓耄王裔天开素主徒象尼神已降铭鼎口先糊礼乐昭云汉春秋凛钺鈇迟回思狥铎浩荡欲浮桴窈窈诗书囿巍巍道徳陬奠楹双涕泪锡诔一于戱鲁道沦衰薄秦坑肆毒痡叔孙仪卤莽伏氏语含糊六艺多狼籍羣言竟嗫嚅隋儒轻儗议晋帖巧临摹湘水迷荃芷梧台杂瑾瑜书林秋淅沥义圃晚荒芜京洛乾坤辟周程劒佩俱道存康节邵学衍紫阳朱地望崇邹鲁渊源接泗洙耕莘伊尹聘出昼孟轲迂寂寞遗经笥凄凉大冶炉辉辉山蕴玉蔼蔼泽蔵珠一统真元防羣生徳泽濡梯航千里贡玉帛万邦趋绣绘衣裳被章程典册敷席重丹扆座土列白茅蒩盛徳跻平世频年赐大酺倦扶笻竹杖寒拥罽賔毹
　　嵗晏
　　空江嵗年晏暮色氷霜剧鸿飞何冥冥防月度砂碛孤臣欲洒血万里书一尺君王彀雕弓幸向上林射


　　学言稿卷二
　　钦定四库全书
　　学言稿巻三
　　元　吴当　撰
　　七言古诗
　　眀皇敎笛歌
　　緑杨烟袅春昼长沉香亭北万花香君王制得清平曲敎与花前吹鳯凰玉靥生霞春梦起闲愁不上蛾眉里欲使娇声发綘唇为调新谱传纎指絶世曽闻玉树歌调成新曲更情多人间吹作无穷怨白日深宫奈乐何曲中更奏霓裳舞谁信渔阳有鼙皷骊山宫树起秋风肠断香消马嵬土
　　赠太虚子长歌
　　昔遇太虚子飘飘在滦京东风吹雪添河氷宫树五月无流莺君随挂席穷彭蠡予亦函香窥海水谁料宫袍又缚身却骑黄鹤上星辰峩峩瀛洲客尽是谪仙人从此相逢金阙下诗酒清狂转潇洒扬雄闭户草经白髪秋来漫盈把矫首望太清妙运无时停窅尔元化枢歴歴日与星游尘杂氛起寻丈容光扰扰纷成象所以太古仙倒景霄汉上知君深居勘大还呼吸沆瀣怡芳顔朝衣早挂松萝间坐邀王子晋吹笙紫云间令人可望不可攀
　　逹彦脩秘监号云松隠者又自作图邀予赋之
　　香罏云气半空赤千尺长松倚青碧谪仙去矣秀色留谁与孤云共栖息蓬莱髙人业嗜古身在道山天咫尺为君先约彭泽翁五老峰前飞舃
　　题燕人雪溪图
　　朔风惊沙大地裂水腹冻坚飞积雪谁识山隂放棹时疎竹寒梅映清冽鉴湖一曲緑生衣萧萧白髪苦思归怜君嵗晏如相访江上渔蓑在钓矶
　　送吴景尹游嵩岱兼寄尚元素刘道源
　　尹也我同姓论交每忘年闭户读诗书所朂在古先男儿生时蓬矢六壮嵗何为守穷谷昨者张防向顺风千里长淮春水緑我闻君行不忍别杨栁新条未堪折君今别我归何时思君惟对芙蓉月芙蓉山月四时圆擘崖飞瀑写哀君登嵩岱望海日我正独坐对月聴潺湲太室山人尚处士昔年宦学来南楚刘郎好古也自贤为访于今读书所縁云更有最髙峰云间倘遇采芝翁殷勤幸道余心忡江南春风花正红有酒满醆浇君胸酒醆有尽别意无终穷
　　美赵侯祈祷
　　徐关古郡雄东国河上孤城髙岌岌长波激浪两流合逺黛凝烟众峰立当时豪杰虽已矣功利至今存覇习自从圣代百年来稍有歌事沿袭赵侯作牧驾朝骖紫绶银章光熠熠尘上彤管书牒稀春满青郊民俗辑今年恒隂若为沴满耳秋声风雨急惊雷怒电白日飞拥树连村黒云湿旷野悲号麋鹿羣寒潭翻动蛟龙蛰波涛滚滚迷冈阜禾黍离离失原隰天髙地厚呌不闻老农祗抱锄犁泣我侯输诚吁彼苍奠币陈牲劳汲汲干端坤倪豁呈露雾散烟收倐呼吸丽日昭回昼景舒祥飚荡拂滛威翕于今报祀礼无违长愿丰穰民乃粒万井桑麻接境多四方冠盖如云集侯家自是国桢干在昔声华蔼都邑矢诗为载尔农謡巻阿更续生民什
　　诗荘
　　雅大中采四方名士诗数万篇名其居曰诗荘
　　诗人自昔身多穷云是身穷诗乃工太白飘零一杯酒杜陵茅屋随秋风君荘采菽不盈掬仅有新诗千万幅饥来一字不堪煮犹是逢人索珠玉年少执防称卫郎软裘快马双明珰驱驰玉事出奉诏西拂弱水东扶桑龙光南去冲牛斗含香曽到扶胥口云邉晓挂洞庭颿花时夜醉长沙酒人间曽见墨淋漓当时采笔生光辉千金散尽不自惜囊中惟喜有新诗嗟予岂是防吟者秋月春花浑漫写故园菊松已荒芜两鬓萧萧雪盈把君不见相如作赋家四壁子云草宅一区君荘风月固有余不知身世贫何如
　　段应奉湖山旧隠
　　临平湖邉秋阁小古木幽篁通窅窕云间返照落渔防江上余霞送飞鸟蒹葭苍苍月满矶何日西风一棹归诗成沽酒切鲈脍坐见山水涵清辉
　　南徐守李士寜劝农之日朝廷遣使召为大兴府尹郡人为图其事求予赋诗以记
　　晴川迟日明花栁酒帘乐器村村有承平官府劝农来竹马齐迎贤太守自从太守到南徐春衣有帛食有鱼男耕女织不用劝连冈断垅皆新畬今年又见祠田祖牢醴香肥杂歌舞乌犍受防自扶犂东风霎霎吹灵雨柔桑枝上啭黄鹂树下父老相支擕官曹抱瓮贮浓酒移馔芳亭随所宜老农得饮増欢喜起聴训言书满纸朝廷无以我公归坐使风移民俗媺我公归去民何从作图頼与奏天聪常遣太守如我公我民至老歌年丰
　　潘子华画上京花鸟
　　滦阳三月雪正飞陇树四月青红稀白翎啄沙黄草薄阿蓝短翅寒相依南薰吹水振羣蛰满川花草浓云湿穹庐露冷牛马肥蒺藜沙上西风急潘侯妙笔留神都金莲紫菊谁家无江南莺花春冉冉谁写当年蛱蝶图
　　栖鹊图
　　江空月冷霜如水双鹊梢头飞不起钱侯写生苦逼真淡墨萧疎妙难似君不见上林髙树拂云齐托巢生子总相宜愿尔朝朝来报喜春风长在万年枝
　　野航亭为陈晋赋
　　山人筑居青涧傍数间矮屋如舟航清风白石烂满目野水凝秋光浴水鳬鹭闲来去慿栏总是沧洲趣竹间凉月白纷纷更似芦花最深处髙情阅世犹虚舟久矣委心从去留秋风不待归张翰夜雪每疑来子猷儿童忽报前川涨云雾轩九天上故园梦断酒初醒落日遥闻采莲唱西安城邉芳草多乱汀横渚尽烟波纫兰为佩寄逺道又恐闲门无客过迢递江南望江北住久岂知身是客多情我自爱桐郷自信鸥盟寒不得亦有扁舟彭蠡賔别却槎头今防春眀朝便合投簮笏向子亭邉与卜邻
　　徐州赠同邸客
