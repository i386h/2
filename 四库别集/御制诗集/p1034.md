<!-- { "loadSidebar": true } -->
　　早春长运水因微司事诸臣命相机江尾东昌已全过【今嵗以春雨未优并致运河水浅势湏起拨以济重运兹据管干珍奏江西尾帮全过东昌不日即出临清口现在雨泽优霑汶卫水势充裕不湏起拨自临清抵天津下水帮船风行水拥自可尅期到通并称各项货船奉防酌量随帮放行以通商贩今自河水増长后商船一体畅行商民无不感恱】天津南漕亦无违【又据景安奏天津安陵一帯运河水势自五月中旬以来渐次増长至二十四五等日陡长三尺有余自系山西河北均已得雨漳卫之水下注运河二进南粮帮船连樯北上颇为迅速二进南粮三十二帮船一千五百余只业扵五月二十八日全过直隶安陵境所有起拨米数逓减向后将届伏汛水势有长无落并可无湏拨运等语】汶河及卫胥増溜
　　神佑扵人普锡禨事顺敢因心畧放孜孜益励勑惟防
　　题均窰砚
　　赵宋均窰制砚台面平去釉有池隈【瓷釉不生墨去釉则与澄泥无异可磨墨矣】老坑佳品应难得别裁【去声】澄泥用作陪
　　直布政使郑制锦奏保定得透雨顺天府尹莫瞻菉奏查勘南路所属之固安等七处雨水播种情形诗以志慰
　　督臣南府询赈务【督臣梁肯堂以顺徳广平大名三府雨泽未得均霑亲赴该处查询赈务是以省城得雨情形郑制锦先行具奏以慰厪念】藩吏省城报雨工【据奏保定省城自五月廿五六以后接续得雨秋禾种植均已齐全兹扵六月初十日申刻至十一日辰刻连宵达旦淋漓渥霈实有八寸现在势尚未止髙阜地亩尽皆深透且雨自南来云气浓厚南府可冀普霑等语】八寸真欣苏涸壤一犂并奏起农功【据莫瞻菉奏扵六月初五日查过良乡房山涿州续得雨泽田禾赶种齐全情形已经奏报外当即赴南路所属之固安霸州保定文安大城永清东安逐次查看该七处皆扵五月十九二十两日各得雨三四寸民间已陆续耕耩嗣扵二十六二十九及六月初二等日又各莭次得雨虽寸数多寡时日先后畧有不同得此接润先种者滋长青葱续种者亦萌生寸许其永清之东北两乡及覇州东安之沿河左近较他处更胜】自冬入夏萦心释始塞达畿渥泽同【去冬即望雪由春入夏望雨益殷所幸山荘春雨本优驻跸后频获澍雨大田已十分透足而畿南齐北近日奏报渥泽防可均霑前此萦懐庶堪慰释】稽首西成庶可望戒之莫谓敢期丰
　　澄霁楼【在清舒山馆皇祖御额】
　　碧霄纎翳浄无留拾及扶栏更上楼奚啻能穷千里目三朝【朝暮之朝读如昭】万虑一齐收
　　山近轩自哂
　　本在万山中更图山近躬斯诚无厌欲长此竟安穷知止或不殆贪多故有忡如云应守一此意问崆峒
　　簇竒廊
　　书轩坐多暇腾歩登岩廊摇刖亦易跻未逾百尺强新霁风来爽敫靃流林光是为景之竒其正在宜旸更有挈要者曰静方寸常
　　古松书屋
　　古松不计年书屋我所搆非人工所植天然自生就人工有成壊天然无罅漏弗以风雨变恒共山川夀书屋能同乎且喜嘉防覆
　　题文津阁
　　渊深源逺纪名详溯合求津文教昌【四阁之名皆冠以文而渊源津溯胥从水立义盖取范氏天一阁之意既各为记蔵之阁内因思四阁之名虽殊要之渊必有源有源则有流寻流以溯其源又先在乎知津其义实相贯也因又合书为一册共书四册分贮四处】万象昭回丽星次百城美富荟仙荘昔年辛丑嫌成滞【自癸巳年命馆臣钞写四库全书本议以五年可成一部乃文渊阁之第一分扵壬寅年始装潢贮阁嗣命赶督办限扵二三年中全竣犹忆辛丑嵗题此阁诗有钞胥何故偏其滞董事宁当任彼延之句至乙巳此第四分之书亦已庋架可知事在人为因循固难集事也】此日甲寅乐久康事在人为语有则知惟行要勉无遑
　　趣亭
　　崇阁前头假山上翼然四柱小亭浮羡他恒受诗书味却胜空空占毕流
　　月台
　　东则月台似米家桂轮望定无差偶吟亦自慎冲阙那肯颠言诩露华【米芾异石帖云东则月台此台在文津阁前东南隅与芾所云适相似帖又有五月望甘露满石次洁白如玉珠郡中图去至今未止云欲上既不请亦不止也之语自诩瑞应颠语不伦真可发笑他如烝徒帖若得此　二万夫自将可勒贺兰语及青松本无华安得保嵗寒诗句尤属颠不可解向曽有诗斥其谬因题是台复论及之】
　　题玉琴轩
　　一水无不贯引流处处通随形作曲直得韵即商宫相恱齐侯角独竒蔡氏桐五弦今久废五字古犹同










　　御制诗五集巻九十
　　钦定四库全书
　　御制诗五集巻九十一
　　古今体六十三首【甲寅七】
　　初伏日作
　　北至三庚伏短长致不同【每嵗三防惟中伏长短不同有一旬两旬之殊总以夏至后得庚迟早为定盖夏至后第三庚起初伏第四庚为中伏立秋后值庚为末伏更至距立秋约四十六七日如更至后得庚早则立秋前当有五庚立秋后末伏即为第六庚是中伏应有二十日夏至后得庚迟则立秋前只有四庚立秋后末伏即为第五庚是中伏应只有十日如今嵗五月二十四日夏至是日即值庚距七月十二日立秋中间有五庚则中伏应有二十日此皆定数可坐而致也】由来胥定数可以识鸿功避暑原无暑南风亦有风朝晴逹暮霁农谚幸符衷【农家以初伏日晴占三伏中旸雨应时今早至暮晴眀竟日喜符农谚矣】
　　直总督梁肯堂奏南三府得透雨及夏田普种情形诗以志慰
　　京畿膏雨夏田芃三府惟南缱念中忽报亲临顺广大普霑甘泽渥优同【梁肯堂前奏畿南顺徳广平大名三府雨未优霑亲徃查看筹办赈务兹据奏到此三府均扵初十十一两日各得雨四五寸至七八寸不等入土极为深透已种田禾长发畅茂未种之地亦俱播种齐全又正定府属之正定新乐行唐阜平冀州属之枣强定州兼所属之曲阳赵州属之宁晋等县具报同时各得雨四五寸至深透不等及询问农民咸称今嵗麦收虽歉先已防恩缓征粮赋减粜仓谷近又加恩分别赏借口粮民食有资莫不感深肌髓今又得此透雨夏田可以普种实有转歉为丰之象等语】幸看髙种兼耕下不啻逭荒可冀丰稽首半年愁未负益深兢业戒骄衷
　　千尺雪
　　四巻书图一具四【西苑盘山及此间千尺雪俱仿呉中寒山景为之盘山予自写图其呉中西苑命张宗苍董邦达此间命钱维城分绘之图各四巻毎处彚弆四图以便展观】今时风月昔非今人誉较胜精神壮自悉难称筋力任
　　过雨千山渒收落平汀滢鉴光浮理标动归静之趣欲问恵连意可投
　　永恬居敬题
　　两字
　　奎文日月光【永恬居三字乃皇祖御书】分眀
　　垂训义皇皇讵惟山水怡性趣要在旰宵励政常幸矣内安及外靖戒之拓土与开疆永恬奕叶斯勤守后序申言慎莫忘　　【皇祖建此山庄所以诘戎绥遐崇朴爱物之意至为深逺及予居此不敢眈山水之乐而忘敬　　天法　　祖勤政民柔逺定迩诸大端所以作后序者既以自戒并告后世子孙无忘
　　皇祖及予之深意详见壬寅避暑山庄后序】
　　素尚斋
　　屧歩陟岩廊书斋芸缥缃是中趣无尽此外更何蘉带水动非急襟山静不忙如将绎隩要前殿两言详【前殿即永恬居伏读　　皇祖御制诗引养引恬慎修思永之防见扵言外】
　　午热
　　刚喜霖雨晴畿南齐北随报霑【此间十二日雨势甚大次日即喜放晴然犹厪念畿南齐北旋据梁肯堂福宁各报同时得被优霑日来颇堪慰念乃晴霁五日午间又觉炎蒸巳甚山庄内固足避暑市民居户口滋繁不能不为缱念因思暑天即五日一雨为之驱溽亦可称时若也】寖寻午日热细旃广厦亦觉炎五风十雨实常度赤夏五雨驱溽占【夏日俗谚有三日一小早五日一大旱之语】深林大壑固避暑戸口滋盛繁闾阎安得快涤蒸郁坤方频望云峯尖【是处每雨多自西南来目下幸冀快而西南云气滃然为之盼切】
　　烟雨楼
　　弗通陆步祗通舟为爱其名试一逰果见峰烟含羃防便期湖雨落绸缪驱炎送爽如人愿渥下优髙与物庥不在景佳在农庆知吾意者庶层楼
　　雨【六月十八日】
　　初伏惧作霖翼日犹愿霁既而喜晴过炎嚣酷如炽傍午西南云入申霶霈至虽无一犁透却符五日瑞【午间云隂晻濭入申后果得迅雨一阵顿觉凉爽恰符所望】农功行旅人两欣同遂意阁本适逓来【雨时正值阁本到来筹办庶政益得従容详慎】庶政慎筹义
　　晩晴
　　楼烟雨果致烟雨喜自西南云脚铺霂霡斜飞暗莲岛【是地旧名青莲岛】防霖遥似绘鸳湖【嘉禾烟雨楼在府城东南鸳湖中】归舟不待风吹阵舣岸已看日晃隅坐阁夕阳鸦背闪时旸曰慰益防吾
　　和阗玉商山四皓图
　　皓首商顔逺世尘苍松白石自怡神若论杜牧曽吟句不合山中称玉人
　　夜雨【六月二十日】
　　昨日晴和晩复隂不期夜雨达晨深虽然驱暑欣来爽却恐连朝惧作霖无刻弗因农系念抚时惟觉嵗闗心曰欣曰惧浑莫定七字聊为遣闷吟
　　喜晴【六月二十二日】
　　刚欣雨驱暑随恐雨为霖宵旰才信宿恐欣纷寸心逮辰云气散卓午日光临五字敢言庆惟増敬益深
　　知鱼矶
　　知鱼矶数【上声】恵庄典知不知早付不知向每扵斯待泛月亦十一载久罢之【壬寅年犹扵此登舟泛月嗣以夜间水面气寒非老人调摄所宜遂不行今已十一年矣嵗月如流真同一瞬】偶抚匡床聊憩坐迅防瞬眼过如驰数【去声】年岂无树立事【予年八袠有四精神尚健而宵旰勤劳弗敢怠遑即以武功而论前此平凖噶尔者二定回部者一扫金川者二已五蒇大勲即自癸夘后不泛月以来此十余年间复一靖台湾一降缅甸一降安南两次降廓尔喀竟成十全武功实属仰防　　昊贶方能得此而予自问化民修己诸事茫乎未逮殊堪自愧然距归政之期近只年余又曷敢不益加兢惕耶区区往日逰观之兴固无足系懐耳】行云流水何殊其至扵化民与修己瞠乎茫若吾犹兹是可愧也是宜惕慢忆曩景安用为
　　咏方竹杖
　　有节由来其本性为方却是别羣形【竹圆者多而方者少】欲询特立亭亭者可忆渭川千亩青
　　逰狮子园
　　龙邸狮园嵗必逰
　　祖恩
　　宗训忆从头六龄识字实初至【予年六嵗始随　　皇考来热河住居此园读书】十一背书防
　　厚庥【康熈六十年予年十一随　　皇考至山庄内观莲所廊下　　皇考命予背诵所读经书不遗一字时　　皇祖近侍皆在傍环听咸惊頴异皇考始有心奏　　皇祖令予随侍学习】
　　幸驾随来饴锡沐【予十二嵗防　　皇祖扵圆明园之牡丹台召见即命养育宫中是年随侍来热河居山庄内之万壑松风　　皇考请　　皇祖幸本园进膳子时亦随　　驾来此】
　　慈闱宣觐
　　顾嘉投【是日　　皇祖指予谓　　皇妣孝敬宪皇后曰带其生母来见　　皇祖连谓之有福之人即今仰窥　　皇祖恩意似已知予异日可以付托因欲豫观　　圣母福相也】卌年孝养慈宁福
　　圣谕两言万世留【予即位后侍奉　　圣母皇太后四十余年以天下养稽之史牒实所罕觏盖　　皇祖当年眷顾深恩即早扵有福两言预卜慈宁之庆予今八十有四实亦老矣是不可以不记也】
　　妙髙堂
