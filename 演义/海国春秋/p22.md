<!-- { "loadSidebar": true } -->
　　孰不谓之维持公正哉！乃狡猾之商，狼狈朋结，当下询时，故作仰体为公之言，巧鼓如簧变乱之舌，计－于朋比利，而于大众同利者则不宣也，于朋比利多而大众亦利者，犹不快也。惟朋比得专其利，方肯为之言，而己所得之利复过于朋比，其心始足，其情始愿，乃称其颂善，而怂慂其行。当事大夫虽复访询，又皆其朋比；此外固不乏人，则皆畏惧其威势，而莫敢道其非。是以虽当事大夫有求治之心，而终不得治者，皆此辈之不顾惜大体，而蒙混专利所致也。”古璋道：“何谓只骛目前一己之小利？”牙行道：“如私砂之出路，实有二端，俱为私枭之源：其一系砂户偷卖，其一系商篓夹带。”古璋道：“闻装篓时俱照定数，至换船处，例要复秤，称出多斤，汇总计数，照篓纳贝，安能有私带出？”牙行道：“原定每篓一百八十二斤，今装篓时，皆二百三四十斤，沿途被船偷卖，至复秤处，仅有一百八十余斤、一百九十余斤不等，此所多之斤，虽照篓纳贝，而沿途每篓被船偷卖之四五　十斤，俱济枭贩，从何纳贝哉！是商篓之内，已有加二加三私砂矣！商人莫不知之，而不肯止也，由于相习成风；而其起始，皆由于希图多装省费，不知后来玉砂冈官长即以多装为索诈之端，而官费加重矣。费愈加重，装斤愈多，官贪愈狠。是以费日重，私日多，而商贫官富，课绌民困，砂法大坏矣。此皆由昔日骛目前小利，而遗害大众于无穷也！”古璋道：“胥吏若何？”牙行道：“其所营求，与商人等耳。商人趋利，胥吏谋食，皆不足怪。”古璋道：“闻胥吏多勤恳善作，弊有之乎？”牙行道：“有，然不能独为也。或承官意，或顺内情，或借因蒙混。如官廉情正，则伎俩无所施矣。”古璋道：“严治之若何？”牙行道：“非也，则视其情轻重，可原者诲之，而宥其初；重者乃惩之，再犯则不可恕矣。然亦必官廉洁，仁明无疵，始可以服其心。若官于俸外有取有受，则皆为赃；胥吏处于肘胁，必多知之。凡地方难免无犯法违律、未发之隐案，任其官明募干，未必能知，胥吏则多知者，如待之过苛，使不足养其妻孥，欲去而业在，中无可去处，必怀敢怒不敢言之恨，或其本身，或者骨肉亲戚，怨忿不甘，凡官之私受，以及隐案，而揭发之，播扬之，则官大受出尔反尔之累矣。”古璋道：“据足下治理砂务，当若之何？”牙行道：“廉勤虚心，广访参断。”古璋道：“待商人当若之何？”牙行道：“当如国家之待小岛，恤之而勿扰之，莫爱其货，莫信其言。”古璋道：“待胥吏当若之何？”牙行道：“当如严师之待弟子，违背规矩者，惩之勿贷，其乱寒疾苦，则所当体恤也。”古璋道：“待下属当若之何？”牙行道：“当如圉人之待群马，剔刷莫疏，水料莫减，勒辔莫松，鞭扑莫缓。”古璋道：“止于此乎？”牙行道：“水料莫减，使不受其馈送也；剔刷莫疏，系训诲勤切，使其细警也；勒辔莫松，御之严紧，使不致逾越过犯也；鞭扑莫缓，系犯法不宥，未犯者威畏惧遵奉也。”古璋道：“何以待之较胥吏尤加威厉？”牙行道：“下属同于牧令之迩民，与砂户最近，廉明则私砂少，贪鄙则砂多归私。为之上者，虽彼犹畏法，若逢节候及生辰喜庆，受其馈礼，彼则有恃而不恐矣。且所馈送礼物，俱载在簿籍。上司知其不法，自应参揭，彼则将簿籍呈焉，受过礼物之上司，惧莫能免。若知其私而不参揭，或加以诛求，或委以差事，被则借口有词，益无忌惮灾。砂法久坏，商人大困，此种近砂户官员，实为罪之魁也！”古璋道：“安能别其贤愚？”牙行道：“易耳。地方大小肥瘠各不相同，凡处于瘠与小之地方者，乃安分、不善馈送，与商人砂户相安者也。凡瘠小骤迁肥大者，馈送仰体，而善聚敛者也。凡移调俱在肥与大之地方者，最善钻营承顺，而饕餮无厌，商人砂户不堪者也。凡肥大忽迁瘠小者，不多馈送，谨守法度者也。似此按卷而稽，贤愚罔不周悉也。”古璋道：“句句明言，足下也非井市中人！”牙行道：“皆窃闻先辈之遗言耳。”古璋道：“如此，今且告别，待势定，定再来奉烦。”乃别牙行，周流察访十余天，各里俱到，官吏之愚、不肖，大小周知。乃于冈中见西庶长道：“不佞到此十余天，各事已知其略，然畏首畏尾，殊难措置。当年立法原善，无如玩法者多，虽极整顿，而转瞬又无用矣。在此无益，不如回去共议。”西庶长道：“也须周围巡视。”又回环审察三天，乃同回到都中。
　　西庶长奏请降旨，令大小文武官员各陈意见，以备择彩；虽纷纷条陈，皆不尽善。岛主临朝，仰天嗟吁道：“朝中职官，三层九品，备员七百二十，竞无出类拔萃谋猷，可胜浩叹。”西庶长闻之，忧虑回府，请古璋商议，答道：“最善莫如减价敌私，官砂既贱，民不病贵，谁肯食私，枭无利息，自然停止。然必清厘钱粮，严刑贪墨，禁止浮费，价始能减。其余虽有治法，守之不力，久亦无用。而今暂济目前，无如用量出之法。然须彻底清查近冈无商管售州邑之户口共若干，每岁共需砂若干，又计冈内每岁所产砂共若干，本国外邦以及多处应用若干，选下士为游巡，稽查确实。凡砂户每月例办正数已足，然后方准售所溢余。计其溢余，编近冈贩卖之徒，令砂户以溢余卖给，使转售与近民。设票填清买名产户，售地不得逾越境界。凡卖砂细民，只许用囊橐负载，编成字号保伍，不许肩挑。
　　另设下大夫二员，统下士十人、骑兵八百，分散巡察冈边及贴冈近邑，不合法者，皆为私砂，而并罪其同井。如此买既有人，卖亦有地；游巡察于中，精骑邀于外，乌得而有私哉！”庶长大喜，上朝奏明。岛主甚悦，令立刻颁行，乃下座道：“古卿真系大才，既不肯见，寡人当亲往。”立刻起驾。
　　庶长先令之英、之华通知古璋，自随驾行。之英、之华进府，到书房中，不见古璋，问童子道：“古老爷何在？”答道：“未知所往。”之英、之华使童仆分头追寻，报驾已到，慌排香案。西庶长不见古璋，问之英、之华，二人道：“连童子亦莫识去处，已找人追寻矣。”岛主道：“古先生何拒寡人之深也？”西庶长命问门官：“古老爷何往？”回道：“并未见古老爷出门。”西庶长进书房后轩，只见古璋隐几而睡。庶长假咳，古璋醒起，出位迎来。庶长拖着手道：“让老夫好寻也？”方到书房，岛主亦至，庶长道：“可速接驾。”古璋始知，连忙匐伏。岛主趋前扶起道：“古先生何作此礼？寡人屡次相请，今幸得睹仙颜。”古璋奏道：“遐境流离，不敢当岛主恩召，抗命之罪，实无所辞。”岛主道：“前建储运之奇功，今创杜私之伟绩，寡人方将举国以从，先生勿弃。”古璋道：“臣非不仕，窃有私衷，待事了结，则将犬马余年，以备鞭策。”岛主道：“前已闻王、李二卿言，待先生要去时，寡人决不强留，如有所需，悉听彩龋面今朝臣职分，未使污辱先生，谨以客卿相屈。将五周、紫背二岛为食邑，将张驸马门府为客卿府。”古璋仍未肯应。西庶长道：“去留不阻，恩极渥矣，足下犹疑乎！”古璋始行谢恩。
　　岛主大喜回驾，携手同上龙辂，客卿再三坚辞，岛主握手不放。西庶长道：“璋侍立可也。”客卿乃升车，侍立于旁。满城百姓争看，挤挨不开。有的道：“前时运粮亏他，因运粮而加爵。”有的道：“前时平服西崖岛亏他，因平边而加爵。”有的道：“前时系个乞儿，今乃同路人，原是料不定的。”纷纷议论。驾到朝门，客卿欲下骖乘，岛主执着手道：“不需，不需。”直到殿前，下辂谢恩。
　　西庶长奏道：“臣在玉砂冈看得私砂泛溢，商贾裹足，皆由于官，若不处治整理，将来效尤沿习，所害非浅。其原起于钟谨，继于晋庭，而今贪之最烈者，曰匡诗，曰凌亭，曰颜兆，曰后佩，曰心民，曰水龙，曰易种，请命拿究。”岛主道：“来天行之。兹者风云盛会，愿与诸卿共醉。”西庶长难再开口。
　　饮完三爵，岛主道：“庶长量雅，再饮三爵。”西庶长辞道：“臣历来痰病不时复发，太医切戒勿饮，今已领三爵，于礼于命俱应止矣。”客卿亦谢恩退朝。岛主命天驷部带御马两匹，送二卿归第。西庶长道：“臣病后不能乘骑。”乃先行步出。
　　客卿逊辞，岛主不允。天驷部已经带到，客卿看去，虽似马形，却又迥别，口扁有须，膀腿旁边俱有翅翼，宝鞍锦辔，玉勒珍鞭。部长请上骑，客卿只系步走出午门外，即交带回。
　　部长不敢，客卿道：“此皆君所常御，臣子焉得用之。”部长道：“主上酬功示宠，坐亦无伤。”客卿道：“君隆恩礼，臣守职分，如何敢违？”部长仍然请骑，客卿乃扶蹬而归。
　　不说天驷部复命，再说西、古二人退后，余、包等待宴尽欢。岛主道：“庶长诸事皆好，惟有拘执可嫌。”余太忠道：“圣论极是，庶长凡先有所闻，无论虚实，后言再不能入，却是美玉也无用。”包赤心道：“闻得庶长家人在玉砂冈问士大夫借贷，不知真假？”余大忠道：“问什么人？”包赤心道：“闻是问从简、稽穆、水亢、水朱。”余大忠道：“借贷若干？”包赤心道：“四人借与未借并若干却不知得。”余大忠道：“是了。庶长极廉，家人贫苦，想必先问颜兆等借贷未曾依允，再问从简等借。有的则向庶长称贤道洁，无的则说贪婪，言酷虐。
　　庶长寄耳目于群小，受其欺蒙，哪里知得？明日参额兆等，再看保举何人？若系保举从简等，这话就系真了。”岛主问道：“石林谷、云平岭守将缺人，二卿意内有何能人？”余大忠道：“臣弟。”包赤心慌蹑大忠足道：“二处俱属紧要，李之英、王之华才干可用。”余大忠道：“恐初任不谙。”包赤心道：“他自外国到来，尚能屡败我师，今与以地方镇守，有何不谙？臣愚妄，拟将猿啼峻守将金城调任云平岭，李之英补猿啼峡，王之华补石林谷，无不相宜。”岛主应允。
