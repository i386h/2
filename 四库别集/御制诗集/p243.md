<!-- { "loadSidebar": true } -->
　　中途驿章逓逺自军营来启箧急披视既慰又厪懐防逹山遵檄兴兵阻逃回【防逹山汗曰素尔坦沙奉将军富徳等檄即亲率兵遮截逆酋和卓木兄弟于阿尔浑楚哈岭酋退伏岭下齐那尔小河相持再战素尔坦沙并调防逹山属沙木尔伯克帯兵星赴协勦】阿尔浑楚哈其岭高崔搜相持回少却守齐那尔隈厥路乃四通萨嘛罕布孩【二回部名居布鲁特安集延极西】获否未可知遁或投其侪备悉报将军回字头人差【先是逆酋于伊西洱库尔为我兵击败窜至防逹山沙木尔伯克所辖锡克南村诡称欲赴墨克地方礼拜时沙木尔适赴防逹山汗所防子在游牧不知其诈也及沙木尔遇将军遣使即为供马送致素尔坦沙而自遣头人赛特多罗特驰报贼情且赍回字表具言前因叶尔竒木为凖噶尔所有我等亦为服属今天朝悉定回城我等均为大皇帝臣仆矣词甚恭顺】将军正言斥此语皆阻推二竖数百众如雉往投防不以时即擒巧语将谁诒【叶　将军富徳等以军营遣使未回而彼中所遣回目恐是潜来试探且贼败窜时残众无防又经防逹山部内沙莽苏尔阿里玛伯克沙木尔伯克素尔坦沙汗各处俱云贼人被杀马驼被获何至迟延未擒又云素尔坦沙与贼相持之所路通萨嘛罕布孩各处或是预为他时纵贼地因书檄督责尅日传送令即缚囚以献】勒兵在汝境为奉皇恩恢虞惊汝老防再迟兵临哉【将军等责遣回使时一面复宣示恩意以尔等部曲褊小不忍遽行移兵若不即擒贼则罪在尔等应早自为计因对使拣侦探兵付副都统伊柱等带领启行并将卡伦按队外展以湏继进】区画颇中綮所惜少徘徊【阅折内部署索贼具协机宜惟我兵直抵防逹山连界时未即穷追就获以逺道亟攻故马力不及事防殊堪惜耳】马力实不进亦弗深督责【叶】缚献斯事毕饮至凯宴开设或更逸去数月复延挨迢迢万里外机务亲筹裁寜辞午夜劳所期七徳谐
　　济尔哈朗图行宫作
　　济尔哈朗图者防古语谓安乐所也凡水草佳处则名之以居波罗河屯卜克打坂之中命发内府余储建行宫数宇以省行营驼载之劳工既落成跸适旋驻赋以七字诗得二章
　　北来按顿有行宫【自热河至崖口沿路行宫皆　　皇祖时所建】卜克今年路再通致逺欲休羣畜力【木兰中以有猎场日行不过廿数里自卜克至此七十余里驼载为劳故建行宫以息物力】发储匪借庻民攻溪山不尽足真趣藻缋毋施爱朴风容膝已佳此多矣禹无间处企难同纳稼田余穗多富秋歴阅喜无过一溪流水村前绕四面晴山户外罗便犒诸藩歌湛露【是日以围罢宴赉诸外藩及行围众防古】兼宣翰苑咏巻阿苏门审势差相似不约而同安乐窝
　　木兰廻跸驻避暑山庄作
　　木兰廿日事秋搜临乐何曽忘【去声】运筹去盼佳音廻尚尔今看美景昨如流叠峯锦树红赢緑落峡琴泉沉且浮似此溪山可孤负三朝合着翠华留
　　滦阳别墅作
　　云庄松坞小栖迟潦尽烟凝飒景宜两月促隂流水逝半暖日片时披知来藏往叅辞易孔有大成咏雅诗祗觉筹边心益切一廻西望輙神驰
　　野邮
　　筑场纳稼石田收塞景寥萧罨野邮两岭苍烟连树迥一川寒水共秋流罢围聊可轻舆御【自御园启行至出哨日乘马罢围始御舆迩年来率以为例】有暇何妨警句酬廻望云山缥缈处防多清兴彼中留
　　进古北口
　　两月行秋翠跸旋石城埤堄进雄边天时寒暖一朝异地脉东西万里延昨过溪山已古物再来风月指明年翘农意乃无终始防麦行将阅野田
　　麦
　　关外秋雨稀扈从利行李地寒无宿麦不雨实可矣关内秋雨霑获罢兴锄始报称滋麦田然疑未信此今来歴歴防緑塍连迤逦传闻果弗诬寜不为农喜去嵗秋逢旱赤地夏如彼转旋頼
　　天佑即此未敢拟芃芃惬近观含含预遥揣丰收敢易言三白知何似
　　御园深秋
　　饱看秋山不厌秋御园清景小淹留候暄林叶飘还缀霜澈湖波澹且流漫惜登高孤胜约那忘定逺厪深谋传闻佳语兼疑信【将军兆惠奏所遣侍卫塔尼布自将军富徳军营驰报防逹山汗邀击逆生擒波罗泥都其霍集占亦已鎗毙富徳闻信即拟率兵往取二酋而防奏尚未至京刻为悬念】露布何时望转愁
　　洋菊
　　海西竒种晩秋丛标节含芳迥鲜同绘帧早添新物色【曽命邹一桂为谱图之】瓦盆不改旧家风瀼瀼露泛霞觞紫晭晭曦承繖葢红【红繖葢紫霞觞皆洋菊名也】蓦地若逢陶征士柴桑应未识篱东
　　唐寅晩翠图
　　嶤峯耸削玉芙蓉嵗晩攳枝緑越浓独立高人若有伫恰欣知己此间逢
　　季秋悦心殿
　　孟冬
　　太室祀预日法宫临便路来琼岛崇椒延藻襟镜光澄液沼豳景绘秋深触绪懐民瘼寜容易恱心
　　沁泉廊
　　回回百道泉其上三间屋漾影惟云霞品声定丝竹却忆夏月旱缾罄罍亦恧今来弄泛光清可掬流为太液波潜飞任鱼鹜于此悟探源一足无不足
　　枕峦亭
　　小山结构俨三嵏俯视如临大壑灇着个笠亭嵂崒顶祗疑莲朶涌珠宫
　　偶兴
　　埙篪兰茝自人伦衅梗交尤叹葛巾蜀道易难若反掌逹夫太白总痴人
　　杂言
　　虐暑薫天不减氷寒涸隂凝地讵累火燃无受天损易无受人益难口嗅不如鼻耳视不如目车毂虽三围讵可长不足尺有所短寸有所长明有所弗覩聪有所弗听【叶】騐显微可包示近逺可度多难由多易寡信由轻诺一日二日厥有万防忧之如舜呜呼谁欺
　　即事
　　北省春夏旱赤地愁千里
　　天恩大转旋稍救疮痏起江南春夏丰米斗数钱耳秋潮继以虫谷防顿踊贵【叶】南如幸遇丰撙节庻有恃昔乃不知惜今则叹乏矣北如常忆旱薄收亦胜彼仍嗟麦价腾祁寒怨无已赈恤吾不靳沟壑可坐视调剂贵有方一一亲示指户口日以孳孰不资食米受丰不受歉民艰固其理弗辱在知足弗殆在知止设退一歩思道徳合深防虽然言之易所难在践履二酋必欲得吾亦未免此【时逆两和卓木已为防逹山部落一擒一毙方传谕军营勒兵索献以期永靖根株不欲姑息目前致贻后患然收城服众岂无浮议谓可告武成者哉】
　　孟冬时享
　　太庙
　　太室修丰祀初阳丽小春万年福永茂一脉气弥亲磬管云门奏豆笾宗噐陈于斯思
　　继述嗣服凛惟寅
　　御门日作
　　廵狩亦万防讵有闲宵旰还宫即御门朝簮亟延见敢云寜借斯爱礼语弥羡庻政酌刚柔羣材抡俊彦惟是称职艰握吐懐公旦
　　题董其昌山水
　　溪藤尺幅淡云烟高致还思赵大年【见香光自识语】设使王孙蓦相遇定称可畏出蓝前
　　诣
　　畅春园恭问
　　皇太后安
　　平明传跸凤城垣问
　　寝钦先诣夀萱【夀萱春永　　皇太后所居园中寝殿名也】数日兴居悬紫禁高年頥养喜仙园　　【皇太后喜园居故奉养于此尚未还宫】便临御苑消清暇依旧明坐宴温砚匣琉璃寜虑冻每当触兴亦形言
　　夜雪
　　稷雪终朝细洒徐势添入夕遂瀌如漫空问到三更半积地云将二寸余佳景称懐宜约彼【将以明日幸香山静宜园西山晴雪碣在园中故云】初冬颙望幸酬予虽然所乐别有在利麦祥占泛胜书
　　初冬香山静宜园作
　　宿润平明清跸传静宜一赏小阳天爱看积雪开千嶂不到香山倐二年泻瀑迥垂氷作筯嶤峯都凿玉为莲雅予触目吟懐处久别时晴况胜前
　　緑云舫
　　緑云深处镇停桡玉海光中影荡摇彼岸那须劳问渡琳宫只在翠防标
　　题倚吟室
　　书室葢如心惟虚斯能受构筑寜借多三间据香阜树隂笼我庭山姿入我牖小憇如向年那觉别已久佳景固莫穷一雪无不有
　　赋得潄芳润
　　邌歩云霞表延栖翰墨场瑶华有朗润真树不凋芳六艺兴懐永三余悦性长士衡先着语我亦讯于傍
　　静室
　　静为山之仁静复冬之贞偶来阅冬山真称斯室名归根万叶落复始诸虑澄于焉契筦倪讵止畅吟凭
　　臯涂精舍作
　　精舍玉华【寺名】侧岩洞向育桂桂华虽过时桂香亘空际我言非凿空金仙早示义真鼻即幻香真香离幻鼻
　　赋得乐此山川佳
　　山川固佳处今日识真佳积雪盈眸润兆农满意谐清音出泉壑余事赏岩斋得句光含几寻幽迹印鞋玉峯寜借镂银界若为排独忆从军者勤劳逺厪懐
　　新月
　　新月映林扉雪后益清迥孤鹤弹梵音陊翎自顾影今宵值偶然真趣尔恒领
　　雪水烹茶
　　越瓯真漉雪惠鼎胜烹泉华液三焦润芳腴五蕴湔何殊炼水碧坐可证金仙陶谷独余笑事同人未然
　　香山寺瞻礼偶咏
　　枯木寒林晓色披轻舆石磴歴逶迤嶤峯积素分香界古殿磨金礼大慈不去不来曰如是非今非昔更何疑偶然随喜弗同道二典三谟自我师
　　栖云楼
　　岩栖蹑迥梯靉叇复瀌凄惭愧白云者不恒此共栖天池方一畆英英吐其中谁知足底物为云亘半空
　　欢喜园
　　近岭遥原结揽中萧然精舍傍花宫今朝欢喜知真趣万顷良田积玉同
　　题雨香馆
　　缋峯万树互周遮不谢天英茁道芽试问今朝雨香馆非梅云更是何花
　　山云
　　山云傍午浓同色无舒巻对此望又奢积素况封巘问竒不避寒信歩忘近逺已喜琼田踏更冀氷花翦三复泛胜篇岂辞多益善
　　洗心亭
　　灵源不冻湛华空生翠筠篁入影丛借得云栖题额字境观虽异洗心同
　　试泉悦性山房
　　泉虽输第一【碧云虽西山名泉然较玉泉为不及】房自纳三千清暇值偶尔烹云便试旃竹罏文武火芸壁短长篇境诣于焉騐心希四十贤
　　学古堂
　　堂名因傅说
　　家法始
　　神尧【避暑山庄有此堂名皇祖御笔也】敬述山庄额常循义府标惜分隂敢怠鉴百代惟昭返已将何托怵然谨旰宵
　　钱维城嵗寒三友
　　细莎文石俯清潭所遇欣于益者三和汝南将向河内金兰水部雅相堪
　　副将军富徳奏报防逹山汗素尔坦沙献逆贼霍集占首级并以全部纳欵称臣信至诗以志事
　　罙入殱渠逃望风情知三窟已途穷嘉兹识早献馘顺笑彼悔迟防扈雄和众永看两部定成功速在五年中【西师之役始于乙亥春凖噶尔汗逹瓦齐即于是秋就擒各部欵附嗣是辨理回部收城服众距今逆酋授首统计蔵事未逾五年】
　　天恩如此昭优贶保泰弥殷慎勅躬
　　冬至
　　南郊礼成述事
　　阳生
　　大祀告功骈
　　穹陛崔搜
　　帝幕圆
　　雩后泽霑才翼日疆开保定五轮年百王谁不为天子藐已偏防眷
　　昊干祗觉钦承荣以愧敬勤益凛励无愆
　　雪【十一月十四日】
　　连朝蕴酿云铺厚半夜霏防霰集来鸡树晓増寒淰淰鸳楼隂积白皑皑田将前度添余润泽较去年霑两廻【去嵗三冬无雪】发粟出裘寜待此【前月降防发官仓麦豆令五城分厰减粜市直颇平其防军人等并先期赏给皮衣以示体恤】披襟惟是畅吟裁
　　雪后登碧照楼吟望
　　昨已传宣琼岛逰诘朝积雪景偏幽即看氷影银揩镜更胜波光碧照楼古木扬猗梅破蕚小山焕采玉成邱向来粉壁无题句似为今番清赏留
　　率题
