<!-- { "loadSidebar": true } -->
　　丧礼自葬以前皆谓之奠其礼甚简葢哀不能文而于新死者亦未忍遽以鬼神之礼事之也自虞以后方谓之祭故礼家又谓奠为丧祭而虞为吉祭葢渐趋于吉也酹酒有两説一用郁鬯灌地以降神则唯天子诸侯之礼有之今其书亡不可深攷一是祭酒葢古者饮食必祭人以鬼神自不能祭故代之祭也今人虽存其礼而失其义不可不知
　　礼必本于太一髙氏説恐不然
　　贑州所刋语解乃是郑舜举侍郎者【名汝谐】中间畧看亦有好处但如所引数条却似未安今且论其一二大者如三仁之事左传史记所载互有不同但论语只言微子去之初无面防璧之説今乃舍孔子而从左氏史迁已自难信又不得已而曲为之説以为微子之去乃去纣而适其封国则尤为无所据矣此乃人道之大变圣贤所处事虽不同而心则未尝不同故孔子歴举而并称之且皆许其仁焉更须玩索未可轻论也絶四之説尤为无理且更虚心看集注中所引诸先生説不必如此求竒失却路脉也
　　答曽光祖【兴宗】
　　知别后为学不倦甚慰然所谓念欲刻苦加励又恐遂成助长之患而致知之功亦非旦夕可兾则似未得个下手处也大纲且得以敬自守而就其间讲论省察便是致知如得一分更有一分功夫节节进去自见欲罢不能不待刻苦加励而后得也但目下持守讲学却亦不得不刻苦加励不须遽以助长为忧也
　　答曾光祖
　　所示问目甚慰所懐此是求其放心乃为学根本田地既能如此向上须更做穷理功夫方见所存之心所具之理不是两事随感即应自然中节方是儒者事业不然却亦与释子坐禅摄念无异矣所论内外賔主之辨意亦得之但语犹未莹须知在内之日多即是为主在内之日少即是为客耳主式乃伊川先生所制初非朝廷立法固无官品之限万一继世无官亦难遽易但继此不当作耳【有官人自作主不妨】牌子亦无定制窃意亦须似主之大小高下但不为判合陷中可也凡此皆是后贤义起之制今复以意斟酌如此若古礼则未有攷也大学或问之误所疑甚当中间已修定矣今内去两本幸收之偶归故居监视社仓交米草草作此不暇他及正逺千万进学自爱只如前所论用功久之自当有进盖已得其要领不易如此切已致思也
　　答曽光祖
　　熹行役已涉建昌之境垂老复出非力所堪深以愧叹耳所示为学之意甚善此事元无穷尽不可计功程但当鞠躬尽力看到甚地位耳
　　答曽光祖
　　所询丧祭之礼程张二先生所论自不同论正礼则当从横渠论人情则伊川之説亦权宜之不能已者但家间顷年居丧于四时正祭则不敢举而俗节荐享则以墨衰行之盖正祭三献受胙非居丧所可行而俗节则唯普同一献不读祝不受胙也【如此则于逺祖不必别议称呼矣】迁主礼经所説不一亦无端的仪制窃意恐当以大祥前一日祭当迁之主告而迁之然后次日撤几筵奉新主入庙似亦稍合人情幸更详之此事尚逺可徐议之也
　　答曾光祖
　　横渠曰仲尼絶四意有思也夫子尝言学而不思则防又言君子有九思今横渠之言与此相反
　　絶四是圣人事不思不勉者也学者则思不可无但不可有私意耳
　　伊川易传序曰至微者理也至著者象也体用一源显微无间观防通以行典礼则辞无所不备其曰象曰辞固皆理之所寓然其曰体用一源未知三者以何为体以何为用又所谓典礼者无非天叙天秩之自然不知于防通处如何而观易中之辞何者备之
　　上四句其説已见于太极图解后统论中矣观防通是就事上看理之所聚与其所当行处辞谓卦爻之辞横渠云始学之要当知三月不违与日月至焉内外賔主之辨某谓实有诸已乃能为仁虽仁有久近之不同然非有诸已不能也其所以三月日月者特主义理客气消长分数之多寡耳非三月日月有内外賔主也
　　所谓实有诸已乃能为仁不知实有是有何物为仁是为何事知得此意方可理防内外賔主之辨
　　明道曰目畏尖物此事不得放过便与克下室中率置尖物须以理胜他尖必不刺人也何畏之有兴宗未晓其説
　　人有目畏尖物者明道先生教以室中率置尖物便见之熟而知尖之不刺人也则知畏者妄而不复畏矣【便疑当作使】
　　观之上九曰观其生君子无咎象曰观其生志未平也
　　其生谓言行事为之见于外者既有所省便是未得安然无事
　　答曾景建
　　辱书文词通畅笔力快健蔚然有先世遗法三复令人亹亹不倦所论读书求道之意亦为不失其正所诋近世空无简便之弊又皆中其要害亦非常人见识所能到也然文字之设要以达吾之意而已政使极其髙妙而于理无得焉则亦何所益于吾身而何所用于斯世乡来前辈盖其天资超异偶自能之未必専以是为务也故公家舎人公谓王荆公曰文字不必造语及摹拟前人孟韩文虽髙不必似之也况又圣贤道统正传见于经传者初无一言之及此乎至于读书则固吾事之不可已者然观古今圣贤立言垂训亦未始不以孝弟忠信收敛身心为先务然后即吾日用之间参以往训之指反覆推穷以求其理之所在使吾方寸之间虚明洞彻无毫髪之不尽然后意诚心正身修而推以治人无往而不得其正者若但泛然博观而槩论以为如是而无非学如是而无非道则吾恐其无所归宿不得受用而反为彼之指本心讲端绪者所笑矣鄙见如此幸试思之有所未安复以见告甚幸甚幸録示先大父司直公所记龟山先生语前此所未见然以其他语推之知其诚出于龟山无疑也所示佳篇句法髙简亦非世俗所及然愤世太过恐非逊言之道千万谨之尤所愿望
　　答曾景建
　　便中辱书备知向来徧参反求始末而又深以主一穷理得所归宿为喜也比日秋清计所履益佳胜从事于斯亦当益有味矣然二事知之甚易而为之实难为之甚易而守之为尤难主一之功固须常切提撕不令间断穷理之事又在细心耐烦将圣贤遗书从头循序就平实明白处玩味不须贪多但要详熟自然见得意绪若骛于髙逺渉猎领解则又不免如向来之清话欲求休歇而反成躁乱也示及与柴君书甚善不知渠以为如何今人亦未説到此异端之蔽自是已分上差却入路欠却功夫其迷溺者固无足道其慨然以攘斥为已任者又未免有外贪内虚之患亦徒为譊譊而已若之何而能喻诸人哉幸更思之若于已分上真实下得切已功夫则于此等亦有所不暇矣
　　答曽景建
　　所示诗文疑问其间颇有曲折俟黄兄归奉报熹以台评蒙恩镌免尚为轻典感幸深矣而所连及反罹重坐令人愧惕今因其行草草附此恐其在涂有合料理事得为垂念幸甚其人辨博多所该综亦可欵扣也
　　答曾景建
　　前此辱书蔡季通行曾附数字奉报矣所论主一之功甚善但读书须更量力少看而熟复之只依文义防个明白处去自然有味不在极力苦思转求转逺也先徳所抄龟山语以他书攷之不妄然却不及向来所记杂説数条必是又有李萧逺所定也所问两条三省事鄙意正如此后段之云亦可谓怪论矣今既知其缪便直置之不须与辨且自理防已分功夫可也科举之学在贤者为余事但公家自有文章大宗师何故不学而学他人不好处一向如此不惟议论不正当并与文章亦成浇薄无余味矣尔雅未暇细看然此等亦未须闲费日力也
　　答曾景建
　　季通逺役深荷暖热之意今想已到地头矣其所论律歴尤精诣恨与贤者相聚不久未极其底蕴也三篇甚胜卒章尤工而仆不足以当之也尔雅竟未暇细攷但释亲篇恐非如所刋定也礼书已畧定但惜无人録得亦有在黄直卿处者闻吉父在彼必能传其梗槩然此间后来又有续修处及更欲附以释文正义卒未得便断手耳乾坤性情之説以三隅反之何疑之有性情本是一物特以动静而异其名耳
　　答曾景建
　　别纸七条第一论勿动勿思者动可以该思而思不可以该动故圣言如此非有先后浅深之序也但立语用功自是合如此耳第二论曽防言志以为便欲进取揖逊泰和气象殊非本意彼亦但自言其日间受用处而自他人观之则见其或出或处无所不可虽尧舜事业亦优为之非専指揖逊而言也第三论问答卫君一条以为有所畏避亦非是此只是礼合如此耳此等处相似而不同只差毫厘便有公私之异不可不察也第四论吕氏恍惚之説未有大病不须如此回避且认取正意可也【上章亦然】第五责原壤三语须作一句看若只老而不死则圣贤固有寿考者岂可以其窃天地之机而谓之贼耶第六射宿亦不必如此説第七按史记之言如此必有所据非马迁自造之语也盖今闗雎三章皆是闗雎之乱其前必有散声序引之类有声无词而此其卒章也若止第三章是乱则史之言不如此矣此七条者其首二义更宜思之第二条尤须体认不可草草其下五条则皆非所急又看得差了且须虚心认取圣贤立言教人用功之正意不可只如此容易立説也
　　答曽景建
　　参同旧本深荷录示已令蔡伯静防对附刻新本之后矣但龙虎经却是取法参同亦有不晓其本语而妄为模放处如论乾坤二用周流六虚处可见疎脱试考之可见也近来不知所观何书或有所见因风笔示若得乘此春暖与吉父相约俱来以践前约岂胜幸甚征苖之説甚新但恐其他无此比数兼若如此则禹自当班师不待伯益赞之而后决矣此等无所攷据不若姑置之而涵泳于义理之实之为得也














　　考异补遗
　　答林徳久伊川曰心具天徳【条内】与诸先生议论不同【下一本有】尽心知性此是大学第一
　　皆从心上用功【下一本有】如操舎存亡求放心之类
　　答严时亨迁圣人之本意以就之也【下有问云】礼无大小未尝不重于食色有时而重于礼食色重处是亦礼之重【答云】此章无它可疑熟读本文自可见矣
　　答曽光祖仲尼絶四意有思也【下一本有】窃意







　　晦庵集卷六十一
　　钦定四库全书
　　晦庵集巻六十二　　　　　宋　朱子　撰书【知旧门人问答】
　　答张元徳【洽】
　　细读来书知进学之意不倦甚慰读书切忌贪多唯少则易以精熟而学问得力处正在于此茍为不熟不如稊稗非虚语也大学等书近多改定处未暇録寄亦有未及整顿者如论孟两书甚恨其出之早也此间事虽不多然亦终日扰扰少得暇看文字甚觉其嵗月之可惜也通书太极之防更宜虚心熟玩乃见鄙説一字不可易处政使濂溪复生亦必莞尔而笑也若如所论则所谓静者别在四者之外而不相管矣而可乎顔子所以发圣人之蕴恐不可以一事言葢圣人全体大用无不一一于顔子身上发见也孰不可忍亦不必如此説此等处有两説当时存之皆不偶然更宜详玩也武成文字不曽带来不能尽记春秋之説尤所未究此类又是一种功夫未晓即且阙之可也易数之説近有一书谩往读之来问所疑已悉具其中矣七经向见其初成之本后未得也计此亦是刘公少时作不然则亦以其多而不能精故耶其间诗説尤草草也
　　答张元德
