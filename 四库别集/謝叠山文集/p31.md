<!-- { "loadSidebar": true } -->
　　　　送迭山先生北行兼和韵【玉山】

玉山王奕【伯敬】皇天久矣眼垂青，盼盼先生此一行。遗表不随诸葛死，离骚长伴屈原轻。两生无补秦兴废，一出仍关鲁重轻，白骨青山如得所，何须儿女哭清明。


　　　　挽迭山先生

歙县洪光基【平斋】千古精忠日月光，恨无麟笔写堂堂。还家耻作梁江总，辟谷谁如韩子房。后死十年应有待，轻生万里故非狂。有儿可拾江边骨，须信人亡道不亡。【《弋阳县志》】


　　　　挽迭山先生

赵涧边西山东海莫容身，芒履萧萧万里尘。去住更无宽岁月，死生唯有一君亲。丹心故国江云冷，白骨他乡塞草春。不是回头春已暮，至今犹说是痴人。


　　　　挽迭山先生

华亭沈东【元震】宋室逋逃一旧臣，每思时事最酸辛。雪霜满地孤身老，血食千年庙貌新。家国存亡原有数，纲常负荷更须人。从容死义男儿事，葛水文山道并尊。


　　　　追挽谢迭山张孝忠【二首选一】

南昌胡俨【若思】潮遏钱塘王气收，两宫北去竟谁留。搴旗独倡勤王意，当轴曾无负国羞。幽愤千年遗涕泪，孤忠七日死拘囚。江东十问今犹在，可惜英雄志不酬。【《胡祭酒集》】


　　　　迭山祠

沈周【石田】愿避弓旌作楚囚，南冠憔悴一孤舟。关心故国唯清泪，欠死余生已白头。栗里菊荒犹有晋，首阳薇在已无周。忠魂慷慨知何地，山水苍苍古信州。【《广信府志》】


　　　　谢文节祠

蒋士铨搀枪倒指逼孤城，破堞仓皇尚募兵。患难与人坚气节，兴亡何地着功名。麻衣痛哭诸陵改，铁鏁销沉半壁倾。三复遗书悲却聘，至今心事日光明。【《忠雅堂文集》】

▲谢迭山全集校注卷七

拾遗

和佚诗一首
评诗二十六首，并附原诗段

拾遗
和佚诗一首

和李太白浔阳紫极宫感秋

谢迭山全集校注卷七

洪薇辑录
　拾遗

　　和佚诗一首

　　　　和李太白浔阳紫极宫感秋

谢迭山雨歇月明松，天碧光入竹。好怀一时开，乾坤清可掬。相携尘外游，此乐岂我独。扫开松上云，恐有鹤来宿。爽气逼斗牛，何待蜀仙卜。独怜天心劳，千岁几剥复。沧海有红尘，不见虚舟覆。问信安期生，何年枣当熟？蔡正孙云：「迭翁此诗，清峭典雅，与诸老(指苏东坡、黄山谷、刘后村)作，真可齐驱并驾也。」
　　　　附李太白原诗
何处闻秋声，萧萧百窗竹。回薄万古心，揽之不盈掬，静坐观众妙，浩然媚幽独。白云南山来，就我檐下宿。懒从唐生决，羞访季主卜。四十九年非，一往不可复。野情转萧散，世道有翻覆。陶令归去来，田家酒应熟。

拾遗
评诗二十六首，并附原诗

评刘禹锡乌衣巷与金陵石头城各一首
评刘禹锡生公讲堂
评杜牧之题乌江亭
评杜牧之华清宫
评杜牧之有所见
评贾浪仙渡桑干
评唐彦谦仲山诗
评薛能宋氏林亭
评王驾古意
评张祜邮亭
评白居易昭君祠
评陈后山妾薄命　其一
评陈后山妾薄命　其二
评陈后山丞相温公挽词三首　其一
评陈后山丞相温公挽词　其二
评陈后山丞相温公挽词　其三
评陈后山示三子
评陈后山雪后黄楼寄负山居士
评陈后山送苏公知杭州
评陈后生以拄杖供仁山主二首　其一
评陈后生以拄杖供仁山主　其二
评陈后山项城道中寄刘令劝修溪桥
评陈后山蝇虎
评陈后山谢宪台赵史惠米
评陈后山绝句

　　评诗二十六首，并附原诗


　　　　评刘禹锡乌衣巷与金陵石头城各一首

《谢迭山诗话》云(下简称谢迭山云)：「二诗之妙，有风人遗意。意在言外，寄有于无。二诗皆用『旧时』字，绝妙。」
　　　　附刘禹锡原诗一

朱雀桥边野草花，乌衣巷口夕阳斜。旧时王谢堂前燕，飞入寻常百姓家。
　　　　附刘禹锡原诗二

山围故国周遭在，潮打空城寂寞回。淮水东边旧时月，夜深还过女墙来。


　　　　评刘禹锡生公讲堂

谢迭山云：「生公讲堂在平江府三十里外虎丘寺，生公点头石尚在。讲堂宏丽，可容二千人，此诗乃笑生公也。谓其身后略无神通，惟有一方明月，可以周徧中庭，生前听法二千人，今安在哉？」又张宗泰《鲁岩所学集》云：「刘禹锡生公讲堂诗『一方明月可中庭』，是写其身后寂静之意，谢迭山是笑生公，刘诗恐无此意也！」
　　　　附刘禹锡原诗

生公说法鬼神听，身后空堂夜不扃。高坐寂寥尘漠漠，一方明月可中庭。


　　　　评杜牧之题乌江亭

谢迭山云：「众言项羽有速亡之罪，杜牧之独言项羽有可兴之机，亦死中求活意也。」
　　　　附杜牧之原诗

胜败兵家事不期，包羞忍耻是男儿。江东子弟多才俊，卷土重来未可知。


　　　　评杜牧之华清宫

谢迭山云：「明皇致远物以悦妇人，穷人力，绝人命，有所不顾，如之何不亡！」
　　　　附杜牧之原诗

长安回望绣成堆，山顶千门次第开。一骑红尘妃子笑，无人知是【(一作道)】荔枝来。


　　　　评杜牧之有所见

谢迭山云：「此言妓女颜色之丽，态度之娇，如二月豆蔻花初开，扬州十里，红楼丽人美女，卷上珠帘逞其姿色者，皆不及此女也。」
　　　　附杜牧之原诗

娉婷袅娜十三余，荳蔻梢头二月初。春风十里扬州路，卷上珠帘总不如。


　　　　评贾浪仙渡桑干

谢迭山云：「非东西南北之人，不能到此。」
　　　　附贾浪仙原诗

客舍并州已十霜，归心日夜忆咸阳。无端更渡桑干水，却望并州是故乡。


　　　　评唐彦谦仲山诗

谢迭山云：「观此诗，则贫、富、贵、贱等是空花。有道者一不以此累其心。尧让天下，许由不受，亦见此理。」
　　　　附仲山原诗【汉高祖兄刘仲葬于此山】

千载遗踪寄山辟萝，沛中乡里汉山河。长陵亦是闲丘垄，异日谁知与仲多。


　　　　评薛能宋氏林亭

谢迭山云：「游苑囿而思畎亩，览花草而记农桑，此有道者之言也。」
　　　　附薛能原诗

地湿莎青雨后天，桃花红近竹林边。行人本是农桑客，记得春深欲种田。


　　　　评王驾古意

谢迭山云：「此诗『西风吹妾妾忧夫』，与『寒到君边衣到无』两句，见夫妇之至情。」
　　　　附王驾原诗

夫戍萧关妾在吴，西风吹妾妾忧夫。一行书信千行泪，寒到君边衣到无？


　　　　评张祜邮亭

谢迭山云：「此诗与张季鹰『秋风思莼鲈』同一意思，有道者闻之，必不以山林之乐，易钟鼎之奉矣。」
　　　　附张祜原诗

云暗山横日欲斜，邮亭下马对残花，自从身逐征西将，【一作「府」或「去」】每到花时不在家。


　　　　评白居易昭君祠

谢迭山云：「此诗从《汉武帝李夫人传》变化来，夫人病笃，上临候之，夫人谢不可见，愿以兄弟为托。姊妹让之。夫人曰：『我以容貌得幸，今见我毁坏，必畏恶弃我，尚肯追思闵录其兄弟哉！』」
　　　　附白乐天原诗

汉使却回凭寄语，黄金何日赎娥眉，君王若问妾颜色，莫道不如宫里时。


　　　　评陈后山妾薄命【二首。后山自注云：为曾南丰作。】

谢迭山云：「元丰间，曾巩修史，荐后山有道德，有史才，乞自布衣召入史馆。命未下而曾去，后山感其知己，不愿出他人门下，故作《妾薄命》。巩，南丰人，欧阳公之客。后山尊之，号曰：「南丰先生。」
　　　　其一

谢迭山云：「『主家十二楼，一身当三千』。十二楼，言粉白黛绿，列屋而闲居者颇多也。妙在『当』字，言其专房之宠也。」
　　　　附陈后山原诗一

主家十二楼，一身当三千。古来妾薄命，事主不尽年。起舞为主寿，相送南阳阡。忍着主衣裳，为人作春妍。有声当彻天，有泪当彻泉。死者恐无知，妾身长自怜。


　　　　其二

谢迭山云：「『叶落风不起』，如李太白诗：『雨落不上天，覆水难重收』。此意谓人才凋零，如秋风扫败叶，叶已坠地，虽有风，不能吹之上树矣。此言『人之云亡，邦国殄瘁』，世道日降，人物随之，更不可扶持兴起也。山空花自红。意谓有松柏、杞梓、楩楠、豫章栋梁之材，始可谓之山。今山无林木，徒有野花自红，不成山矣。正如朝庭无支撑世道之人，班行寂寥，惟有富贵之士，随时苟禄，不成朝庭矣。『捐世不待老，惠妾无其终。』此二句无限意味。后山亦自叹南丰荐引虽力而未遂，不期南丰死之速也。」
　　　　附陈后山原诗二

叶落风不起，山空花自红。捐世不待老，惠妾无其终。一死尚可忍，百岁何当穷。天地岂不宽，妾身自不容。死者如有知，杀身以相从。向来歌舞地，夜雨鸣寒蛩。


　　　　评陈后山丞相温公挽词【三首】


　　　　其一

谢迭山云：「时哲宗谅阴，见上帝赉良弼，非偶然也。周公位冢宰，正百工，以诗书治天下，与熙丰变法者不同。盖熙丰新法，与温公所志所学，皆相反也。」
　　　　附陈后山原诗一

恭默思良弼，诗书正百工。事多违谢傅，天遽夺杨公。一代风流尽，三师礼数崇。若无天下让，美恶并成空。


　　　　其二

谢迭山云：「以文王时二老比温公，尊之至矣。『三年待鲁儒』，『待』字最妙。盖温公得时行道，不及三年也。」
　　　　附陈后山原诗二

百姓归周老，三年待鲁儒。时方随日化，身已要人扶。王几虽来晚，明堂讫授图。心知死诸葛，终不羡曹蜍。


　　　　其三

谢迭山云：「此诗言温公平日之学，以诚为本。《中庸》云：『诚者，非自成已而已也，所以成物也。』东坡作《温公神道碑》亦云：『温公平生惟一诚。』公奉祠十五年，着《通鉴》一书，其实与熙丰新法不合。及其没(同殁)也，赤子无所恃怙，天下寒士无广厦万间之庇，岂但吾庐破而受冻哉！」
　　　　附陈后山原诗三

少学真成己，中年托着书。辍耕扶日月，起废极吹嘘。得志宁论晚，成功不愿余。一为天下恸，不敢爱吾庐。


　　　　评陈后山示三子【序云：时三子已归自外家。】

谢迭山云：「杜子美乱后见妻子诗云：『夜阑更秉烛，相对如梦寐。』辞情绝妙，无以加之。晏词窃其意云：『今宵剩把银缸照，犹恐相逢是梦中。』周词反其意云：『夜永有时分明，枕上觑着孜孜地，烛暗【一作照】时酒醒，元来又是梦里』。皆不如后山祖杜工部之意，着一转语：『了知不是梦，忽忽心未稳。』意味悠长，可与杜工部争衡也。」
　　　　附陈后山原诗【序云：时三子已归自外家。】

