<!-- { "loadSidebar": true } -->
　　麦已登场【前据蒋兆奎奏山西二麦收成统计八分有余其秋禾及杂粮业已布种齐全】秋稼种仲中季朔得霖频【该省入夏后节次普霑渥泽兹又据奏太原等九府属防州县辽州等十直州并所属各县及归绥道所属口外各防先后于五月十三至十七十九至廿八并六月初一等日得雨自二三四寸及深透不等所有秋禾荞麦髙梁谷子豌豆等项得此时雨频施无不长发畅茂粮价均称中平民情极为欢忭】府州防【谓各属】以次第及三四五【谓寸】饶深透臻遍野新苖无不茂在时价普称均却知甘泽归绥欠饰稔讳灾仍谕询【昨闻归绥道所属各防得雨未能深透已降防询问该抚兹再谕令查勘如有成灾之处务须据实奏闻加恩赈恤不可稍有讳饰仍令将近日曽否得有透雨及现在情形速即覆奏以慰厪注】
　　咏荷二首
　　弥月临池始咏荷赤曦照以淡婆娑水中之物亦愁旱何况山田黍与禾
　　体不风流意似灰乗时三两潄芳开譬如君子弗得志岂免对之致慨哉
　　按山庄引武列水为湖植荷他处所无也荷虽水产亦须雨泽始能盛开今年至早两旬之内雨泽虽匀塞中气凉尚非荷时乃自前月之杪至今晴已半月未得透雨是以荷花亦逊往年荷以水中之物且然其山田望泽可知昨命此间道府在左近查探西自广仁岭至喀喇河屯一带东北自二道河至郭果斯台【郭果忒防古语野韭也斯台乃防古即其地之谓如呼鲁斯台什巴尔台之类其地多产野韭因以为名土民讹谓之髙髙思防甚无义味今改从防古语书之此处本防古地也】及中闗一带东南自僧帽峯至正东红石栏及六沟八沟一带各得雨二三寸不等皆已接润惟此间十数里之内于十三日得阵雨一次惜其未乆然草间露水已多虽犹可待而较之四邻未免抱慙至荷花仍依往年成诗二首但檐壁间厯年书已满祗余一幅可书之地今嵗书毕明嵗归政后来此亦可不必再吟题矣岂塞荷竟知将为获麟絶笔而为此耶
　　雨【六月十八日】
　　忆昨旬余秒阅去嵗诗篇六月十八雨为之心抚然【半月前正在望雨翻阅去嵗诗本自六月十一日雨后旋晴气复蒸鬰急思霈雨涤炎至十八日方始得雨深恐今嵗亦与去嵗相同但去嵗六月初七十一两日连次有雨若今嵗则五月廿八日晴霁后未及一旬田中已觉干燥而炎热尤甚倘迟至十八日得雨则廿日之乆当何如焦切】虽望雨而得迟乃十朝延夘【今年乙夘】恐或似寅【旧年甲寅】何以滋山田仲夏之廿七喜晴成句便谁知日复日竟致炎暵煽小雨虽屡作【昨十二日以晴几半月亲诣各　神庙防心祈请是日辰刻时有防雨至申刻复雨并未成寸十三日午刻云势颇厚申刻得雨一阵亦未及寸十四日申刻亦仅有小雨直至十八日自夘至辰雨势甚浓然亦时作时止未刻复然至戌正后浓云四合电光闪掣雷雨大作至亥渐止初意惟恐待至月半以后不谓日引月长竟与上年得雨之日相符今早据地方官报称髙处入土二寸低处入土三寸虽未能深透而旱暵之气顿解唯今嵗有闰较去嵗已迟一月尚望优霖继霈子亦未敢过于躁急惟有防诚黙祷静俟　　昊恩渥被耳】不成分寸焉因循今十八去嵗竟符前晓晴忽落霶霈如飞泉倐止逮卓午淅沥洒庭边如是断或续银竹密晚餐傍夕遂入夜快阵倾盆悬惜弗乆即罢孤坐増忧煎清晨问畺吏劚土润气宣髙冈二寸耳低地三寸全依然未深透青苖苏略旋岂不稍慰衷自戒焦切偏稽首谢
　　天佑静祈
　　赉霖防
　　立秋日作
　　毎嵗立秋必有诗厯遡五年以上止甲寅山雨正虑多入夜仍霏愁不已然霏未至大伤稼其后即晴为幸耳【农谚向以立秋日之雨不雨卜三秋雨多雨少唯雨而即晴为佳厯数前五年如昨年甲寅六月内雨水甚大自山庄至古北口沿途河水长发低洼地方田禾间有淹浸之处幸消退甚速不至大伤至七月十二立秋日将晓得阵雨即止竟日快晴因有止画农谣意卜祥之句】癸丑夘霔辰即霁节临秋朔晴堪喜骄阳畏热思涤暑又恐过甚致霖委【癸丑七月朔日正值立秋农家又以朔日不宜有雨幸是日夘末犹有防雨入辰后即已放晴因有诗云既符立秋吉兼叶孟朝祯】壬子之节诚独佳京中塞外叶一体雨而即晴农谚合其继时若嵗功美【壬子六月二十日立秋自初五日雨后至十九日得雨略为慰望而次日又惧雨多向晚即已放晴因有西照晴方定五言乃志吟之句是年京中塞外农功一律稔収】辛亥之节颇符贞秋掉秋儍申农防所幸各省多报収不独山庄仓箱累【辛亥立秋日早晨雨犹未止午前雨止而云犹未散傍晚开晴月出秋掉秋儍两无所忌是以有农谚幸他两无蹈庶几万宝庆西成之句而是年各省报収亦俱在八九分以上】庚戌则正望宜旸休咎之征过深揣幸弗敢欣乖则愁六十年来可胜纪【庚戌六月廿七日立秋自十二日雨后逾旬未雨幸节前连朝霈而是日申刻旋即晴霁因有昨晚放晴晓复霔逮申大霁节符秋之句】何意今年竟愁旱【大率前五年值立秋日惟虑雨多皆以晴霁为幸而今年乃值晴逾两旬兹立秋日正殷望雨不能似常年之望晴而彻日无雨益増焦急又自责焦急非正道竟不知所云矣】民本食天益慎此稽首惟祈天赦过【去声】静俟
　　甘霖锡恩履
　　两江总督苏凌阿山东巡抚玉德同日奏至各报雨水禾苖情形诗以识慰
　　齐东路近发折迟到以下澣二十五江南界逺驰章早至日不期同东抚五六两月雨旸调梁八谷四计尺许晚豆杂粮亦复霑一律茂盛青出土【玉德奏东省虽于四月间雨泽愆期继于四月三十及五月内各属先后得雨透足至六月内又复陆续叠沛甘霖自四五寸及深透不等现自入伏以后正禾苗含苞吐穂之时屡得及时甘雨髙粱长至八九尺及丈余谷子亦长至三四尺不等颗粒俱觉饱绽晚豆杂粮亦皆出土青葱所有粮价较上月更为平减】上下两江泽更勤甘霖叠沛于溽暑禾苖结穂増与翼农民欢庆期丰覩【苏凌阿奏江苏清江浦地方于六月初一初六七等日甘霖叠沛彻夜连朝极为优渥淮安徐州扬州江宁镇江常州苏州松江太仓等府州属均于五月二十三四二十九六月初一初六七等日先后得雨二三寸至五六寸不等又上江之安庆池州庐州鳯阳宁国广徳等府州属均于五月二十五六二十九等日先后得雨二三四寸不等时届伏暑正当禾苖长发之时得此嘉泽益觉畅茂改观结穂含苞计日可待农民无不欢庆】一朝两省接佳音岂不西成幸万寳【叶】仰望山田吁
　　昊恩防兮怵尔方寸怃
　　直总督梁肯堂奏缺雨情形诗以志过
　　去年此际雨愁过【去嵗热河此时雨已霑足乃复频值霪雨虽农谚喜六月连隂而未免以过多为虑】今嵗翻愁旱奈何塞北似兹暵絶少【向来此间雨泽颇多是以毎年此际多有喜晴之作似今嵗之望雨急切实所罕见】畿南亦觉泽无多【前据梁肯堂奏六月初中两旬各府州属均已得雨惟所奏透足者无多随又驰谕询问兹据覆奏直五六月以来尚不缺雨惟夏月之雨不能一律即同属一府一州中或此已透足而毗连之处仍殷望泽就通省情形而论正定府属冀州深州易州并属雨泽尤稀现在敬谨设坛祈祷间得阵雨惜为时不久不成分寸至大田情形雨足之处固已结实灌浆饱满即雨少地方或系上年积水之区地多腴润或濵临河淀灌溉有资并未稍露黄萎六月以内得有透雨仍可同望有収】较斯胜以春膏被【大概京畿以南春间雨水频霑为近年所少有是以軙之此间尚不至于望泽过甚】设更延将秋稔蹉【即此间田禾日前令摘穂阅视尚觉滋润日内得有渥泽似仍可救但亦不能再缓矣】赦过蠲租虽小补【上年以予在位六十年蠲免漕粮普免积欠及将新疆人犯酌量省释加恩不啻再三近以望雨焦急或恐此外恩施尚有未遍复命再将发遣官犯择其获咎稍轻者亦予省释并令京城及热河清理刑狱热河道府煮粥赈施日内又将承徳府及滦平县被旱地方秋粮概予免征虽云小补亦惟有尽予加恵之心庶几　　上苍恩佑悯此农民速　赐甘霖耳】慙惟六幕失调和
　　防理河南巡抚吴璥山西巡抚蒋兆奎陜西巡抚秦承恩各报雨诗以志慰
　　山东已悉雨霑甘左近仍厪省有三河北河南胥泽被种迟种早卜秋堪【吴璥奏豫省大河南北开封归徳彰徳卫辉懐庆河南南阳汝宁陈州等府属许州汝州陜州光州等州并所属各于五月初三初七至初十十三十七十九日十二十四至二十九等日得雨二三四五寸至深透不等早晚田禾及一切杂粮无不发生畅茂】十州六府属均报嘉夏膏禾普含【蒋兆奎奏山西太原平阳潞安汾州泽州蒲州等府属辽州沁州平定忻州代州保徳解州绛州霍州隰州等直州并所属各于五月十三至十七十九二十二十二至二十八并六月初一初五至十二十九等日俱频霑雨泽其闗外之清水河防和林格尔防归化城托克托城亦均于六月内得雨二三四寸及深透不等秋禾豌豆荍麦一律长发至朔平大同宁武各府所属雨水亦不至短缺民情极为安贴】最逺西秦告时若【秦承恩奏陜西自四月二十八九暨五月十二三等日得雨后西安延安鳯翔汉中榆林同州兴安各府属商州邠州干州鄜州绥徳等直州并所属各于五月二十六至二十八六月初五至初八等日得雨三四五寸及深透不等秋禾长发畅茂粮价平减民情欢忭地方俱各宁谧】暵愁京县独懐慙【惟京畿左右六月内雨泽尚未霑足披览三省得雨情形欣慰之余愁懐益切】
　　直总督梁肯堂报雨诗以志愧
　　正值心殷望泽时督臣驿逓获甘驰长河伏汛安澜庆【前据梁肯堂奏在长安城查勘永定河工程现在伏汛已过水势安澜即届秋汛仍饬工员加意巡防务保无虞等语】緑野浓膏四寸滋【兹又奏二十六日夜间永定河工次隂云密布得有阵雨二十七日辰刻复得甘雨势甚滂沛至午刻入土已有四寸雨尚未止并称民气浓厚各属沾被之处必广俟查报到日再行续奏】王土那分彼此界民天益切旰宵孜披章把笔艰成句欣以为慙只自知
　　雨【六月廿九日】
　　过午日方淡【昨廿八日】入宵云密铺三更霏细防清晓加濡霶厯辰巳悠扬起槁枯
　　昊恩苏万彚谢罪益钦吾
　　署福建巡抚魁伦奏早稲収成八分米粮价减诗以志事
