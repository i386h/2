<!-- { "loadSidebar": true } -->
　　北界今年幸时旸复时雨秋来气倍爽云间浄碧宇策马一观稼未出十日许助长见山田翼翼芃禾黍苖秀秀而实一如鲁论语此后愿多晴晶阳暴与与鞭辔觉生疎老至壮过去因悟为学方自强莫辞苦
　　一日
　　一日叨
　　天佑两方闻雨音豫郊称续【据毕沅奏省城复扵二十六七日大沛甘霖连宵达旦十分畅足并据开封卫辉彰徳懐庆河南各府属均报扵廿五六七等日一律均霑处处深透秋苖长发遍野青葱从前未种隙地并可乗时补种实有转歉为丰之象农民欣庆等语】歙省沃霖深【同日又据书麟奏安庆省城扵二十七日自酉至亥大雨如注入土六寸四野均霑已种者浡然长发未种者亦得及时翻犂补种杂粮荞麦以冀有收并防滁州凤阳合肥均报得雨相同现在雨势未已可冀逺近普霑等语两省同时报到实额手为农民庆也】额手为民庆传言付吏钦【安省得雨虽为可慰但该省久旱土脉干燥必得续沛甘霖方为有益因驰谕该抚仍应率属防祈不可稍弛敬畏至各属缺雨处尚多此次曾否普霑均令详查速奏如有未霑透雨应行抚防之处仍遵前防一面妥协办理一面奏闻毋使穷黎失所】楚疆却望泽【即日又据特成额奏湖北惟施南荆州宜昌郧阳等府得雨深透可卜有秋其余各属仅报同时得雨一二寸并有未经得雨者请将江夏等四十七州县减价平粜等语览奏又增萦注因批谕详妥为之并明降谕防令将仓谷减价多粜率属实心经理又传谕该督如有仍未得透雨不及赶种处所即归扵秋灾案内详查妥办并令将湖南缺雨州县曾否已被甘膏其有应行查办者亦一体妥办迅速驰奏】展转复萦心
　　题黄庭坚秋叶砚
　　秋来秋叶落庭除便刻紫端式肖诸设使分宁将试墨欲吟句莫若为书【宋史称鲁直工扵诗然其诗终不如其书故戏及之】
　　文征明胥口秋晴
　　衡山胥口写秋晴曡树层峦霁景清曽渡胥门一片水不能无议致闲评
　　按胥门外有水而无山画景全不似若指他处则不可知因并识之
　　题秋澂斋
　　新秋必一到憩息信澂情气爽三庚静天髙四宇清诗予惟纪实斋尔善循名卓午炎非剧应催万寳成
　　文津阁对荷作
　　山庄之荷今嵗佳处处香云灿锦绮文津阁义象天一所以墀前溶緑水池中分种敖汉莲緑琼盖衬红霞蘂逺观近玩无不宜应是芳腴潄经史座疑延耶律楚材诚防防古之君子
　　文津阁咏古树
　　四库编书成十年【自癸巳嵗辑四库全书四分至甲辰嵗全完约以十年计】四阁庋书搆九嵗【自甲午分建四阁贮四库全书御园之文源阁山荘之文津阁均以甲午经始乙未蒇工大内之文渊阁始扵乙未成扵丙申至盛京之文溯阁以壬寅工竣计自甲午至壬寅凡九年而四阁俱成】山庄之阁曰文津适以今春蒇全备【乙巳春苐四分全书装潢完竣命原办之礼部侍郎陆费墀送至此依前三阁之例分架陈设部次井然】其三无过建平地此则塞垣古树萃树古乃不知秦汉兴州后代名那计许衡或此曽对树树尔时鲜诗书味
　　碧静堂
　　今日多余暇山中试一寻新秋天碧静飒景意深沉触目无尘趣忘言生道心傥来却初到把笔与留吟
　　松壑间楼
　　幽壑之间多古松过扵摩诘老鳞龙偶然开着楼牕坐讶十八公蓦地逢
　　雨【七月十一日】
　　昨近颇炎热蒸为雨固宜况经晴七日无碍厯三时【自辰至午雨尚未止】或宻或踈防如烟如雾丝既霑思霁好求若【时若也】太情痴
　　晴曡前韵
　　晴晴正好暄润太相宜云影散申刻曦光朗酉时牕欣含月魄笔爽度风丝莫匪祈农意吾当守此痴【适咏雨末句云既霑思霁好求若太情痴】
　　山行仍曡前韵
　　处暑犹迟日【是月十九日方处暑节】云容腻亦宜厯宵散方尽卓午霁惟时镜影开峯帽【僧防峯为山荘南山】珠光缀栁丝逰懐吟不足画欲倩黄痴
　　陕甘总督福康安奏报甘省及邉外雨水霑足禾苖畅茂情形诗以志慰
　　去年燹后已丰收【昨嵗甘省当兵燹之后雨水极为霑足秋禾获稔更逾常年】今嵗廿膏被又稠闗内外胥霑渥泽【今嵗四五月间甘省雨泽已属优霑兹据福康安奏五月望间自巴里坤起程回省途次连获甘霖经过哈宻地方气暄和渠水畅流麦苖茂盛安西玉门等处禾苖出土齐全入闗后肃州甘凉一带多有渠田又连得雨泽夏秋二禾芃芃盈野大麦青稞已皆黄熟收割小麦豌豆结籽升浆髙台抚彞二处多有稲田緑水青苖连畦秀发甘省去嵗丰收今复屡丰有兆闾井殷蕃等语览奏为之欣慰】田髙下可卜登秋更勤儒学薰陶渐欲使回民礼义脩【前据福康安奏请设立回民义学俾知渐摩礼义兹据奏经过城乡各义学回童俊秀者课读成羣因加奨励赏给银牌倍为踊跃鼓舞等语邉省能兴教化训导愚顽洵为通逹政体能知本务者】衣食足而兴教化能知政本允嘉猷
　　漕运总督毓竒奏南粮情形诗以志事
　　漕艘总借水水浅则艰行昨嵗濬中河图深舟送轻既濬当建牐无牐泄莫赢其过在司河再三申饬明【今嵗漕船浅阻总因上年萨载李奉翰濬运中河时并不早建闸座以故水泄无余所致已再三降防申饬并分别议处详见前纪事诸什】适逢春夏旱重载自难擎毓竒苦无防束手徒怖惊遂欲留全漕严谕屡督程【运中河水既浅阻又因今春以来淮徐一帯缺雨舟行节节迟滞漕臣毓竒束手无防遂有本年二进浙江漕船计至天津已在九月下旬即虞冻阻之奏盖意在自占地歩不知截留漕船过多则南来货少是未体察舆情通盘筹画也因降防严行饬谕催防前进预令多抵通一帮即多得一帮之益】河臣及漕臣往返咨情形得尺则进尺自画戒留停众始渐知过努力相朂勍【萨载李奉翰向不肯明言未建牐之过而毓竒则预占地歩以为诿过之计皆严行训饬今方知过各努力奋勉矣】今日接奏牍二进可长征三进尾随至秋杪或达京览之为少慰更为筹虑并秋杪必阻冻明嵗迟运仍【前据毓竒奏南粮二进帮船已全入东境计三进湖广江西帮船可扵七月底八月初防入东省闸河等语三进帮船若扵七月底入闸河纵沿途催防须至九月底到通缷粮回空恐今冬不能回至水次受兑致误明嵗新漕因即驰谕毓竒并刘峩明兴通盘妥酌计算三进帮船可以抵通无误回空者共若干帮即令飞挽前进其尾后数帮防办不及者即令截留山东直途次扵明春再行运送】因复降谕寄三进留则应直及山东沿途之所经随处堪截贮明春徐抵通【叶　三进尾后数帮即传谕扵东省水次各州县及直泊头等处酌量起留妥协存贮俟明嵗春融地方官再行雇船剥运抵通如此一转移所留尾帮不过全漕十分之一二已不至如毓竒前奏并二进船亦截留矣】自我驻山庄此事劳经营岂伊谋玉食无非筹舆情漕艘挟南货流通逹都城弗至货将少万户何资生【今嵗自驻跸山荘因漕船浅阻一事甚为悬念节次传防饬谕催令筹办防运不独因天庾攸闗即各船所带南货皆民间日用所必需若截留船只过多京师万户将何资頼兹二进既全数抵通所截尾帮止十之一二则京师货物不致踊贵矣】兹乃免壅遏军民生计平五字志颠末勤政尽吾诚
　　月官
　　月官依次选冡宰司其事虽殊山公启而却弗滋较资届选者材原不一致缺亦有繁简是在量其器量器权付人又恐沸物议【缺有繁简亦有美使吏部堂官量材调用即至无私而得美缺者必感得劣缺者必怨莫若朕临引见时自定则无所施其感怨此虽细事亦政要也】杂职品既防亦无甚闗系县令父母官有民人社稷【叶】是宜亲品阅来引见有例【向例月选官自州县以上有民社之责者由吏部堂官帯至热河引见缺之繁简量其人材酌予以更调至佐杂以下等官例不引见】就其缺繁简视其材次第时有相调用或即教官置【月选州县官视其材具中平或尚堪造就者酌量调用简缺若九卿视其才具不胜民社及年力就衰者正途出身之员量予改用教职亦必引见后定】彼或称抱屈亦无辞以对向作改教诗率已宣其义皮相固已差弗尽心差倍【叶】每当月选班中多佼佼辈年力胥可用则为之满志设遇一班中劣多优罕值其日心不快而亦乏别计是即用人苦长言申吾意
　　处暑日作【七月十九日】
　　自我至山庄雨旸实若时禾黍日以长待穗秋可期是宜心欣慰仍鲜欣慰为初忧齐豫旱继因淮徐咨寖寻楚歙暵展转漕愁迟南歉而北丰予忍殊视其祗今半悔祸齐豫淮徐滋【今年自驻跸山荘先因河南山东旱暵无刻释懐嗣据该督抚陆续报得透雨农功大起可以转歉为豊而下江之淮徐海转未得渥泽复为缱念昨亦据闵鹗元奏淮北一帯六月下旬连次得雨至尺余不等现在秋禾长发余俱补种可冀有秋等语】楚歙信成灾漕艘多达斯【据书麟奏安省惟徽州一府雨水不缺其余得雨均未透足盼泽甚殷复据吴垣奏湖北江夏等四十七州县缺少雨泽至今半月仍未据该抚续奏得雨晚禾恐致失望因驰谕该抚等查勘情形迅速驰奏又今嵗漕船节节浅阻皆因萨载李奉翰不肯明言未建牐之过而毓竒又预占地歩以为诿过之计奏称二进帮船或虞冻阻屡经降防严行训饬后方知奋勉昨据毓竒奏二进帮船已全入山东境不惟正供充余即货物亦得流通矣其三进尾帮之船除截留备赈外即饬令酌量扵途次截存俟明春再行运通详见前志事诗】已成逺无望【今嵗缺雨处所自齐豫而南兹齐豫淮徐均得透雨而安徽湖北转成旱象兹已将秋仲无望惟饬各抚尽心妥为赈恤事耳】求善近鲜怡昨值秋甲子【今嵗北方雨旸时若可望有收但昨十七日为秋甲子深以霖为虞幸小雨旋晴兹十九日又为处暑婪尾幸连日快晴为额手増庆矣】复恐霖施幸小雨即晴依然云容驰继今朝处暑婪尾益惧之弗雨云尽散晶阳曝树枝万寳或诚登额手增敬寅终无纾懐日言志爰成诗
　　快晴
　　快晴经五日素节近中秋信矣暑全处【去声】时哉火逺流澄潭潦将尽丛樾籁如浮俯仰心方惬伫看万寳收
　　复雨【七月廿三日】
　　刚欣五日霁复值连宵雨六月未作霖孟秋今乃补九宫值三白【时宪书七月内所值九宫三白俱在下俗有三白落地多雨之说故云】谓幸过处暑依然艰放晴瞪发劳心苦既虞潦黍禾亦厪阻行旅傍晩云势开夕阳希朗吐
　　晓起【七月廿四日】
　　昨晩腻云散山尖露夕阳一夜西北风衾枕生峭凉晓起碧天浄举头明月光大田宜时曝饱穗沃露瀼荞菜更润垅农圃胥叶祥所望庶不孤万寳伫登塲行旅更无阻舆情喜气扬额庆既慰心益励敬无遑
　　登四面云山亭子
　　避暑山庄最髙处四面云山
　　奎笔署卅六景中留
　　御题其年辛卯同庚着【辛卯为予生年是中妙契有不可思议者】个中妙义具神诠每来必此登一度一登必敬仰
　　尧文肯构之思切深虑虽曰小康未大当益惕益慙凛六驭
　　玉岑精舎
