<!-- { "loadSidebar": true } -->
　　习射真习射年余臂病捐马仍如意昔【借马之力磬控如常】歩愧以身先【歩射欲体平持满方可命中臂病不能如志弗为者近二年矣】徐挽柔弓试恧看大鹄悬【向每连中小鹄今虽大鹄亦不能如昔命中】虽无拊髀恨颇觉惜隂牵
　　热
　　赤夏宁辞热山田亦借暄觉炎惟午刻延爽有风轩习静古堪汲勅防今并论楚荆去酷吏寃狱与平反【楚抚周琬扶同臬司沈作朋懐私挟诈纵盗诬良及盗再犯案仍复通同欺饰牢不可破近经察知情命将被寃事主即予超豁狡脱盗犯立正典刑厯经办案各官逮繋严鞫分别抵罪楚民郁愤始申】
　　题赵雍十八拍图
　　能读圉人释诲书曲传十八拍穹庐眀妃尚自汉宫出衡量生还殆弗如
　　招凉榭
　　山荘无处不招凉此处招凉最异常已谢葛衣坐来换便拚纨扇箧中蔵阶临渌水祛尘逺檐拂苍松引籁长何必对时称畏日可知多稼正宜旸
　　千尺雪
　　引流曲注落岩端素色清声欲状难名借吴中千尺雪便教九夏意生寒
　　隔嵗居然又到斯緑窓白水坐移时四图各巻非同异春仲田盘早见之【千尺雪凡有四各为图四巻分置四处】
　　题含粹斋
　　近西得隂早信歩为乗凉遂造三间屋坐来九夏长堪因玩周孔那拟傲羲皇乳燕新雏引风前自颉颃
　　触景
　　本自御园中深山大壑丛石邉多细瀑岩下有凉风晴晦峯峯别芬芳树树同山灵能唘沃触景会无穷
　　六月朔日作
　　代谢运灰琯一日不相假仲月倐已过蓂复初生也曦炎欲伏庚地爽疑忘夏【叶】有风必泠然无泉弗静者太古真太古所遇欣逢寡对时后乐稀齐政先忧且
　　溥仁寺
　　朔日礼兰若渡言武列濵松门瞻
　　玉篆莲座现金身忍草众香国禅枝大法轮敬窥当日意溥愿物归仁
　　普宁寺
　　厄鲁胥平定因之建普宁敢云识耆武惟是借
　　苍灵新户迁来卫【逹什逹瓦部下余众迁居寺旁授室给食休养日乆遂成一大聚落】名经转处聴八年事已过【是寺建于乙亥年】赑屃永亭亭
　　露
　　塞外露疑雨瀼瀼侵晓多山霏沆瀣气水接布沈波丛樾香生树野田饱润禾更饶清兴在煮茗满倾荷
　　题创得斋
　　知有幽斋倚碧峋山蹊熟路可遵循由来创得成先得一切名言底是真
　　石门进更歩松岩静色寒声迥不凡谁道山中能驻景午峯日影讶西衔
　　枕碧楼
　　三间斋阁两间楼曲榭相通景各投拾级不嫌髙可到开窓恰喜緑方稠云来气韵増生动风过音声解荡流淡抹浓妆浑欲滴遇欣所以异清秋
　　放鹤亭对鹤作歌
　　去年放鹤因名亭今年鹤在如有情栖松友鹿颇适性餐风饮露已养翎四柱何曽与为槛鹤自不去生吾感岂伊犹忆稻粱恩此而放之翻觉慊嗟哉物类有若斯掉头去者诚何为
　　水月庵
　　一区竺宇万山中无路其间有路通是水何妨皆是月如如大士坐观空
　　清舒山馆
　　山气含清又展舒评量真是夏宜居琴书静好昼方永衣带凉生风入虚满地緑云滋秀草一湖香锦放新蕖年年题句多粘壁景防惟殊各起予
　　颐志堂述事
　　闻之心欲安天君方泰然又曰身欲劳公旦无逸编幼龄扈
　　跸来勤政缅
　　髙年劳矣亦安止动直静则専书堂额颐志而吾请进旃惟
　　圣乃从心并行养实便吾方觉瞠乎祗有励惕干
　　澄霁楼
　　昨宵枕上闻雷雨晓起登楼纳翠寒霁景澄鲜故宜望锤峯犹在片云端
　　含徳斋
　　水贵有曲折山贵有环抱苟其无含蓄一往奚称好书堂山水间檐额缅
　　圣藻徳何独不然涵养期深造不敏请事斯竹素资探讨
　　麦收
　　山田报麦收迟将半月场圃见髙囷穂仍贻厥讵惟平斗斛已有鬻饼饽昨秋稼尚可闗内被灾濶灌注救目前两败力具竭青黄兹畧济
　　苍灵幸转斡拳拳待西成民艰其敢忽
　　兰
　　谁从九畹移见此三珠防亚盆弄窈窕对牖讵幽独晴光溢箭紫露润漙叶緑扬猗借轻风散芬当上伏庭鹿可为友塞禽那敢啄何处不国香分别宁非俗奚必湘沅间方云称清馥
　　雨【六月初四日】
　　迩日颇腾炎思量一雨好山云傍晚生瞥眼弥天表谡谡先有声片刻三峡倒配藜势莫御澎湃响越浩驱暑斯实佳所虑时行潦宜旸愿眀朝祈年意无了
　　晓晴
　　晓晴真恰当宿雨收【去声】遥山禾益滋陇畆麦全登阓阛殷心闗稼穑余事畅跻攀昨日憎炎意相殊霄壤间
　　新月
　　御园月游湖山荘并游山甲戌曽一试防马胜泛船崇情蓄已久因縁值今年蓂生屈指数倐将逮上举头见新月半钩银汉湾情知钓诗来且迟三日间
　　陆治虎邱塔影即用其韵
　　迤阊门外山塘一径斜吴王余剑气佛宇现莲霞塔影落潭水墟烟浄岸沙分眀昨春况何以驻年华
　　谢时臣山水
　　丛樾中居不卜邻板桥谩置锁溪津祗图却扫兹习静策杖何来问字人
　　静寄山房
　　山房却在水中央缅想
　　当年趣寄长讵独尘祛清浄界真教道惬知仁乡成隂乔树天然爽过雨闲花自在香谩说田盘此数典【盘山十六景总名之曰静寄山荘】防心何处不
　　羮墙
　　莹心堂
　　塞水滙成湖轩堂湖上图印心澄到底谋目趣偏殊镜里真如是旃摩那借夫敬窥
　　题额意出治寓深谟
　　沧浪屿
　　洲屿中间复有池搆轩其上临阶基坐而玩之淡神气凭以鉴者数须眉曰清曰浊惟自取不盈不竭夫何为塞上风月伊千古槛前俯仰欣一时
　　莲华室
　　香楠木榥刻莲花大士无言转法华【妙法莲华经一曰法华经】胜地云山自千古【是室即云山胜地楼上暖阁云山胜地　　皇祖题额也】问心何处剥蕉芽
　　绮望楼
　　楼傍山城骋目宜遐阡近陇緑云滋今朝绮望神心畅絶胜披华唘秀时
　　春好轩题句
　　秋则常来夏偶居冬曽驻为【去声】宴员渠惟余春未六驺到黙识元为【平声】四徳初树张【去声】叶皆由荚始花弹苞总觉韶如羲经注出真消息不用韦编更展书
　　巢翠亭口号
　　乔木千寻踈落落翠如圆布緑油幕凡禽其杪安敢栖只宜放出笼中鹤
　　嘉树轩
　　搆轩傍树得嘉隂意在延凉径每寻名教中何非乐地逢源颇亦借资深
　　题乐成阁
　　杰阁翚飞枕缭垣山田穑事揽层轩芃芃佳矣西成逺先莭由来戒满言
　　水心榭
　　隄界内外湖外低内水髙虚榭隄中间夹镜光相交练影漾楣梠筑声喧砌防如在玉壶氷奚用垂麟毫江城问谢公何以独称遨
　　阅本
　　山荘隔两日一阅置邮章惟恐多因略益教细并详深心在治忽切已厪农桑
　　皇祖猷丕显敬诚敢不蘉【山荘前殿澹泊敬诚额　　皇祖御书也】
　　雨【六月初八日】
　　山中间日常逢雨雨后旋晴晴亦佳莭抚时行微欠渥心闗穑事为萦懐今朝泽润地盈尺傍晚云徂天一涯明晓霁光正宜句懋勤砚匣索安排
　　喜晴口号
　　彻夜宻云不雨侵晨快霁而风近臣岂足知喜良农却可与同
　　孙知微江山行旅
　　水舟将陆马客路共遵循试问家居者谁非逆旅人
　　阅隄
　　山水有时亦暴涨金隄屹峙卌年余却思凡事豫则立因势脩防敢废诸
　　移松
　　松在襍林下屈抑弗得长雨润及日晅莫被天恩荡沮然色半黄恧矣顔如强上伏地溽湿草木咸资养乗暇课移植出蔽迁佳壤本踈培欲平择向取髙敞防看放乔枝童童緑隂广所惧不在兹树人因可想
　　闻蝉
　　气北来迟一月塞林今日始闻蝉举头宻叶寻不见但见流隂旋【去声】旋迁
　　泛月
　　崦嵫日未落白榆月已悬由来惜景心比我犹然乗凉泛青雀【舫名】水气飒爽延西舂轮渐防半魄影始娟因悟阳徳昭凡光莫争先在湖斯言湖良夜讵可捐清辉方就盈氷匡过上塞中不易值万山翠逼天须臾翠不见白水涌金涟倚吟曽得句犹忆甲戌年弹指九春秋契濶谁为怜
　　赋得清溪逺流
　　两山成夹辅一水恰中分源逺盈科进流长不息勤云中练影辨石处布声闻饮鹿遵岩裔浴禽下渚濆有波皆澹沱无气弗氤氲借此澄心镜居然得所欣
　　荷露烹茶
　　塞中地气厚蒸为零露重隂沈晴则浮槖籥含静动物皆承沆瀣于荷受独涌盆盎收有余缾罍罄无恐轻胜第一泉【水以轻为贵甞制银斗较之玉泉水斗重一两惟塞上伊逊水尚可相埒济南珍珠扬子中泠皆较重二三厘恵山虎跑平山则更重轻于玉泉者惟雪水及荷露云】宜用沃心孔欲淡不欲浓天浆流活汞三霄与为游五蕴与为洞却笑李家符何异求登垄
　　闻京师得雨志慰
　　唘驾五月半麦秋方始成恐蹈去年辙一心惟望晴因循逾半月未遇潦盛行复虑或缺泽南顾念屡萦兹接置邮章优霖霑近京麦已登囷鹿禾黍资怒生额手庆民苏能不为慰情慰即近于泰怵然益凛盈
　　月夜逰湖四咏
　　山月
　　山峯一带有低髙低处轮团髙半韬稍待飞升云汉表谁能特地掩分毫
　　湖月
　　溶溶塞水滙成湖也有金波一片铺已自清凉欣少见何湏谩说御园孤
　　林月
　　塞中何处不丛林最喜偨池傍碧浔每自度踈见寥朗更因入宻悟深沈
　　舟月
　　凌波青雀起平台座里银蟾觌靣来岸转峯廻无不共直疑飞驾上蓬莱
　　闻蛩
　　漾舟广寒宇取适非取疾沿傍苇岸间数声飏唧唧吁嗟胡为来触景増萧瑟韶芳每迟候商调斯缩律塞外之恒情山荘讵能尼独喜暑意遥何妨秋信出
　　除草
　　盛草蔀弱树雨露胥窃攘枫桕与松柏被屈一例枉除恶欲其尽岂计夏资养及此秀未实事半功倍爽督课与剪艾毋使滋蔓长斧柯则不逺周书故宜想
　　雨景四首
　　雨山
　　竖峯横岭总糢糊凸叠凹棱幻有无玉塞逺非荆楚地如何认作米家图
　　雨湖
　　奔腾万马过银塘接上空蒙复渺茫戢翼文鸳真解事緑荷盖底作双蔵
　　雨林
　　涧叶岩枝披一色低翻高掠逞千姿爱看乱防飞空罢尚有露珠林下垂
　　雨舟
　　栁隄沙岸权教繋烟棹风帆且莫开分付嫦娥如有意晚晴定复解维来
　　雨归斋阁晴复登舟玩月
　　期言载月今夕游簇云西北生如楼须臾天中黯如黒倒注吕梁之洪流岸邉青雀权教待索旋斋阁逰期改风雨归舟不是舟轻舆并力仆人乃坐不逾时蝀在东霁光朗照天宇空仍复登舟阅湖景生衣欲怯波靣风先讶朦胧玉林际继见徘徊银汉裔将望祗欠一毫圆未秋已报三分意棹移岸转无不随清眄闲凭真觉宜云开底借管吹适才摘句偶中【去声】之【适咏雨舟有分付嫦娥如有意晚晴定复解维来之句如不爽约云】
　　西安廵抚鄂弼奏报得雨
　　北省今春雨适齐西秦夏五泽惟稽灵祈太白霑优渥喜在兴锄与助犂【陜抚鄂弼奏言五月中旬望雨孔亟二十一日自太白山取水至坛供奉祈祷二十二日西安各府均获霑足】
　　山中即景四首
　　山中无事弗清真妙合而凝静入神鹤似有縁迎客立鹿知不害向人亲
　　依岩结屋翰筵香不是仙乡即帝乡北谷风来万林响西风日落一川凉
　　横云峯影半空翠度雨溪声百道喧蝶饱花香过别圃鸟随叶落到前轩
　　爽延氷簟辞摇扇昼永壶天得赋诗设问山荘何所事荅言惟此觉便宜
　　朱芾芦洲聚雁
　　雨宿风鸣致各超丛芦苦竹恣逍遥防鸿无意工商调那问氷弦第防条
