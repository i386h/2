<!-- { "loadSidebar": true } -->
　　右雪村沽酒
　　大学士阿桂等奏另筹引河拦坝工程诗以志事
　　昨秋河决豫时和仪封二时和幸合龙【时和驿漫口塞而复开者再至十一月杪始得合龙】仪封功未遂将成毎致变因为袖坝势【仪封漫口于时和驿未合龙时先已堵闭及时和之工甫蝬而仪封复溃且其口门水深七八丈溜势甚急工埽难施因筹兠袖之法令两坝头一展一収外层包过内层数丈俾成囘溜之势或可于两袖相距间乘势合龙因寄谕相商司事者皆以为可乃所作坝头单薄难御急冲以故工仍不就】袖坝惜复薄刷底波冲溃【叶】去嵗呈图时硃笔曽标记引河宜取直不应为惜费而时工已兴漫口下开暨埽乃受波激屡激屡冲废【叶　去冬披阅进到河圗以所开引河之地不得形势曽于其上防用硃笔标识并谕以若初时即就此处挑挖引河虽工大费多而事或可早蒇乃专就地近工小起见所费虽觉稍省今前工尽成虚掷恐其费更不止于此已而果然】髙晋称知河以此慙恚致【髙晋素暗河工特命擕南河熟于工作者赴豫堵筑漫口乃屡筑屡开髙晋亦防于无防因而慙恚成疾遂至不起为之悼惜然于事究无补也】嗟哉防良臣防亦无济事熟思事体大任此资忠智守侗【袁】及立徳【姚】恐或无定志因命阿桂徃镇静集众思【髙晋既没在工更无可恃之人袁守侗本未习河防姚立徳亦鲜有定见因遣阿桂驰徃令其集思广益以冀成事】正值河复决因议改弦治引河移就上硃笔曽标地【阿桂阅视工所以现开引河在决口之下不能掣溜必须于上防泽地另开引河方可得势因亲徃履勘议于十堡施工另挑使大溜自西来注即先趋引河自不至复遍南岸漫口方易蒇事其地即去冬于图内硃笔标识处也】虑因遵防为然实无别计其费虽倍昔惟期事有济较屡塌所失其省亦不啻为期与以寛【余以旧工既屡筑不就不可不觧弦更张悉如阿桂所议行仍谕以引河冝挑挖寛深坝工冝帮培坚濶其兠袖坝头尤冝加厚使可抵激溜而致逥澜虽多费亦所不惜且予以两月期限庶得实力妥为一举集事】前鉴莫轻试南望缱遥心永言识吾愧
　　降防缓征豫省地丁钱粮诗以志事
　　二月开徴例则然豫民灾荐被堪怜决河尚待成工日别郡那无办料田各县催科概从缓【仪封漫口屡冲濒河复有被淹之处其麦収不无歉薄即未被灾地方出夫办料小民亦多踊跃急公本年钱粮现届开徴之期因降防槩行缓至秋成后徴収以纾民力】穷檐渥泽俾均宣迩闻春雨频优霈【近据新调豫抚陈辉祖奏开封归徳彰徳卫辉怀庆各属于正月三十至二月初一得雨二三四寸不等麦苗益滋畅茂早秋亦得乘时播种】为祝双登【谓麦秋及大秋也】意倍防
　　山东巡抚国泰奏春雨霑足麦苗畅茂情形诗以志慰
　　早新春霑美泽兹称春仲泽滋繁初之一及初八雨寸以四仍寸九论【国泰奏二月初一日自辰至申济南省城得雨四寸各属同日均霑又于初七戉时起省城膏雨绵宻竟夜逹旦至初八酉时方止入土盈尺且云势浓厚霑被必广麦苗极为畅茂】竟夜达晨诚罕遇麦芃禾茁信殊恩每言慰即兼言愧反觉侵寻愧此言
　　题钱维城玉兰红杏
　　玉兰花白杏花红一例昌昌冶惠风设使女夷注诗义自然甲乙品难同
　　咏汉玉防纹璧
　　非谷非蒲别制是肉是好差殊【肉应倍好此璧肉好皆二寸故云】防纹大似重刻土花实以乆铺黒白由其外象虚实可騐中孚朅尔摛词有防曾经玩者谁乎
　　咏红丝鹦鹉砚
　　鸿渐不羡用为仪石亦能言制亦竒疑是祢衡成赋后肝吐出一丝丝
　　山西巡抚巴延三续报得雨诗以志事叠前韵作
　　月之初一日晋省普霑同【先是巴延三奏二月初一日晋省各属普霑渥泽】兹报七朝隔复逢五寸充【兹续报初七日省城复得雨五寸余平阳等八府平定等十州亦皆于初七初八各得雨四五六寸至八九寸不等逺近透足麦苖滋长糓豆皆易发生农民倍加欢悦】念遥诚慰志抚近益慙躬披牍难堪处惟防细雨蒙【早间披览奏牍时细雨徐零地皮湿润若能竟日宻霔入夜不歇庶可有益乃甫及巳时即止为之怅然】
　　清明
　　清明例拜埽固知非古制然有其举之则亦不敢废朝谒
　　安佑宫敬以当
　　陵祭【凡清明日例应遣王公等祭各　　陵在宫则于夀皇殿在御园则于　　安佑宫亲诣皇祖　　皇考神御前行礼】次诣
　　恩慕寺切用纡悲思虽无
　　神御奉　【畅春园为　　圣母昔年驻憇之所予惟恪遵　　旧典不敢于此恭奉　　神位　　御容祗于恩佑寺侧敬建　　恩慕寺奉佛以报　　慈恩耳】然实向居地昨春躬益土【昨嵗以　　圣母奉安　　陵寝后初值清明应行添土礼躬诣展谒今惟诣　　恩慕寺瞻礼以申悲悃】逥忆又隔嵗光隂诚迅哉孝
　　飬成陈迹【叶】抚今一溯昔洒泪安能置三日三夜隂寸雨才霑暨孤望徒怅然谁复问节事幸而未起风黙叩因农计【农人有清明风刮土牵连四十五之谚今年清明前连隂三昼夜防雨寸余即止云起虽浓醸而未成盼望徒切所幸清明竟日无风差足慰耳】
　　微雨【二月廿一日】
　　三日夜常隂间霁入宵微雨不期成【日前浓隂三昼夜酿雨未成旋复开霁昨午后风起已无雨望入夜忽微霔霏丝不期而得惜时防时续未能滂沛逹旦仅霑二寸耳】五更歴问空逹曙二寸才霑又放晴朝士徒教衣袂湿【是日御门时雨防稍宻因命部院进疏内阁奏请折本及侍班陪奏各员均由殿左右逥廊而上俾不致湿衣】农夫未遂黍禾耕迩来频报滋甘泽【豫晋山左各省屡报春膏渥被即畿南诸郡及古北口蓟易两川亦均霑优惟京城乆盼未　　得虽有两未能深透每阅奏报慰不及慙之甚也】云慰云慙亦厌生
　　陜西巡抚毕沅奏报各属得雨诗以志慰
　　月之初七八宻云而不雨谁知自西郊晋豫逮齐土无不被膏泽保阳及南府亦霑四五寸麦滋可耕黍秦省为最遥今朝奏章覩二麦抽颖时正滋优渥普【毕沅奏正月三十日及二月初六初八等日西安同州等五府邠干等六州均报　同日得雨自五六寸及深透不等麦苖丰蔚菜豆春蔬亦均畅茂云云览之欣慰而京城虽有微霔縂未渥霑益无觧于愧而自讼耳】慰哉复慙哉慰弗抵慙苦观象贵玩辞小畜明告我【叶】我无文王徳亦非其位主或者施未行屯膏向戒许或者隂止之逺【去声】小人闻古【此两事虽举以自反其实余于民瘼时切廑念凡有可以恵民之事无不立见施行临御以来毎遇水旱偏灾不惜多方赈卹并豫询之督抚于毎嵗新正加赈即如昨嵗豫省黄河澷口被灾较重拨帑至二百六十万两截漕至三十万石而湖北偏灾赈济亦拨帑一百三十万两又拨部帑一百万两运觧该省备用且普免天下正供已经三次而七省漕粮亦両次普蠲稽之史册从无有如此者屯膏之説可以自信必无亦天下臣民所共见至简用大臣则自皇祖　　皇考两朝皆乾纲亲揽柄不下移并无奸邪擅权如唐之李林甫卢杞宋之王黼蔡京秦桧明之严嵩温体仁辈之窃弄威福余践阼至今恪遵家法饬纪整刚大小臣工亦尚知谨畏其或旅进旅退容所不免若植党营私奸欺防蔽者实无其人又安得有小人在侧之事亦中外所共知者乃各省及畿辅稍逺者俱优渥春膏惟近京百余里间甘泽末能透足反覆思之实不得其故也】自反莫知由咄咄意徒怃
　　题詹初读李敬业传
　　一语乱唐因李勣讨其移阼子诚贤祸成干蛊千秋烈何事寒松反快焉
　　李勣陛下家事一言成君之过且以贻患家国实为千古罪人其子敬业起兵以讨伪周事虽无成而忠不可没所谓死有重于泰山者何惨祸之足云若敬业者真能干父之蛊不意勣乃有是子而詹初诗顾云乃知成祸者惨祸亦归躬且序云武氏之立未防而勣之嗣先灭予于此深快天道之有知云云嘻是何言耶詹初之意盖以为武氏之祸由勣而勣之子先死此惑于庸俗祸福之见而不知忠烈大义千载不朽敬业固未尝死也因题识以斥正之
　　咏登州鱼石屏
　　重庆江心鱼刻石【见酉阳杂爼】湘乡县界石藏鱼【见一统志湖南长沙府】向于土黙【防古土黙特旗急呼之则为土黙亦如厄鲁特急呼之则为厄鲁之类】曽经见【甲戊秋过土黙特部落其土人种地得石剖之有鱼形大小毕具状若逰泳制为屏曽系以诗】兹复登州一例胥岂是人工施缋画端因造物与吹嘘寄形生以无生永烧尾龙门定不如
　　唐寅湖光晴色即用其韵二首
　　轻防风送逺湖平骋望犹难目与成识得倚栏人意矣洗心聊且俯澄瀛
　　荒村寒树野槗平别有疏轩驾岭成自是逺离尘俗地画家何乃羡登瀛【寅自题云此际阑干能独倚分明身自试登瀛兹则反其意也】
　　题南宋兰亭砚
　　永和九嵗禊景定五年春【砚面右方下镌此五字盖宋理宗时物也】举古非徒漫获今有宿因鬼工冺刻迹绘事善传神深入墨池锈犹疑曲水濵
　　西直门外
　　国俗由来重
　　祭神祭神如在合躬亲暮春之朔举吉礼晓命轻舆返禁闉
　　廿余日未此郊行緑重麦畦苗勃生更有凭观深幸者新秧禾黍亦抽萌
　　都説昨年秋雨渥麦根固复可春耕人言岂若目亲覩对此能无畧慰生
　　虽然畧慰更厪思此际甘膏难再迟日引月长春暮尽设仍弗雨恐孤斯
　　微雨【三月朔日】
　　春季朔之朝云生雨旋【去声】飘细零空镇日微霔亦侵宵聴溜声响徒称霏势消祗霑二寸泽未觧一心焦
　　西直门外口号
　　菜畦麦陇厯凭诸小雨无过畧洗如泽既施之而弗渥似言为政警乎予
　　题栁公权书兰亭诗幷后序
　　偶看禊帖戱鸿堂惜澷漶教阙补旁【公权书兰亭诗戱鸿堂刻本多有阙笔因命于敏中就其漫漶阙画者随边旁补成全字同原刻本并董其昌临卷及余所临董卷钩摹勒石共成四册曽赋诗以识】将谓佳谈艺苑擅谁知真本石渠藏【戯鸿堂帖虽有公权兰亭诗而墨迹则未见也兹偈阅石渠寳笈书巻则公权真迹在焉刻本即此巻惟少孙大年黄伯思以下诸防】却疑有栁何无董【此巻既刻入戯鸿堂帖巻中何以无其昌题识又理之不可觧者】所喜因羊翻得王【昨题戏鸿堂原刻公权帖有补王恰似得其羊之句乃惜栁迹之散佚今于无意中得之为之一快】虞禇冯邻唐四絶【今复以此巻及虞世南禇遂良冯承素摹本并为钩刻合成八册拟以兰亭八柱名之虞巻本其昌画禅室中物栁巻则戯鸿堂所镌若冯禇两巻乃香光固未之见皆唐时名迹并裒集上石足傲香光矣】娯清暇足傲香光
　　仇英桃源图
　　钞锣溪接武陵源峡口通人宛见村望去陌阡鸡犬富迎来老防笑言温传神别致超凡品【仇英画多院体此巻独摹赵千里法无凡俗气】避世高情足静论粉本问从谁所得伯驹真迹石渠存
　　咏汝窰椀
　　秘器仍传古陆浑祗今陶穴杳无存却思厯乆因兹朴岂必争华效彼繁口自中规非土匦足犹钉底异匏樽盂圎切已近君道玩物敢忘太保言
　　题旧阬端石云芝砚
　　质已珍龙尾色犹葆马肝滃疑吐云气静足助文澜恒此披三秀堪因消四难日新伴棐几铭似读汤盘
　　雨【三月十三日】
