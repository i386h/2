<!-- { "loadSidebar": true } -->
　　豫民逢歉救燃眉减价良田賖鬻之【毕沅奏省城扵六月初五六日甘霖大沛酣畅滂沱入土十分深透且云气浓厚沾被广逺又据奏该省因连嵗不登有产之家徃徃变卖糊口近更有扵青黄不接之际将转瞬成熟麦田减价鬻卖以致山西等处富户闻风赴豫放债凖折地亩等语】虽遇丰年仍失业因勤方伯为陈辞既惩垄断惟贪利【晋省富戸赴豫放债凖折地亩致灾区之民虽遇丰年无田可种所闗甚大因节次降防命该抚等剀切晓谕徧行宣布并传谕晋省绅士令其寄信原籍俾乡里亲党各发天良共敦任防毋得居竒垄断】亦禁地回弗与赀【毕沅又奏称现在查办灾区贱售地亩恐其中有无借之徒恃有查办谕防竟思白占地亩不归原价请令买主将原契呈出官为追价等语所奏甚得大臣为国之体豫晋民人皆朕赤子无分畛域毕沅前后所奏尽心筹办公正可嘉因降防将毕沅及随同查办之藩司江兰交部兮别议叙并将前后所降谕防交该抚等刋刻宣布咸使闻知】不忍齐刑先设训哀矜惟益自慙斯
　　去嵗
　　去嵗季夏驻山庄亟为豫齐盼甘雨后幸悔灾霑嘉麦虽失收获晚黍【去嵗驻跸山庄时正值河南山东望雨有日日豫齐系逺心之句嗣据毕沅奏河南扵六月初二三日得雨眀兴奏山东扵初五六日得雨虽麦收失望而秋田有获借资接济】而何旱气转南行淮徐荆歙灾更苦【上年河南山东虽幸得雨而下江之淮徐海及上江之毫州防城等处界连齐豫转未得霑渥泽湖北之江夏等州县亦因缺雨秋成歉薄节次降防截漕蠲赈详见乙巳年志事诸诗】今年各处防转旋春膏优渥农功举【今嵗河南山东江苏安徽湖广等省俱荷　　天恩春膏优渥二麦有收农功克举入夏以来节次奏报雨泽兹复据毕沅奏到河南扵六月初五日甘霖大沛入土深透又明兴奏东省七十六州县得雨又据特成额奏湖北省城扵五月二十及廿一二三等日连沛甘膏极为霑足并近省之武昌汉阳两府属俱禀报相同】山左失麦祗数县晩田得雨亦种溥【前因山东厯城等九州县缺雨麦收较歉兹眀兴奏省城扵六月初八日得雨三寸四野均霑并各属报初五六七八等日得雨者共七十六州县自三四五寸至深透不等秋禾溥种发荣滋长民情欢悦日来正当大雨时行渥泽普霑俟禀报续到时再行驰奏等语】南望额手感
　　天恩益廑兢业铭心所
　　题文园狮子林九叠前韵
　　展巻笑先轩且渠谓多事矣画诗书幽居早是殊倪瓉昼寝还当戒宰予偶此防余适逰豫幸无军冗计储胥【甲辰驻跸山庄时筹办甘省逆回故七叠韵诗有却仍军务遥廑彼那得忘懐此乐胥之句】吟成九叠十全什应罢重题前例如【文园狮林九叠前韵已成十全此后应罢重题亦依前涿鹿行例也】
　　清舒山馆
　　狮林一水隔山馆好趂防余试憩逰朴室芸斋信娱意祖恩孙受忆从头少常亹亹期无忝老益孜孜恐遗【去声】羞冀更【去声】十年归政后扵斯舒志享清酬
　　敬题含徳斋
　　徳之所包广曰含义亦殊含藏训已蕴含被训物俱在已贵蕴藏方为有若无在物贵广被恩施普濊濡圣人示大端来者共勉诸
　　登澄霁楼
　　每登澄霁楼率值快晴际间【去声】亦冒雨陟乃祈副名字防非廑农功时若吁
　　天赐想六十年前或协
　　圣人意
　　畅逺台口号
　　方喜优霖又欣霁纾懐今日偶登台伊犁万里闗方寸一字畅宁容易哉
　　题谢时臣豳风圗
　　大幅原屏幛裁装想有年徒称七月景未备八章全【是圗写授衣为裳墐戸剥枣筑塲纳稼诸景而于豳风八章全诗未备当是大幅屏幛装池时经俗工割裂者】谓是临朝者胥宜置座邉印名类赝作反觉汚樗仙【图有时臣二字名印甚新篆法亦不佳按明谢时臣号樗仙艺苑卮言称其能画屏幛大幅有气概此图实非时臣不能作惟名欵先经装手割去而后人复印以伪名印转为樗仙之累也】
　　咏鹿角椅
　　五月生茸八月强【月令五月鹿角觧旧角觧则新茸生至八月角强壮能抵格矣】取之无尽猎之塲俗称那数【上声】四足椅【俗呼坐凳为椅子盖以坐具后有倚也见正韵】奢制还嗤七寳床坐式礼经毋不敬用钦
　　家法守惟长【盛京尊藏　　太宗时鹿角椅山庄有圣祖时鹿角椅壬午年命工仿制并题以句云讵是仙都遗从思　家法存亦敬承堂构之意】诘戎示俭胥殷此虽曰髙龄敢弗蘉
　　逰狮子园忆旧
　　忆昔初居此才知数与名【予六嵗时始随皇考来居此】　逮今七旬过【今嵗正七旬有六】奚异片时更内学圣何有外施王底成惟瞻
　　两世笔慙愧继绳情
　　乐山书院口号
　　既霑时雨爱新晴邸籞来逰一畅情前沼依然水半涸乐山今日不孤名【狮子园内河惟借西山诸水流注成池不似避暑山庄园内本有温泉又引武列之水以故湖河水富今嵗四五月此处缺雨故池水多涸兹虽被渥泽祗利农田而池水则尚缺然此时正宜晴池水略缺何害】
　　妙髙堂
　　妙则无不髙髙益増厥妙相资相得彰斯堂荟其要千峯濯雨足万林朗曦照有欲无欲乎大块文章窍静晤合忘言那更观其徼
　　待月亭
　　亭据崔巍巅东望先得月
　　当年坐待之
　　髙闲兴无歇而我尚髫龄那知问
　　指偈兹惟事勤政五旬年一瞥【以践阼纪年也】无暇夕来兹四柱付孤兀
　　题宜照斋
　　狮园小憩转山庄门入石城斋在傍便可据牀玩东壁宁须副额待西阳万防扵照胥宜慎一晌防心正不妨搆筑设询年久近庭前树总觉隂长
　　却炎榭
　　山庄避暑据全体云榭却炎别一家李杜岂曽让郊岛【泰山不让土壤之意】无妨各自擅风华
　　就松室
　　本非松就室无室孰知松相资相得彰有似龙云从松自恃古今室原可西东因悟人所为那如造化功
　　敞晴斋得句
　　岩斋近北岭轻舆乘便到霁景正澄鲜曦光晶众峭凴轩忆厯年佳哉副名号然率因愁霖有愁喜方觉【叶】扵此愁喜中弗辞髪宣造
　　绘韵楼
　　敞晴斋右首曲折下回廊却有书楼接遂凴氷牖方绘真超画格韵喜在林光生动难为状端胜倪与黄
　　清绮书屋口号
　　书屋东厢信雅宜双文清绮括言诗略嫌题额当年误左右圗书位转移
　　敞晴斋居右为绘韵是圗画左为清绮是书史律以左圗右史其位似倒置因戯及之然向以触景偶题政无区区方位之念也
　　荷二首
　　通闰今年节迟塞荷夏季始开池适才陟降由清绮【敞晴斋书屋名】两字传神此遇之
　　草木花皆草木本水华藕本出波中【藕非木亦非草】漫言君子名无据七窍根分圣者同【藕皆七窍亦如九头柑虽间有多少一二瓣者而大率皆同藕之七窍如之】
　　漕运总督毓竒奏报清口复淤江西漕船有阻运未能过淮者诗以志闷
　　去嵗清水微防致漕船误幸因截留多更加督饬屡【上年因督河诸臣挑濬运中河时不趂上防未放水以前连建牐座以致水无拦蓄一泄无余又值淮徐一帯缺雨水浅沙淤南漕北上时节节浅阻漕臣毓竒张皇无计因节次驰谕该督等忠心筹画并严行督饬令其设法催防仍将萨载李奉翰降顶戴示罚后屡次降防截留南漕接济上下江民食以故漕船抵通之数减扵常年幸无迟误详见上年志事诸什】尚有抵通者并分北仓贮回空未阻冻复命重臣赴【上年三进漕船可以扺通无误回空者即驰谕毓竒等飞挽前进其尾后数帮防办不及者传谕刘峩明兴扵东省水次及直隶泊头北仓等处酌量起留俟今春再行拨运抵通俾全漕回空不致迟延冻阻复念清口为南北咽喉闗系甚大因命大学士阿桂前徃防同督河诸臣察看受病根由为之主持熟筹妥议以资利济】善后筹今嵗筑坝蓄清御【叶　嗣据阿桂奏本年清口淤垫因湖水极小黄水又值盛涨以致倒灌惟有借已灌之黄水以送回空蓄积弱之清水以济重运并请筑坝拦蓄湖水俟来嵗重运北上即可启坝下注以资浮送即准行之】春季河臣报清口已畅注旋复迁就辞南望増忧遽【今春据李奉翰奏二月内将洪泽湖五道引河之张福口太平河先行启放续据奏三月初将裴家塲通湖引河开放并将束清临黄及新建东坝遵照硃笔指示处所相机启拆使清水向东北直趋下注济运刷黄形势畅顺等语因降防复还原职嗣又据李奉翰奏三月望后黄河桃汛水发黄水髙于清水四尺余以致回溜复行倒漾仍请将拦河坝工暂行堵闭俟黄水退落清水力旺再行开放因复命大学士阿桂前徃河工防商熟筹为之主张然自此又廑南顾之忧矣】兹接漕臣奏清弱黄仍淤致江西尾帮未渡淮如故【兹据毓竒等奏五月初七日清口一帯水势隄耗清弱黄淤以致漕船浅滞不能前进自三牐以南淮安寳应运河水势长落不定河身偪窄帮船鱼贯而住江西之饶州九江等帮船皆停泊在平桥寳应一帯必须俟河口船只挨次过渡方能衔尾抵淮盘騐】顺势开引渠起拨勤诸务【毓竒又奏河臣李奉翰酌量形势扵顺黄坝尾另开引渠一道尅日完工开放后口门水势稍深等语又据奏称浅滞漕船有将船米起空并将篷桅等项起缷浄尽始得儧挽出口又李奉翰奏现将张福口引河启放因传谕令其再行酌量闻放一二道以资挹注南漕各帮运丁连年疲困虽节次加恩赏赉竭力调剂而今嵗复值舟行浅滞牵挽维艰现当大雨时行之惟有早晚防吁速霈甘以兾河流畅顺帮船防行无滞耳】愧无排瀹方徒切宵旰虑嗟嗟诸运丁受困何频剧加恩縦调剂岂似顺流速目今时行防吁霈佳
　　倪瓉溪亭山色
　　粗疏老笔是其长此独溪亭布景详想欲不名一家耳故当梦见傲嗤王【倪瓉自题画云与赵君善长商确作狮子林圗真得荆闗遗意非王防所梦见云云兹帧溪亭山色布景周宻扵云林另是一格正亦自出新裁之意】
　　题古碧玉夔璧
　　碧玉亦珍古土浸如古铜谓为夏商器手持轻似蓬肉好虽依度却琢作珑斯诚罕所覩难以问考工
　　静坐斋中偶尔成咏
　　防余无事斋中坐忽忽七旬望八旬虽未冻棃逮耄耋且欣硕果具精神不为疲乐此弗倦恒以徳修其又新祗拟十年归政后息肩方可作闲人
　　河道总督李奉翰协办河务安徽巡抚书麟奏清水长发及开坝减黄水情形诗以志事
　　昨据漕臣奏黄水复淤清以致江西帮尚扵淮隂停【昨据毓竒奏五月初七日清水一帯水势陡耗以致清弱黄淤漕船浅滞江西饶州九江等帮船皆扵平桥寳应停泊必须俟河口船只挨次过渡方能衔尾抵淮盘騐】恐蹈去年辙切切为不宁兹接河臣奏
