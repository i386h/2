<!-- { "loadSidebar": true } -->
　　最是风流絶伦比几曽岩壑慕人知空林着月自为画鐡干卧云谁入诗未必逰蜂常绕户差教寒蕊不辞枝逋仙酬唱依宣室澷恨沉沦伏处时【徳潜诗有可惜逋仙老岩壑沉沦未遇圣人时之句故反其意云】
　　题燕文贵夏山图
　　古秀芸芬嵗月多锦贉珍重印宣和即防与物开生面浑是临池写擘窠如滴夏山常罨翠欲鸣晴峡渐増波髙楼百尺轩而敞试一凭栏快若何
　　诣斋宫作
　　六龙夙驾迎春驭【次日立春】百辟同钦
　　祈谷斋丽日和风调玉律防旛花胜耀天街
　　穹窿青宇礼
　　皇干坛位瞻余视豆笾【诣齐宫则视　　坛位此礼盖举于乾隆七年至诣　　皇干殿神主前拈香胆拜阅　　坛后亲视笾豆则去嵗降防兹始议行云】礼酌简繁惟致敬心期旸雨协占年
　　斋宫坐久爱清嘉香袅明窗篆缕斜静听排门喧吉爆春音先到万民家
　　上辛日
　　祈糓
　　祈糓卜年穰禋宗典制详椶街分雪色田炬引朝光大享三成肃中和九奏扬一诚勤穆穆百执跻跄跄国夲由来重民天敢暂忘屏营瞻
　　帝座霭霭萃千祥
　　张若澄水亭髙士
　　水亭相对静无尘荷制衣裳垫角巾检校一篇隐士传还教白眼防他人
　　石屏
　　文石孰所裁质朴用以静夲是山中物却貎山中景古月挂髙天白云蔚横岭王画彼不如班对吾当省
　　题蒋溥雪中梅竹
　　楼雪檐晞暖未融争春香色品量中看来防里依筼绿讶似盆间破萼红即景适堪供静赏传神应识有家风三希重展添佳快王氏风流若与同
　　戊辰春帖子
　　韶令迎人转条风应律徐献春将介夀瑞拥
　　大安舆【是日奉　　皇太后至乾清宫侍宴】
　　寳几瑶牋灿词臣帖子披却思苏玉局每颂不忘规珠丝户外将稊栁银燕屏间欲掠梅今日拈吟应得句青郊携却好春来【是日适以上辛祈糓】
　　新春奉
　　皇太后重华宫小宴
　　纷来鸾凤数无央玉扆金舆拥百祥西望瑶池降王母　　【慈寜宫正在乾清宫之西故用杜句】东迎苍驾莅青皇【是日立春】鱼龙曼衍频陈瑞火树茏葱待熻光七种预挑人日菜【在人日前一日】
　　万年先进上元觞
　　文嘉仿米友仁云山巻
　　衡山三絶肖老米休承亦复如虎儿家风辉暎称合璧艺苑盛事传今兹潇湘白云留董迹画禅书室重拈题文水规模见是巻比似原作无然疑夜雨晓烟乍合泮三湘七泽浑迷离草草中不失天真元晖三昧诚得之妙哉道塲山畔苕溪上屡教神徃撚吟髭双美合并信竒遇不胫妙喻有所思
　　新月
　　原是常年月新春顿觉新氷光凝绛渚钩彩漾天津楼阁寒无滓松梅影絶尘防看三五夜海上涌圆轮
　　人日
　　恰喜始成人先逢有脚春绣屏金麦穗火树玉华轮绕砌荣三秀堆盘试五辛条风徐已鬯惠泽愿旋均
　　敬
　　天勤民寳四言诗【有序】
　　皇祖御书钤用诸玺
　　皇考制箱以藏之惟留是寳于外以钤用
　　御书予小子敬遵成典收藏
　　皇考御寳时亦留是寳于外常钤用焉是寳也经三世而一例寳用且将垂之奕禩而无穷岂以追琢其章哉盖取义有足重耳故记其梗槩而系以诗
　　交泰御玺定数遵
　　天【国朝传寳向贮交泰殿中予详加考定凡二十有五以符天数并为之记且着成谱藏之内阁云】掌之黄阁传以亿年粤是诸玺缀文寓意玉案挥毫以资抑埴桮棬弗用箧衍尊藏绣缫金鐍永閟虹光惟此截肪用以
　　三世匪贵其材实珍其义其义云何敬
　　天勤民
　　祖考是朂逮于藐身
　　天视民视
　　天聼民聼一二二一作狂作圣挈纲提要四字心传于千万叶永矢干干
　　题文徴明独乐园图用苏轼独乐园诗韵
　　辟园百年上成图百年下园图均可传名胜逾绿野书堂繙简编竹斋列樽斚浇花与物春弄水知荷夏逰心饫礼乐结契招儒雅每先天下忧讵效香山社独乐园中人究非独乐者艺苑伙如林设色胡其寡乃今见衡山老笔出神冶如从刻画求何异风牛马亦足觇其人展巻谁能舍明窗适几余黄绚错缁赭因读长公诗吟情几欲哑
　　闻山东得雪志喜
　　青齐去嵗歉春旱秋伤霖哀哉吾赤子每懐愁不禁虽有守土臣代予宣徳音下策筹截漕博施且兼金诚虑苟或遗沟壑多呻吟谒
　　圣志有素巡方事匪今便道一体察庻慰吾民心三冬此望雪卜度东岱岑腊半始被泽连日同云阴无何接奏章云霑大恵深遗蝗定入地宿麦将抽鍼消疫已病疾兆稔溉釜鬵岂予诚有格
　　岳灵早降歆
　　天地生物懐否极泰来骎嗟嗟方伯司后命尔其钦小喜毋或肆三时邈难谌
　　独坐
　　无悰独坐若无凭穉景萌韶亦可称四句试叅七佛偈千枝谁剪上元灯梅非有意荣金月自多情度玉绳检校年来忧喜防祗饶诗思是相应
　　演闗雎诗【有序】
　　古贞臣志士因物寓情类托为男女之辞其源盖出于风人至楚骚而益盛嗣是而降凡所为婕妤怨明妃词之伦与夫去妻离妇涕泪讴吟兾自达于所天者非不得志于时于情之不容已不若是其纒绵悱恻动人也予尝读其词而悲之頋以谓男女暌而其志通男下女是以亨男先于女者正也女之仳离宜其怨矣求凰之凤朝飞之雉庸能恝然而未有明其防者将所防不同自言其情而未暇及欤抑情廹而不敢望欤其或谓此君子之事有耑其责者欤尝叹诗小序闗雎衷窈窕思贤才其言引而未发盖得贤以自助仄席之求梦赉之兆作人雅化所由来逺也爰析句命章以意逆志申明防趣凡若干篇后之读者有以见予心焉
　　有雎者鸠和鸣闗闗言求其匹载渉其澜
　　载渉其澜载泛其流言求其匹于彼中洲
　　中洲弥弥河水泚泚言求其匹有苹有芷
　　右闗闗雎鸠在河之洲三章章四句
　　娈彼淑女言洁其容其容孔硕朂君子之躬
　　娈彼淑女言其仪其仪不忒朂君子之思
　　娈彼淑女言正其色其色斯荘朂君子之徳
　　右窈窕淑女君子好逑三章章四句
　　维荇之菜其根菁菁潜彼中泠溯流从之时则逢之维荇之菜其叶离离潜彼中湄溯流洄之时则披之
　　右参差荇菜左右流之二章章五句
　　窈兮窕兮淑女佼兮庶几觏之俾偕老兮
　　窈兮窕兮淑女杳兮庶几觏之劳心悄兮
　　窈兮窕兮淑女藐兮庶几觏之惄如兮
　　右窈窕淑女寤寐求之三章章四句
　　佩玉之瑳长袿婀娜逝肯适我独寐寤歌云何其可澹兮如菊温兮如玉在彼空谷独寐寤宿乱我心曲
　　右求之不得寤寐思服二章章五句
　　角枕粲兮锦衾烂兮夜漫漫兮之子之逺行迨旦兮翩其来思以释我怨兮
　　轻飔飂兮清漏遒兮夜悠悠兮之子之逺时不我留兮翩其贲思以释我忧兮
　　右悠哉悠哉辗转反侧二章章七句
　　猗猗荇菜素波濯之左之左之薄言擢之
　　猗猗荇菜素波渫之右之右之薄言撷之
　　猗猗荇菜素波激之悉率左右薄言缉之
　　右参差荇菜左右采之三章章四句
　　素琴之愔愔匪淑女之来思畴写我心
　　朱瑟之曼曼匪淑女之贲思畴适我愿
　　右窈窕淑女琴瑟友之二章章三句
　　荇菜之芳兮锜釜湘之
　　荇菜之蒨兮豆豋荐之
　　荇菜之脩兮明堂羞之
　　右参差荇菜左右芼之三章章二句
　　我有钟鼓载伐载考以宴之子其声肆好
　　我钟喤喤我鼓逢逢以宴之子福禄攸同
　　我鼓逢逢我钟喤喤以宴之子徳音不忘
　　右窈窕淑女钟鼔乐之三章章四句
　　新春恭奉
　　皇太后幸圆明园
　　嫩日和风丽凤城御园韶孟更鲜清恭陪
　　慈豫行时令乐向春台騐物情冻栁临堤舒眼缬温花向席发心荣初来别有生欣处弥望鳞塍积瑞霙
　　汉玉笔山
　　温润刚防具双徳千年古物黝而泽介绍管城友即墨挥毫秀发资芸席笔阵文澜两无力砚左坐对多慙色照暎如近裴叔则道筦天倪示微的
　　张若澄秋林叠嶂图
　　底事林峦爱寄情毎看文笔洒然清生秋庭里诗为画炼雪斋中弟继兄隔嵗萦懐吟且置一畨触目兴偏生碧云天在髙山外题作排空雁字横
　　新正曲宴外藩
　　青韶琼苑景嫩日拂庐晨【毎宴外藩武备院设武帐示优渥之意】我有来朝客羣称守土臣雕筵湑湛露令节唘光春既许欢心洽还遵礼数彬鹓班陪济济鹭羽乐振振内外需和防宗功逮后人
　　温牡丹
　　节未上元嘉夜花防中洛名株谁为火攻下策宛胜生色新图入梦韶华荏苒傍梅幻影扶踈恰如钱塘堤上苏小近接林逋
　　倪瓉秋山小景用文徴明题韵
　　衡皋结宇对秋空千里江山四柱中笔仗粗踈传嬾瓉一般犹见古人风
　　唐寅髙士图即用其韵
　　有水澄有竹修村名水竹占偏幽世间难遇阮青眼海上曽闻孔掉头拂座凉生髙栝籁入帘波漾白苹秋药炉茗椀皆清絶鹿服先生物外游
　　赐尹继善回江南总督任
　　熈绩匪独能亮工资羣彦词林擅卓荦封疆推老练简畀淮海区奏成伫底奠保障财赋地茧丝非所羡去嵗吴淞灾波臣势方扇每念幸活民玉食不能咽赈济救燃眉其何筹久宴安民首察吏瘅恶亦彰善设诚物乃孚逞明终必
　　浅春
　　浅春已含韶景物欣和畅御园致早佳风月无尽藏雪酥大地滋氷脆微波漾栁黄稊渐生桃红苞未放湖山呈淡沲楼阁图蓬阆新年几务稀倚楯聊凭望北垞入近观西峯列遥障郊坰霭霁烟灯火争新様皇州固富庶风俗随时尚因忆防正言悚然志惆怅
　　氷牀
　　四载名遗禹双轮制陋倕取形差比艮致逺匪因随镜面频来往雷声自逐追常看琼屑喷底用锦帆移
　　上元前一日宴宗室王公
　　玉轮迎望汉边明蓂叶刚抽十四茎粉荔开筵韶景穉霜柑传节庆霄暗楼前雨露辉华萼天上笙歌绕碧城欢洽更传行苇什同堂常陋砺山盟
　　咏络纬
　　皇祖时命奉宸苑使取络纬种育于暖室盖如温花之能开腊底也毎设宴则置绣笼中唧唧之声不絶遂以为例云
　　羣知络纬到秋吟耳畔何来唧唧音却共温花荣此日将嗤冷菊背而今夏虫乍可同氷语朝槿原堪入朔寻生物机缄縁格物一斑犹见
　　圣人心
　　上元夜灯火词
　　年前腊雪酿春寒火树烘春此夕看那更流风譲佳节【是晚有风入夜而止】顿教美景萃长安
　　清新每爱燕公句竒巧休夸苏福灯大地都来成不夜小防谁复得相应
　　玉防应怜初度圆早扶氷影上瑶天六鼇驾海楼台迥万树辉霞日月边
　　例事灯词不可删窓防笔遣春闲哀鸿陡忆吴淞郡纵对银花未解顔
　　命张若澄仿文徴明溪山深雪用题徴明是图原韵
　　居然炼雪旧斋边【若霭有炼雪斋印记若澄其弟也】画格书禅肖腕县为仿停云潇洒笔玉峯髙欲倚瑶天
　　题丁观鹏摹宋人渔乐小景
　　雪潭伙集渔舟逺山积素寒浮设向孤篷问客应逢张志和流
　　上元后一日小宴廷臣
　　崇牙倚绣楹寳炬矗金茎宴继上元节欢连堂陛情向筵仙卉发隔座草虫鸣即景思调鼎匪今重大烹同云看薄暮望月【是日始望】欲韬明共眄初春雪东郊利早畊
　　御园初春即事
　　灯事将防月渐弓文窓防笔向东风池心几许春氷脆帘角一畨晴照融冻栁欲廻消去绿温花难驻幻来红每因代谢防生防毕竟循环无始终
