<!-- { "loadSidebar": true } -->
　　香岩室三叠乙已韵
　　岩室斯乎抑室岩大都知一即知凡因思曰佛要于舍可识为君不在严七字又成今日偶几间独占古峯巉哓哓却异吉人寡拟合从头概与芟
　　玉华岫
　　古寺枕崇椒梯可盼遥居然有精舍却匪憩僧寮出洞树烘本滋泉枝放条【寺后有明时所筑石洞冬时将树入洞避寒春时出洞置向阳处受暖且有众滋溉故京师喜桂者多就此养之亦不禁也】山云时聚散聚盼散斯焦
　　题正凝堂
　　正乃安斯止凝当祛彼纷讵惟山水德实合智仁勤周训传无逸羲经象有文【朱子本义云鼎重器也故有正位凝命之意亦祗就象而言要之卦德外离明而内巽入人君所以正位凝命之本岂复外是】离眀与巽入总以切为君
　　就松舍
　　舍筑松傍号就松谁能谁所覔难从无端来就安名者合让舍松守自封
　　畅风楼口号
　　遣懐拾级一登楼楼额檐端睇举头畅我王风姑且置谓风望雨尔权收
　　养源书屋
　　碧云寺之水引流至香山香山非无泉其势逊此焉既已据上流斯可谓之源书屋搆其侧养源因名旃絜矩思万理率自源而沿心即理之源养心万理端莫善于寡欲聊以示要诠
　　来芬阁漫题
　　来芬讵有芬来也躗语宁惟我始之【阁俯荷池兹当首夏与来芬之名未副是以上年有荷时方得谓来芬夏首斯言诚躗云之句然自古为文之人其不为躗语者盖亦鲜矣】昨嵗不同宛转体【昨嵗来芬阁二首用宛转体觧闷亦因望雨而作】却因望雨又斯时
　　夜雨【四月十一日】
　　山云过申宻入酉洒银丝戌与亥时霈子将丑间【去声】垂通宵徒屡问二寸只称滋寅曙霏烟敛望山兴叹咨
　　运河
　　去嵗治运河疏濬期完善微山湖水増迤南患可免【微山湖为济运水柜上年四月因湖水微弱命侍郎明兴前往督率地方官动帑疏濬节次据奏将支榦各河以及沟塍畎浍之水一律挑挖深通于是众流源源下注当盛夏大雨时行之际水尽归湖至七月间已于收符定志一丈一尺之外多收水一尺有余并令每年随时经理是八闸迤南灌输济运可永无浅阻之患矣】汶水本分流南北资输转【汶水势居地脊眀河臣宋礼因其自然形势导分南北流以济漕运至今因之】迤北转借卫而更多古浅【运河自临清以北卫河入以济运今春因河北之卫辉懐庆一带缺雨以致九道堰百门泉等处卫水来源微弱是以豫省漕船致有阻滞而下防更多古浅是以颇费调剂】今春衞水弱豫漕竟迟展由豫经直直亦失缓轻重分吏议次第过应辨【前据仓场侍郎苏凌阿等奏本年束省漕船于三月十七日尚未报过津闗较上年抵津日期已为迟滞当即传防询问嗣据刘峩毕沅先后覆奏揆其情节此项漕船装载豫省粮石其行走迟滞由于卫河水浅即经由直不过大名元城二县毕沅以木省巡抚不能预行筹辨转以直河流浅澁为辞未免意存推诿因降防将毕沅刘峩交部分别察议又据巡漕御史和琳奏徳正帮船入直吴桥地方亦行浅阻因并将刘峩及天津镇道等传防严行申饬仍令刘峩亲往督率捞拕以冀遄行】漕臣所虑佳截汶资北满【昨据漕运总督□竒奏将南旺马踏诸湖畅放北注以汶水之有余济卫河之不足所思甚中目前之急务即传谕兰第锡长麟等作速照办并沠内阁学士管干珍驰往协同催儧俾粮艘得以及早抵通】然可救目前长此应虑蹇望雨已焦劳筹运转恳欵然不以为疲为疲失怠懒
　　晩雨【四月十一日】
　　晚雨刚成寸昨朝合计三【前夜及昨朝共得三寸雨】非优未能慰以欠益増惭细防随风止轻云归岫含徘徊仍失望欲寐那能甘
　　题学古堂
　　书堂即寝室来往嵗年深学古惟学道养身在养心无眠常问夜有惜曰非隂説命语亲切时殷用作霖
　　山阳一曲精庐
　　潇洒精庐洁山阳委宛中无尘所到处有水若浮空岩树回环翠野花妥贴红武夷问深境其九更应穷
　　懐风楼
　　偶登懐风楼因绎懐风义风岂蕲人懐人有懐风意嫌暑懐其爽厌霪懐其霁然每弗易得似因懐而避若乃望雨时未懐乃亟至吹云所易为酿雨则艰致懐风信何为额楼应自愧
　　浄凉亭
　　山泉易泄去无遗砌石为池乃贮之披处浄而凉满意正予焦灼望霖时
　　对瀑四首
　　香山桥下来步下到此峯头望举头虽曰高低无定所炽然分处望飞流
　　飞流眀示有高低却以不齐示大齐悟得南华章第二由来振鹭即醯鸡
　　引自香山斯是假对如匡阜【谓匡庐峯】彼为真彼真乃幻【匡庐不在目前】斯假实【此瀑乃目前】炙毂谁能辨主賔
　　耳目曰根声色尘漎漎落处底为因山泉独得全提句一与洗之忘假真
　　琢情之阁题句
　　情宜于朴不宜华阁额何因琢以加【情宜于朴琢则失真盖縁此额乃从前内翰所拟偶未检防用之于理实未当也】却忆乾坤题凿度比之儵忽似非差【向题乾坤凿度诗云乾坤即儵忽混沌实太始乾坤既凿开太始斯沦矣以此名阁不几如儵忽之凿耶】
　　致逺斋叠去嵗韵
　　斯斋曰致逺致逺宁一处讵惟畅巻阿益慎厪政务昨嵗驻此时台湾报变故以为两提臣同往岂致悮谁知互观望凶乏猷虑【上年台湾逆匪林爽文等滋事黄仕简任承恩两提督带兵往以为即可殱灭乃伊二人懦怯无能南北互相观望不能蒇事因将伊二人革职治罪而令常青过台湾督办】易将谓奋略固守如一律虽未滋后患始终惧前顾【常青既为将军初到台湾时尚能调庆整顿继复株守郡城不能埋根首进以致贼匪滋蔓虽郡城借以保守无失而始终瞻前顾后坐守稽延之咎实不可逭】以此遣重臣擒贼成功遽【幸干烛于几先命福康安海兰察等率巴图鲁侍卫章京等百余人驰往并调集四川屯练黔楚两广兵丁进福康安飞渡台湾后数日之内觧围破贼厯险穷追设法生擒二凶渐次扫荡余党全台平定于是抚辑良民得以复安耕作回思昨嵗驻此筹办军书瞬已经年矣】遂乃抚黔黎闾阎安寝寤回思昨嵗况迅哉朝与暮
　　阅武
　　轻舆清晓过南山阅武旌劳未可删所愧躬倡【平声】未乘骑【昔年阅武必乘马至教场或亲御弧矢示之身先之道固应如是近以年近八旬虽精力尚健亦宜节劳以从众愿遂乘轻舆以往究用自愧云】敢忘众力近平蛮【自立香山健鋭营以来屡派出征屡有成效上年台湾逆匪滋事先派翼长等八人前往领兵打仗后复简派巴图鲁百人随福康安等进果能迅奏肤功实为奋勇出力然予心益深兢惕诘戎之念未敢一日忘也】益当克诘训惟懋并视等差赏以颁莫谓例行托逰豫无非事也政胥闗
　　实胜寺叠去嵗韵
　　实胜寺每兆实胜防
　　天恩不可无记匪予始乃自
　　太宗松杏山攻率子弟敬述此事用此名【崇徳六年八月　　太宗以偏师破明总督洪承畴兵十三万扵松山杏山归而建实胜寺于盛京以纪功绩予于乙巳嵗以金川凯旋亦就西山旧寺葺新之名曰实胜自是平定伊犁回部两金川无不名副其实逺绍　　前光即以敬修武偹也】西域金川早如志以为是后应偃武与民休息可无事不意丙午嵗之冬台湾邪教逆计两提臣乃互观望不敢首进更退避【上年逆匪林爽文初滋事时黄仕简任承思以两提督率兵渡海若能奋勇杀不难立时扑灭不意黄仕简安坐郡城任承恩株守鹿仔港以致贼势蔓延攻城掳社日肆猖獗迨予继命常青为将军过台湾筹而贼众日增已难措手非二人养痈之咎何以致此】以此养痈贼蔓延攻城掳社猖獗至更命重臣征劲兵百巴图鲁师律【叶　去嵗夏间予烛照事几非遣重臣前往不能迅速蒇功于是命福康安海兰察等于八月初率巴图鲁百余人带领续调川黔楚粤劲旅近万人赴闽此百余人皆素师旅无不一以当百贼众闻之已皆胆落】屡战屡胜擒二竖三月功成乱反治【福康安等于十月底自崇武澳放洋一昼夜间扬帆直达鹿港军威所至势如振槁未及二月而二竖就擒妖氛悉靖阖郡之民咸安袵席成功之速无以逾此兹予驻跸香山顾瞻寺额幸而无辱前名此皆仰頼　　上苍春佑用是益深敬畏耳】幸哉未致辱前名不然何以掩斯愧
　　香林室
　　书堂梵宫侧题额曰香林结宇幽而野眄柯萧以森雨滋希浄味风妒厌繁音爱恶【去声】纷吾念应于观过寻【有爱恶斯过也然旱时爱雨恶风孰能无之】
　　妙达轩
　　达于物在妙于心内外分明理可寻解脱拟将忘一切愁仍望雨那能禁
　　总督书麟奏两江雨泽情形诗以志慰
　　今春雨泽靳于北实丰于南恒奏至仲春以前固频霑季春正值结麦穂下旬雨遍上下江【今年上下两江春雨频霑极为优渥兹据书麟奏三月下旬正当二麦吐穂之时所有下江之江宁苏州常州镇江太仓通州上江之安庆太平尘州鳯阳颍州六安泗州滁州和州等各府州属自三月二十至二十三四等日先后得雨三四五寸不等又上元江宁江浦沬水句容六合金坛江都甘泉泰州仪征寳应山阳清河桃源铜山宿迁合肥鳯阳灵璧宿州滁州各州县复于二十六七两日得雨四五六寸至八寸不等二十九日镇江句容一带复得雷雨一阵旬日之内甘霖叠霈处处深透等语江南去嵗稔收今又雨泽普霑屡丰可冀覧奏深为欣慰】优渥恩膏防普被不惟益麦兼益禾额庆南民沐
　　天赐秋成尚逺戒满言去嵗已丰屡绥冀一二寸近滋此间一慰一愁意难置
　　咏和阗玉桐隂观泉图
　　不待爨材琴自具七弦坐听籁隂匀何须洗濯学元镇相答声销万斛尘
　　闻宣化府得雨诗以志慰
　　宣化昨年旱灾民厪心所张家口都统今朝报得雨【据乌尔图那逊佛住奏张家口一带地方于本月十一日午时得雨昼夜连绵至次日午时势犹未止闗内外均可一律普霑宣化地气寒凉方值耕种之期得此透两于农田大有禆益等语】不宁四五寸优霑深入土闗之内与外一律遍以普外固利畜牧内更益禾黍怪底数朝凉延及气如许盖自北而南其日亦可数【此问亦于十一日夜十二日晚共得两三寸计其时日盖自北而尚惟京南两势更小耳】此犹二三寸复南惟寸覩一慰一为慙掷笔意増怃
　　緑云舫
　　山中纵有水靳固弗肯放【园中水皆由碧云寺引来以山泉易泄故尝置闸以畜之】屈曲以为溪引流始得畅寛祗二三尺那能容轻舫是舫号緑云乃筑岩涧上夏霖落岩涧飞瀑波涛漾岂非浮宅临虚名即实相然而望雨际徘徊无此状緑云非真云延伫徒惆怅
　　玉乳泉三首
　　细溜徐淙石罅邉雨稀泉弱故应然然而不竭縁有本立已存心理可诠
　　山泉正值路之中小屋三楹可憩躬我自吟诗众歇息逸劳合念与人同
　　此是平泉非落泉漫猜瀑布挂声悬若斯合以无言去言念于泉向有縁
　　雨香馆
　　雨香号馆卌年余【馆创于乾隆十一年】每至成吟泐壁书望雨心田无不切曰香鼻观率多虚花姿叶韵凭孤彼黍陇麦畦俯惄予过午山云频蔚起作霖曷惠举耕锄
　　揽秀亭叠丁未韵
　　厯磴陟山亭披窓俯书馆【亭在雨香馆上】高下岂有亟幽旷各备选都无百步遥曲折成展转揽者骋由近秀者供自逺揽秀两胥忘于何覔恶善而亭付不知骋供任其宛亶得第一义那复举倪筦
　　迟云馆得句
