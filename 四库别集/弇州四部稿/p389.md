<!-- { "loadSidebar": true } -->
　　双颊防頳鬂尚鸦比它羣从更髙华从夸荆地人人玉不及梅家树树花舷底歌声牛渚月袖中诗草敬亭霞惟怜乐府新翻调强半春风傍狭邪
　　寄赠同守王公为族孙泰亨请也
　　为问呉中贤半刺牙绯新着主恩深春风总是长依幰暮夜都无可却金见赠防刀时出匣亲栽召树已成隂莫疑门下诸生颂强半酬知一片心
　　赠故将军刘忠父
　　刘生慷慨古来闻豹隠深冥鹤在羣乍见灞陵逢醉尉不甘南部弄叅军筹边欲借青油幕倚醉狂书白练裙莫以盐车轻病骨膊间犹长五花文
　　考绩至淮闻有大司冦之命便道抵家即事有感
　　移官赐沐帝恩私展转翻成触绪悲万目畏传鸿鴈句棘心愁听鹡鸰诗空矜昼锦东归日况值宵衣南顾时八座纵荣那足羡秋风不贷鬓边丝
　　其二
　　文犀为带鹤为衣共诧尚书天上归华髪镜中差自狎故人杯底骤成非贤昆玉树枯来久病妇钗荆长亦防最悔靖庐三五歩蒲团恰好让蛜蝛
　　明卿自楚驰信相问云秋后当访我金陵以一诗贺儿骐豋第以六诗苦旱答之
　　楚波如黛防潺湲美有双鱼尾更殷中散已申秋后驾巨卿从破别时顔乍悲云汉黎民咏忽羡星辰父子班解道起然无物念人间忧乐也相闗
　　送凌金吾防潞王之国便道归觐大司马公还朝
　　躬随朱芾之千乗手捧金符下九霄舞防眞娱大司马赐冠新揷侍中貂由来礼乐堪元帅别有韬钤卫圣朝倘问同时休汝客为言衰朽爱渔樵
　　过大宗伯徐公留饮山池出所懽明童佐酒
　　轻榕小舫受凉飔正及东山行乐时杨栁腰新宫傅宅芙蓉客满卫军池朱顔不待飡云母白苎亲调付雪儿懽剧翻追少年事射阳防底对弹棋
　　饮徐公归有园后旋过乃壻张伯隅园小坐有作
　　徐邈飞觞故不悭仍过玉润许舒顔穿池巧博廻环水搆宇能承向背山客至琴樽欣得所坐深花鸟乐相闗与君试问峯头石若个中丞压载还
　　送邹彦吉学宪移杭嘉兵备使者
　　离得东山三舍无髙牙红斾拥前途津头候吏犹乡语腰下悬鱼是旧符尺檄可能收大海奚囊恰好贮西湖中朝文武如公少莫讶麒麟着防儒
　　奉赠盛原济国医
　　大似顔家少父狂箕裘籍籍有辉光青囊不博书生篚白帢能分御史牀任是医和通国脉可烦臣意对师方生平恠杀儿曹拥篲争先礼药王
　　承明卿大叅以诗见贺司冦之迁且订修眞之约而所托似非其人聊以奉酬且示防风
　　秋风忽下楚天翰似为浮荣动古懽任使白门寛吏傲却妨丹灶背人寒新春实买鸱夷檝异日虗留司冦冠莫笑鲰生城旦对由来黄老近申韩
　　其二
　　才名飨尽复谈天下英雄让尔先老子也知离世网前身错解悟眞篇马肝时见文成死鸿寳难容子政传曾读汉时方技传北邙髙塜葬神仙
　　秋日发黄浦朱氏三子与张长舆顾仲韩拏舟送别书此纪事
　　倾城冠盖拥沙洲儁少将无厌白头晴日好停黄歇浦秋风追并李膺舟雕盘欲选俱名味玉麈难挥遇胜流不是西州有余恸此行何异五湖游【时吊潘长公归】
　　丹阳道中承宫保大宗伯姜翁出会因赠一律
　　宣髪方瞳氷雪顔才闻报政即投闲久叅白下防龙席新冠青宫羽翼班荣似二疏辞汉阙髙如四皓返商山莫疑下客多尘思今日叨陪紫气间
　　徐大宗伯同唐张娄三子见饯至新洋江始别
　　新洋江口好停舟淡月笼烟破暝愁君卧可能忘象阙予行终拟问莵裘娇歌易作双青眼别酒难禁两白头摠是秣陵多胜地却惭人唤凤凰游
　　过浒墅闗李啓鉴司农要张毛钱呉诸名士饯送分韵得连字
　　枫桥暝色隠楼船文彩风流尽此筵诸友但能河朔饮使君宁惜水衡钱已将归思寻张翰若个逃名似鲁连乗兴偶然成别语相期不必众人传
　　九日家忌掩闗同年兄袁相国履善以三诗见督尊酒聊尔答
　　萧条九日散宾俦裁及豋髙泪暗流摠为蓼莪捐令节敢将茰菊破牢愁霜严故国无鸿鴈气肃髙林有鷞鸠惭愧寓公袁相国却縁尊酒费诗邮
　　新乐大王明德懿亲肩美齐献被礼服义趾称河间耳顺已逾国储未立迩者熊梦奕奕麟趾振振凢在同声俱厪称庆敬成七言律以弁巻端
　　阿监传呼银钥开分明玉树主君栽渥洼马出眞龙种东海珠生老蚌胎春暖雪宫添滃郁地尊青社吐崔巍即看同姓诸王表琬琰镌名上帝台
　　请告杜门大司成张公少宗伯赵公学士余公携觞见枉分韵得桑字
　　病起闲门日自长晩云珍树郁苍苍驺呵并枉乌衣巷簮盍聊呼白玉堂此别孤踪各朝野只今何事不沧桑诸贤莫厌飞觞万拆声中满路霜
　　送黄季主先辈
　　一时三楚汝称雄拟学张衡赋故宫发箧秣陵余白仆称诗江夏有黄童荷衣间过长千里蒯铗时弹幸舍中后夜便为天际别大江西望吐晴虹
　　送谢太常博士谢曽使琉球
　　金陵握手非初会曽读芙蓉谢监诗鳌背尚悬唐使节螭头重领汉官仪星辰午夜亲尝酎霜露商秋肃侍祠祖道劝君须尽醉祗今犹是不斋时
　　事白后再上疏乞骸承伯玉司马以二诗慰问有感问答
　　紫袖蔫陈白髪稀逄人羞说宦情防羊膓过尽依然险马角生来可不归谷口行厨薇蕨饭江头初服芰荷衣东山司马如相问南北风尘有是非
　　其二
　　飞章万里叩天阍乞得闲身是主恩已荷圣朝寛毁骨可烦词客为招魂行逄车马心先折语到渔樵道便尊依约十年栖隠处软莎新竹防柴门
　　腊雪中承御史中丞石公纳言徐公廷尉张公京兆尹陈公鸿胪艾公过访陈公有作纪胜漫尔奉次
　　城北林深腊意浓诸贤尊酒且从容呉天忽覩黄云合钟岭俄成白玉封欲问狐裘惭晏子【用晏子春秋对齐景公事】宁劳鹤羡王恭知君郢里裁髙倡无那登徒老更慵
　　陈京兆玉叔以喜雪诗见投奉和
　　腊雪千门喜共传耐它寒色为丰年谢家玉树诗偏好王氏乌衣屋乍妍僵卧可烦京兆尹促归何异剡溪船恠看儿稚争收扫曾习农书汜胜篇
　　赠谈叅军思重
　　清世何縁有避讐为贪山色秣陵游间从方外称司马向田间诧故侯王谢风流杯底出秦淮烟月畵中收官衙不少如渑酒君但来过缓客愁
　　用赠谈思重叅军韵再赠谢少连茂才
　　为厌青藜夜校讐幡然聊作石城游时裁小令调卢女仍草长编傍邺侯六季遗踪斑管在三山秀色锦囊收劳君问我眉端事除却归来不解愁
　　庚寅元日立春祝圣毕始以红锦袍谒陵
　　腊意将归爆竹催争依仙仗集蓬莱尧樽荐柏条风入汉省呼嵩瑞霭廻原庙渐传银钥啓祠官新覩锦袍来不知春至眞多少明日东郊探早梅
　　瀫阳公入佐天官兼领翰学赋此送之
　　分曹犹得坐春风忽领鹓鸾向碧空三入承明阶转峻两叅均统寄逾隆星辰不隔瞻依表桃李争归啓事中青省倘过张乐地莫惊江畔有冥鸿
　　赠少司徒采山方公得请时公徙止别馆未返新都
　　成风老手御风姿其那氷心圣主知不学贺公称道士殊轻白傅爱分司门前罗雀从今日屋里看山祗旧时无论赐金多少在君今不饮欲呼谁
　　操江石中丞毋林太淑人夀言
　　三月十六设帨辰六十六廻无限春青天共指犹圆魄紫诰仍辉见在身开府夹江文武吏称觞八座太夫人賸道金陵好风物那能不遣鬓毛鬒
　　杜翁少时葬亲夜归大雪几殆若有神人送之得免文太史图之矣而又属蜀人毛太史诗之久失复得诸贤异其事倚韵和赠成巻余亦嗣焉
　　死孝仍攀栢身生还刚及啓关辰雪深踪迹唯狐兎夜久扶携有鬼神万里璧完诗不偶百年珠陨畵如眞莫言矢男儿志惆怅谁为扫墓人
　　陈玉叔廷尉邀大宗伯王公过饮有作
　　总为襟期不待招坐深清醑缓春宵空庭月送三山色古树风为九曲潮我自越音归转切君先郢调欲谁骄唯应醉里王恭去鹤寛闲度七桥
　　为王学士题马鞍山
　　遥从駊騀出层峦揽辔还应得大观掲地秦鞭驱作障飞空穆驭且留鞍驼峯对拥春云暖熊耳双悬海色寒见说史成主锡装来七寳鳯池看
　　为王大宗伯题五指参天峯
　　东南欲尽觉天寛矗立髙防障海澜掩日修罗云外掌摩空铜狄露中盘削成华岳峯峯出写出郇公朶朶寒语地灵王学士九重今借指南看
　　顾太史北上
　　仙郎青雀度梁溪夹路春花醉不迷此去依然丹禁直濒年强半碧山栖南溟气鼓宁容息北斗名成孰与齐语调羮三宰相可寛田父一扶犂
　　五言排律
　　潘景升见访后即游南雍应试赋此赠之以壮行色
　　自读西征赋时推西晋才忽传中散驾云自谼中来文岂净而浅人仍美且防九方轻牝牡八尺是龙騋虚左成均席登歌京兆杯名髙鳷鹊观气逸鳯凰台六舘峥嵘重三都次第裁他时结驷过莫遣破苍苔
　　题凌氏盟鸥舘
　　自昔衣冠会都非江海情君今读书处披槛湖波平鸥鸟时时下条风个个轻一羣飞的歴数防立分明忽破春山翠平添烟水清孤栖如有约一饱便无营愧杀鹓行地愁听凤沼名忘机但来往何必更寻盟
　　赋得栁条恒扑岸花气尽薫舟送沈子
　　春风浑似剪花栁一时齐不独藏鸦稳兼令去鹢迷三眠初作絮百和欲成泥旖旎粘轻浪顚狂扑大隄青丝愁绾折红袖惜分擕灞岸云初起薇垣日未西一枝从主赐全树借卿栖儤直星为栁含香舌是鸡河阳籹面好京兆黛眉低莫以为郎薄时时恋故溪
　　送汤给事元衡入朝补旧省
　　离筵一尊酒还试五时衣白简名逾重青蒲事渐非湛惊新露渥聚讶旧星稀莫以天顔瘦应推海宇肥暮云人怨别乔木尔飜飞倘及之事无鱼老钓矶
　　答兴国判张羽王
　　转怜张别驾十载二毛侵黄口依人惯青衫恋旧深娵隅朝暮馔谢豹短长吟泣玉它年价衔珠此日心渐因穷刺骨飜作怨知音行止吾天袠文章尔陆沉数椽分孺子一衲老藂林如此蹄涔辙双鱼亦浪寻
　　日长至为悬之辰夜半起坐偶成
　　子夜不成眠篝灯对黯然防阳欲动后老我未生前但喜初长日毋论向暮年悟来仍悄悄收得渐绵绵线任儿曹益弧从耆宿悬无人识余意香火竞喧阗
　　少司徒胡公恩予告诗以寄情
　　无辨存臣节扳留见帝仁从它贝锦客不是蠒丝臣北极丹心苦函关紫气眞泪枯縁国士心死作山人欲识加餐意他年致主身
　　感事得五言长律三十句时家弟敬美致关中书为归计因赋此寄之
　　大道本何诤凡情空见憎庙廊稀阙事泉石易为防魔总百相娆佛还三不能岂予眞白璧劳彼任青蝇会得无身语依然有髪僧江湖元自濶风浪定来澄嘿嘿时弹指凉凉对抚膺尺书传令弟三益喜良朋草赋推司马莼心托季鹰非闗怨揺落业已削飞腾缓蜡千山屐来依六祖灯天宁久钟会尔不愧孙登日月髙难毁乾坤大可凭鹓鶵从吓防羊角定扶鹏若说函中记宁同汉五陵
　　送徐汝旭游太学扶侍宗伯公并讯谢宗伯
　　南州士问媺北阙帝恩繁稍慰晨昏恋仍闻诗礼尊出从鳣席授归向鲤庭论荀令香虽冷何郎粉尚温通家余濩落乔木尔飞飜获保野人业能忘眞宰恩风颷倐以过桃李竟何言唯有青山色依然傍荜门
　　尚进士请告扶侍者十五年渡江见访索诗为赠
　　世人欣捧檄而汝独陈情问寝春朝美披襟游思生客愁过夏缓诗句渡江清指防娄侯国徘徊亚子城父为此州伯【君父仰山按呉有声】儿结五湖盟不作婴婚嫁君家尚子平
　　前挥使王君化六十夀言
