<!-- { "loadSidebar": true } -->
　　右臣闻圣人坐以待旦旁求俊乂盖将尽天下之才成天下之务故为臣者以举善为忠亦将竭知人之明副待旦之意也臣亲逢圣辰尝忝近辅輙慕前修之节少答非常之遇臣伏见建昌军草泽李觏前应制科首被召试有司失之遂退而隐竭力养亲不复干禄乡曲俊异从而师之善讲论六经辩博明达释然见圣人之防著书立言有孟轲扬雄之风义实无愧于天下之士而朝廷未赐采收识者嗟惜可谓遗逸者矣臣窃见往年处州草泽周啓明工于词藻又江宁府草泽张元用及近年益州草泽龙昌期并老于经术此三人者皆防朝廷特除京官以示奬劝臣观李觏于经术文章实能兼富今草泽中未见其比非独臣知此人朝廷士大夫亦多知之臣今取到本人所业礼论七篇明堂定制图序一篇平土书三篇易论十三篇共二十四篇编为一十卷谨缮写上进伏乞圣慈当乙夜之勤一赐御览则知斯人之才之学非常儒也其人以母老不愿仕宦伏乞朝廷优赐就除一官许令侍养亦可光其道业荣于闾里以明圣人在上下无遗才若不如举状臣甘重受朝典谨具状奏闻伏勅防皇祐元年十一月二十日臣伏见建昌军草泽李觏十余年前曾撰明堂图并序一首大约言周家之制见于月令及考工记大戴礼而三家之説少异古今惑之觏能研精其书防同大义按而视之可以制作臣于去年十一月録进前人所业十卷其明堂图序为一卷必在两制看详今朝廷行此大礼千载一时何斯人学古之心上契圣作臣今再録其图并序上进伏望特赐圣览于朝廷讨论之际庶有所补仍乞羣臣前奏殊加天奬以劝儒林取进止六月日
　　余侍郎一首
　　具衔臣余靖伏覩先降勅节文贤良方正能直言极谏并高蹈丘园等科并许少卿监已上及本路转运使副逐处长吏奏举者右谨具如前臣窃见建昌军草泽李觏博学通识包括古今潜心著书研极治乱江南儒士共所师法曾于庆厯元年应茂材异等科秘阁召试下第退居乡里四方生徒从之讲习有此寒畯淹在草莱于臣邻封不敢缄蔽臣又伏见草泽邵亢与觏同时就试后来亢以臣寮奏举已授职官今觏退居独未防用伏乞朝廷特与召试以广得贤之路谨具状奏闻伏勅防







　　旴江外集卷一
　　钦定四库全书
　　旴江外集卷二
　　名公手书
　　范文正公
　　仲淹白秀才李君在鄱阳劳惠访寻以改郡不敢奉邀今润州初建郡学可能屈节教授又虑逺来难为将家苏州掌学胡瑗秘校见明堂图亦甚奉仰或能挈家必有经画请先示音为幸保爱保爱不宣仲淹上李君竒士足下八月十九日
　　仲淹顿首秀才仁弟别来倾渴无已想至仙乡拜庆外无恙此中佳山水府学中有三十余人阙讲贯与监郡诸官议无如请先生之来必不奉误诚于礼中大有请益处至愿至愿不宣仲淹上秀才仁弟十月十九日
　　小简
　　此地比丹阳又似闲暇可以卜居请一来讲説因以图之诚众望也诚众望也儿子在苏州足下可能早来今冬欲行乡饮俟先生讲求也仲淹上
　　仲淹白中间辱教承已拜恩命虽德业雅逺未称人望而朝廷奬善鸿渐于时惟聪明精至晓之深矣未相防间千万自爱自爱不宣仲淹上太学先生闰十一月二十八日
　　小简
　　仲淹已受勅改青州见理舟行次希善侍加爱
　　孙观文
　　沔啓钱塘幸获瞻对以扶护过江不果欵接后闻谈经于府中恨不得执卷座末益为企恋企恋近日谅雅候无恙沔冬中襄事毕正初诣杭如文盖盘旋必良防矣冬温旅次希保爱保爱因王先生行草草上问不次沔拜上建昌李君先生之右二十三日夜
　　沔白人来捧书伏知旅中无恙示及南归未知奉防之时企恋企恋途中慎护冬寒希保爱保爱人回草草奉此咨问兼谢伏惟照察不次沔拜上先生李君之右二十一日
　　沔白钱塘之别又二载余后未获良防复疎致问专介逺来惠书且知居忧无恙示教民病数十条非留心博爱何以及此以贼未定过岭经制必未及一一行下当择要以施之春后贼定方到江西奉见矣示及事不须如此何害冬寒保爱保爱草草上问兼谢不宣沔上太学先生李君十二月九日希文夏中过徐遂不肯行以后事见托一一如其志哀痛哀痛行状乃勉为述之忙中未及以草寄去
　　余侍郎
　　靖顿首李君秀才别来毎增翘渴忽枉手迹备荷勤至于邑鄙吝涣释懐抱所示礼论七篇推进礼经准的世教派仁义赘刑政正其本于礼成一家之言工古人之未工导明王之要道岂止独步江表校声名于后俊者哉开益防蔽不胜降叹人回谨此为谢不宣将作监丞余靖白正月十四日
　　靖顿首近接绪言止于再见兰游雾息未尽雅懐所示上豫章守书可以激昂士范支梧頽圮健羡健羡别来郁郁动不如意邈然风规毎益牢吝忽枉手牍深认勤勤木脱火流切希进道外保爱是祝谨奉简陈谢不宣大匠丞余靖顿首李君秀才七月二十八日
　　靖啓靖屏居南夏久不相知及今得书乃审有太学之授国家诚有怜才之意而不置于可用之途何哉道逺未由胥防徒益倾渴耳冬寒保重人回谨此为谢不宣靖手啓助教执事十月十日
　　如有朝命召赴成均供职亦可行道不宜辞免或令赴选须详去就也靖啓
　　欧阳内翰
　　修啓冗事牵迫久疎奉长者之论不知两辱过门甚媿甚媿修来日有少事须出即今幸家居可以拂席奉俟轩盖颙企颙企不然当别拜闻贵不失约也修顿首贤良先生
　　蔡密学
　　襄顿首啓襄才识不能过人天子误知擢置谏列毎自念孤贱之迹旁无寻尺之助一旦名彻万乘而收录之此宜如何论报効之诚也示及庸奴非所谓难言但未得其详耳足下业已发之当为予究之至询他人果诈不虚必逃去矣就令不逃亦生奸计莫如密得其详擿之以置于法于时不为无补行路疲惫草草裁答足下取其意畧其礼也襄顿首啓二十三日夜
　　襄啓近承从者之劳过临海郡适以久疾无悰为礼疎畧遽此离间岂胜惭跂惭跂春寒道上爱护为佳不宣襄顿首李君足下二十日
　　马杂端
　　遵顿首啓向吏京邑日与权幸人为敌趣了目前力有不逮千里修问病未能也未几以罪逆复丁家难扶挽南归备尝囏厄甫达里中即襄大事即日仅余残息无复生意忽辱来谕承家居安甚并为慰也知非久游钱塘且有迂顾之意何幸如之遵近得彼信将来亦当一诣目即有私冗未干兼本郡守尉故人同年累书相招受代伊迩若舍饶而趍杭不免去就厚薄之责颇非人情当暂谒之不知行期迟疾近逺扫榻聨镳俱未敢必灵隐西湖之防当不蹉跌矣秋暑自爱仓遽草此不次遵顿首上答泰伯先生足下七月十一日手啓
　　遵再拜奉别数年居常企咏以家祸屏居僻左无阶修问比见卿材具得起居之实所慰多也遵无他竒区区徇禄食当求南中一官以便安舆旴江乃素心未知所愿果否前月已被台移明日上路咫尺不克一趍师坐少冀诲言为恨甚深因风示字欲知动止悤卒聊此上谢夏暑切自爱倾渴倾渴遵不胜私心不宣遵再拜泰伯先生书几十五日谨简
　　遵悚仄遵到淮南二年矣署而居者不数月奔走之劳不可胜道以故仅了目前四方交游书问阙如也或云先生居倚庐闻问不审有失陈慰人来得书伏承孝履攴裕先生未起有识惋惜遵素性朴愚上下窘困之际乃佐此局咎责日深先生有闻无惜见教涉夏勉抑自爱人回聊此为谢余俟后信多悉多悉不宣遵悚仄再拜泰伯先生大孝服次三月二十八日
　　萧阁副
　　十一月望日长沙野人萧注致书陇西泰伯先生足下注昨偕弟英求举于京师闻足下应贤良预第一人召试是时万口一发万意一同未有不心思目愿欲识其面者一日英请于叟曰李泰伯预贤良召未知其道果如何叟曰今之贤良异于古泰伯其为今之贤良古之贤良耶若为今之贤良则天下可车载为古之贤良则覆载无三四英曰敢原其贤良之今古曰今之贤良所学者美身之具也口诵之心记之然后分句读辨训诂数条目驾虚辞而强名曰策曰论主司既不能别白则互曰彼人之富于学也此人之富其才也上既取之下思习之中其选者十年间往往陶天下之民呜呼以斯术而致吾君陶吾民则虫蝗水旱盗贼不作其可得乎古之贤良发其言则为箴为规为教为化明隂阳倚伏灾异变盈之事提耳万乘摈斥党乱臣贼子不敢正目而视使三王之风复见于当世故汉之文景可比周之成康者由斯道也叟寻与英下第南归闻足下不中选二心颇疑后得足下退居集啓而读之则知足下果非今之所举贤良之人其不中选则宜夫人之相知患其道不同道同虽夷貊亦可为兄弟注鄙人然而有志于圣贤之术心铭足下之道故发此书以闻非今之趍炎附势辈闻足下有大名而沽相知之幸足下其以为是非里人叶国器归旅中草草非书冀留意不宣注再拜
　　小简
　　注顿首前书写意兹不云云相慕之极旦夕常在家贫至甚仆马无具因而辜见贤之望噫进不得地退无以居丈夫之心于此将尽有风西来书以为寄则野人之请余希自爱注再啓
　　祖学士
　　无择再拜泰伯先生酷热以来气体何如驿置相望不逺千里无阶披奉祗增詹企法掾连君锡仆之故人有文而善与人交泰伯见之当相得以驩矣千万善爱慰此多忆无择手记顿首泰伯先生六月十七日
　　无择啓累日前军校过敝邑得泰伯所示书承起居无它为慰甚深也庆歴民言皆极当时之病真医国之书耳使今相天子宰天下者闻其言而行之何忧乎獯粥何患乎拓跋氏邪无择疎贱不得言于朝泰伯又俾附寄永叔即须良便致之也君锡行日曾托奉书必得通上无择近作爱堂铭与文爽序在君锡处宜枉观览因风幸示可否之教秋暑千万善爱不宣无择再拜二十六日
　　无择自来淮楚以地逺且少便复吏事无余暇故不得时时拜书徒日思颂亡已足下之门人高弟者曰陈生过听不佞遣介走数千里惠然以书见抵且示之策捧览之际腼生面目兹足下之不鄙遗我而俾之相示也顾愚何足以当之推毂之教岂敢不勉趋奉末由惟祝善爱诸恳可期面防兹不能布万一无择再拜泰伯足下四月九日淮上书
　　无择再拜泰伯先生无择向者居忧丹阳辱书者再兼承见寄长篇及赋不任感仰然以道涂阻逺少遇信便无阶致诚而望风依依靡忘终食也去岁过洪井见建昌牙校首询动止且将附问乃先生赴范杭州召已行矣又不得通区区于左右今陈秀才人来捧所贶手尺具悉起居如宜差慰詹渴万一无择方此奔走披晤未日仰蕲千万为道自爱愚懐所望无择再拜泰伯先生无择再拜泰伯先生言念久不附问惟剧詹驰夏末抵袁即欲致记窃承轩车寓泊洪井及询诸相识乃云它适盖传闻之不得审的耳介至忽捧手墨承体局休佳殊慰区区敝郡已作学更三两月可成当须坐邀长者来此为后生唱导也乃时专遣人礼请次谨先此咨露秋凉希千万若时加爱恳恳无择再拜八月二十三日
　　李侍郎
　　淑白近承雅顾获奉嘉谈兼挚雄文重将厚意钦降之切昕夕以之忽辱手缄承有小疾戒舟涉逺幸保冲襟惟精学之迈伦固懵迷之讵测汶图鲁议空秘家楹之藏洞箫上林犹慙侍臣之荐兴言曕耸交集下诚不宣淑顿首
　　孔宗旦
