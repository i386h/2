<!-- { "loadSidebar": true } -->
　　咏灵珀
　　松珀含灵气仙葩幻有无堪方萱茁砌漫拟萐生厨阳复渐成菀隂生逐就枯人心小天地视此定何殊
　　项无汴种竹圗
　　天籁阁邉竹本无东禅乞取种墙隅【括图中僧如本识语】老僧慨许成佳话居士欣然作小图不受炎风侵榻满仍延清月入牕孤南方首夏北方季【北方惟六月大雨时行时方可移种竹南北不同有若此】气炎凉若此殊
　　题旧緑端浴鵞砚
　　栁溪芦岸极幽闲坤数鵞羣浴个间不必兰亭景布置得之象外破天悭
　　咏汉玉璧
　　不知周信矣岂曰汉应然圻鄂虬纹隠糢糊粟颗填玉情融土气轩代抑羲年欲笑雌黄者考功虚着篇
　　题有真意轩
　　今年西峪此初行萝径兰蹊歩觉生无尽有真同一意【万寿山阳有轩题曰无尽意兹曰有真意盖无尽然后有真而有尽必致无真一而二二而一者也】喜新厌旧亦常情【至山庄十余日始来此一以无暇一以逰渉新搆诸景故次及乎斯】庭前树当夏隂张【去声】岩侧花过雨色荣人在屏南研之北成吟也觉粹而精
　　对画亭口号
　　去情底论得其神【此为画品最上乘】深入精防逈出尘读旧句全如读画对之讶是七旬人
　　秀起堂有感
　　到此年年有句留兹来可恝然不风声虚牖凉常度山色空庭翠若浮隔嶂鹿鸣音未壮【鹿至八月相闘其声始壮】拂花蝶舞态偏柔题诗四壁騐今昔待欲廵吟怯举头
　　永恬居
　　曲栈入山深山居宛待临
　　题檐绎两字罨牖缋千岑宁渠性情淡那来私欲侵徘徊思
　　祖训克己近为仁
　　素尚斋
　　屧步上岩廊斋搆岩平处穷幽乃得旷是可防理趣朱补格物章贯通无不具
　　后圣契先贤【我　　皇祖究心性理于朱子尤特表章】顔斋曰尚素于心祛纷驰于境得絜矩【叶】如舜恭南面万几举而措
　　题文津阁
　　三文阁以庋四库【文渊文源文津】此独遥兼玉塞清体大因之收物愽昔营犹自滞今成【阁连于甲午秋越次年乙未夏蒇工以贮四库全书而録成则尚需嵗月】奚妨豫筑谋辽待毎以余间畅防行已贮图书十千巻【阁成复仿四库全书函式装潢古本图书集成三十二典凡一万巻庋架排列文津之名不为孤矣】不为孤矣得先声
　　趣亭
　　阁外假山堆碧螺山亭名趣意如何泉声树态则权置静对诗书趣更多
　　月台
　　缀景平台据上层石梯叠砌亦崚嶒入宵无防不见月昬黒﨑岖率懒登
　　连隂
　　连隂三日雨丝丝【自六月初八日至初十日】弗不及还弗过之时间【去声】时霏真意称【去声】既优既渥得心怡山溪灔灔无暴涨苑树青青喜濯校此景塞中实艰致【塞山逢暴雨则溪流湍激奔腾下注今连隂三日时作时止水缓溪平未至涨潦膏润林麓实塞上艰致之事也】快晴今晩正相宜
　　塞湖泛月
　　过宜泛月雨堕却间坐今晩乃放晴塞湖开舟可飒景天水连澄光左右妥去歳未孤彼此宵仍咏我余云恋空宇忽缕忽成朶太清何碍滓纎翳奚妨娜因思景重言其意亦自颇
　　咏痕都斯坦花瓣椀
　　罽賔巧雕刻其地近痕都制椀圆而椭抚形有若无开花自分瓣缀叶更承趺宜赠青莲李兰陵琥珀沽
　　王时翼岳阳大观图
　　两舟近傍山四舟逺漾湖近山者众忙逺湖者事无当前忧乐境所值霄壤殊髙楼凭栏观更觉逸且娯一碧万顷间不出咫尺图怪哉笔禅人説偈如是夫
　　题旧澄泥鳯沼砚
　　西畯砚为鳯沼形【砚侧有西畯二字欵考西畯为朱□尊之子昆田字】曝书亭读父书聴宜其墨锈斑斓防醲郁依然醉六经
　　雨【六月十二日】
　　滞雨晴才间【去声】两日自晨达晚落丝银每防急阵催无止却虑渥膏势已频经事多因成畏事爱民久故切忧民云渝霞忽夕阳见额手慰余益惕寅
　　题札什伦布庙
　　晓趁轻凉出苑门札什【读作平声】伦布焕崇垣班禅辎重先云至【班禅额尔徳呢昨遣喇穆占巴四人并喇嘛随从等五十余人赍送辎重先至热河因即以扎什伦布旁舍居之】夏季生衣预沛恩【喇穆占巴及喇嘛等来自后藏尚服氊毳因各颁赐纱葛银两药物有差】彼以敬来酬以惠识其委欲溯其源荘严每谓非斯谓那待他人有后言
　　澄观斋有防
　　扵物观为所于我观为能能所胥邻妄袪妄要在澄澄观忘物我其妄亦弗兴讵祗教外传明道识此曽动定静亦定复性斯可征
　　翠云岩
　　谓翠原非云所知而云忽有翠称竒却于林叶无交渉称谓形容定始谁
　　白云为主翠云賔白自翠流翻似邻试问居停属谁是层岩无语祗嶙峋
　　题所仿倪瓒狮子林圗三叠前韵
　　朴室原非夏屋渠爱他宜画更宜书两畨粉本粗临彼四韵成章又叠予水复潺湲凭武列春同逰豫到姑胥迂翁简笔含多趣面目如之神未如
　　再题文园狮子林十六景
　　狮子林
　　今嵗呉中狮子林一三三一了难寻兹来重忆昨年句笑我未忘分别心【御园及文园皆肖呉中狮子林并仿云林为图各弆之昨嵗诗有移得江南粉本才之句是一是三未免尚存区别见耳】
　　虹桥
　　枕岸如弓未抨徐因展歩俯波清波中试看影浮动始信斯桥善副名
　　假山
　　四邻叠翠伙真山名此因何以假顔可识有真那无假荘生齐物破天悭
　　纳景堂
　　近欣水绕逺峯罗岂必金阊较若何一着由来取胜者殊他墙外聒笙歌
　　清閟阁
　　城市终输太古山【谓云林清閟阁在苏城中】雅应两字额檐间底须书画于中弆【狮林园中本倪迂筑以蓄贮古书画人罕迹其所云】水态峯容稡以闲
　　藤架
　　夹桥曲折支竹木种以藤萝引蔓繁莫谓花时率弗遇芳菲意自架头存
　　磴道
　　髙低诘曲石为阶行饭恒于此防懐委宛喜他藏妙趣直毕露有何佳
　　占峯亭
　　亭底由来祗一峯萦青缭白四邻供似兹名实俱収者欲问仙卿【云林别号也】意可从
　　清淑斋
　　架学邺侯富缥缃薫风来处有微凉清舒清淑相照暎【山庄内清舒山馆石迳萦纡临湖清漾可以延爽纳凉与清淑斋相映俱芸牕胜景也】一例披芸消夏长
　　小香幢
　　佛阁假山据上层萧然木榻对篝灯问他僧寺住旬日【谓元镇见頋无庆云林遣事】此景可殊曩日曾
　　探真书屋
　　圣贤语无不真者祗在读书人自寻于我为何最亲切始终尧典曰惟钦
　　延景楼
　　南至又看弥月过阶延曦影上帘纹光隂驹隙诚堪惜何暇其间计寸分
　　画舫
　　舫非画也而称画岂是安名特好【去声】生看取镜中流动意何殊六法得神情
　　云林石室
　　室倚石林云吐石静斯为主动斯賔天然写出倪家号何必其间坐个人
　　横碧轩
　　疏眉八字带西横过雨新螺濯以清返照入湖翻得趣翠云栉栉一时明
　　水门
　　弗通车马祗通舟亦得门名枕水流恰似子逰心以防并思言行可符不
　　荷
　　近嵗启行早御苑非荷时山荘六月春相逢迟不迟数里水面芳一例弗蔓支有鹿袭其芬有鱼闯其漪设以君子方曰惟子卿宜
　　戱题陈洪绶荷花
　　位置铜缾白石邉浓糚靓服不伤姸【洪绶作画多以写意此独摹宋法而不伤于】应縁自觉须鬓雪傲以丹青笑老莲【老莲陈洪绶号】
　　咏和阗玉龙尾觥
　　玉河产玉胜山玉土气兼含水气精质是羊脂和氏璧制为龙尾汉时觥炎刘物亦岂真胜虎豹鞟应漫致评俗式祗今益滋矣还淳师古毎廑情
　　题旧澄泥玉堂砚
　　陶自唐年抑宋年玉堂旧式看依然欲询执笔其北者上水船乎下水船
　　阵雨【六月十八日】
　　迩日欲作霖时霏时复止幸而未致甚意已盼晴矣傍晚生族云势自西北起电鞭催雷车拥雨倾盆洒【叶】来速过亦速快霁虹拖紫寥天敛纎翳吾心净同此
　　题敞晴斋
　　岩斋幽夐弗恒到毎趁快晴必一来磵户致深意为入云衣防浄闷同开林浓珠落人霑露泥润篆留鹿过隈嵗有新题邻旧句陈言戞戞去难哉
　　邀山室有防
　　山岂有动理而室邀以来室亦宁解邀则因人至哉是三实假合阙一乃殊乖合假成一真知真原幻谐
　　蕴竒斋
　　玻璃牕对簇攅峯朝霭暮岚无定踪可识万竒此中出而斋不识以为容
　　山近轩题种松
　　山近非逼仄轩髙仍廓朗茍不穷幽深何以畅俯仰昨歳种穉松今来盈尺长谓当待十年可与旧松仿十年则八旬艰期约弗爽
　　喜晴【六月廿九日】
　　暑节而喜晴足知雨多耳然实非过多虑多预愁已昨近毎作云时细霏即止今晓势似盛檐溜鸣不已适值时行际踊惧恐长此卓午云渐防逮申无余缕【叶】晶阳放光明碧天浄如洗更当夏月尽秋孟明朝始时烜兆西成变愁乃为喜
　　七月朔日
　　昨日璿玑判半年流隂迅胜逝波川所欣一夜逹晨霁防尽片云浄逺天夕照向东看张王【二字皆作去声读日向西逺则山树之影向东长】露光为武布芊眠迩来畧简拈题兴装本黄绫欲满篇【常年黄绫诗本率上下两册今嵗因南廵题咏较多分装三本今下本亦祗剰二十余页矣】
　　蒋廷钖秋茄
　　垂垂紫玉露光湑蜂蝶纷来香染诸粉本问从何处得霅川曽见有三蔬
　　咏定窑素鍑
　　形如汉素鍑应是釡之属釡当受炊防越器那堪燠【瓷器见火必裂】二瓯俯仰合颇类愽古箓【叶】有名乃乏实烹鱼用不足稍胜髯翁诗白也非红玉【定窰皆白从无见他色者东坡诗云定州花瓷琢红玉岂当时原有各色者乎】
　　题项元汴东井砚
　　项家东井犹余砚岂是五星所聚曽阁亦山荘额天籁【避暑山荘内有阁亦顔曰天籁】殊其间雅用非应
　　睢宁
　　刚幸仪封工合龙【仪封决口自戊戍秋堵筑至今春始得合龙】睢宁忽报郭隄冲【陈辉祖萨载先后奏报睢宁县郭家渡于六月十七日堤工漫塌口门寛至九十七丈水深处至二丈一二尺掣动大溜十之七八其漫溢之水三股分流下注统归洪泽湖】掣分大溜十七八归入洪湖暂纳容预计疏防勅官守更廑赈防救民凶【据萨载奏伊经过淮掦查看运河及髙宝诸湖并洪泽湖防水尚小均可容纳因传谕令开放金湾等闸坝使运河水势畅泄归江并大加拆展清口东西两坝若湖水长不得不将山旴五坝酌开一两坝腾空湖面受水此实不得已之防耳其漫口经过地方田庐猝被淹没速细查明抚防毋致一夫失所】陶荘防佑心诚慰自咎慰心或失恭【今春躬谒陶荘吁　神祈佑仪封漫口即于次日合龙因此余心稍慰而督河诸臣或亦以甫经合龙下防庶可无恙此即我君臣之过自后惟当益加敬慎河防虽明降谕防引咎实切慙闷耳】
　　题创得斋
　　连朝快霁栈蹊干遂命轻舆寻胜看峦壑渐深惬揽结斋堂宛在得盘桓今年此日目为创碧宇无云意与寛西北金山近咫尺【山荘墙外西北为金山东北为黑山即　　皇祖诗所云干地金山坎黑山也】翠烟含照罨檐端
　　罨画
　　肩舆迤入霞标书室东廊接小寮俯林峦活画意问谁黄范得能描
　　山心精舍
　　精舍搆山心悠然静且深以遥不常到偶暇一相寻牕纳萦青态庭饶空翠隂鹿声闻弗见叠树锁林岑
　　蕴竒斋
　　竒正由来两势分兼之谁似碧山云而斋蕴以无穷趣顕露应嗤扬子云【中説掦子云古之振竒士也】
　　古松书屋口号
