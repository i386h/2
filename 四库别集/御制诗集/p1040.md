<!-- { "loadSidebar": true } -->
　　夏秋霖雨异常盛却利于西弗利东陜蜀以居太行右黍禾都获九余丰【今嵗秋雨过多南北各省中多有偏隅被水之处惟陜西四川转借优霑秋成告稔兹据秦承恩奏报陜省秋禾约收分数除沿邉之延安榆林绥徳三府州属节较迟例归实在收成分数彚报外其余西安等九府州属内约收十分者孝义等十九防州县九分有余者咸宁等十七防州县九分者临潼等十七州县八分有余者富平等九防州县八分者泾阳等七州县统计通省实共九分有余又据福康安奏川省秋禾约收分数九分有余者成都重庆叙州夔州雅州嘉定六府眉州卭州泸州资州绵州达州忠州七直隶州叙永石砫二防九分者保宁顺庆潼州龙安四府酉阳一直隶州八分有余者宁逺一府茂州一直隶州松潘一防八分者理畨懋功二防通省合计亦共九分有余】丑寅俱幸年连稔【去嵗陜省秋收八分有余四川秋收九分今嵗则更臻上稔该二省连嵗告丰小民盖葳益加饶裕览奏深为庆幸】苍赤同欣嵗计充即日又闻漳泉潦【今日又据总督伍拉纳巡抚浦霖奏闽省八月中旬泉州府城因连日大雨而城河窄小不及宣泄西南隅低下民房间有冲塌田禾并有淹漫之处又漳州府亦同时因雨大溪河涨漫漾入郡城水深一丈以致官署及兵民房屋多有坍塌现在浦霖暨藩司伊辙布前往查办等语】慰忘翻益缱忧忡【陜蜀二省各报丰收方为慰念乃闽省复有此奏南望缱懐殊觉慰不抵愁惟此事该督伍拉纳闻报即应亲赴该处督办乃仅委之巡抚殊属不知轻重已即传防严行申饬但此时该抚业已前往惟有谕令加意赈抚所有倒塌民房及淹毙人口亦即加恩按例加两倍赏卹并此外有无同时被水之处确切查明严饬所属实力妥办务俾小民均沾实惠以副逾格恩施至意】
　　喜晴【九月二十日】
　　秋深每值喜晴少细防兹翻喜见晴【往嵗秋深率多晴明无足为异昨日之雨今早细防不成分寸旋即开霁是可喜也】孟仲至今过溽润【今嵗七八月间雨水过多是以至今地土犹属溽润】风云让日放晶明路涂虽曰通行旅麰麦并称普种耕【天津河间一带以雨多积潦饬令地方官极力设法疏消近据梁肯堂徴瑞奏涸出者十分之八官路已通行旅秋麦亦播种将遍览奏固堪欣慰而继此又当望冬雪之时矣】慰固不无愁尚切霑乎否复盼冬霙
　　湖南巡抚姜晟陜甘总督勒保各奏秋收九分有余诗以志事
　　湖南甘北两相逺各报同臻九有余【据姜晟奏湖南自入秋以后每旬得有透雨中晚二稲不惟黄熟及时抑且颗粒饱满现趁晴霁经旬已俱陆续登塲所有各属收成分数内九分有余者长沙等三十一州县九分者湘隂等三十八防州县八分有余者常宁等五县统计中晚二稲收成实在九分有余粮价有减无增地方极为宁谧又据勒保奏甘省兰州等十三府州属夏秋旸雨应时秋禾畅茂时届登塲所有约收分数除红水县丞等七防州县地气寒冷向不种秋禾外其中约收十分者宁逺等十六州县九分有余者河州等二十二防州县九分者臯兰等十七防州县八分有余者平凉等八州县八分者静宁等三州县牵算通省秋禾约收实共九分有余余现在各属粮价平减民气甚觉恬熙各等语】岂不慰遥却愁近【今嵗各省秋收俱在八九分以上兹湖南甘肃二省又皆奏报九分有余益堪欣慰惟以畿南之河间天津秋间被水较重慰逺而不免愁近调幕之功祗深惭愧耳】燮调六幕定何如
　　咏和阗緑玉璧
　　玉河恒贡玉中【去声】璧致艰之正复盈周尺【是璧圆径八寸凖以周尺则盈尺矣】原堪匹汉时质呈韭色润纹列谷形弥不比他琼玖祈年重在兹
　　颁朔日作
　　廿五践皇阼六旬颁宪书【三代下享国长久未有周甲者只我　　皇祖在位六十一年予践阼之初焚香告　　天惟愿得六十年即当归政不敢同　　皇祖六十一年然　　皇祖以八龄践阼而予即位时已二十五嵗以百年计之已过四之一彼时亦未计及若满六十年当夀跻八十五嵗也今十月朔日颁乾隆六十年时宪书仰防　上苍眷佑得符初愿稽之载籍实所未闻】　诚然三代下只有一身予独沐
　　天恩厚深怜
　　雍正除【宪书后纪年例周六甲乾隆元年宪书尚纪康熈十六年丁巳嵗月推迁兹乾隆六十年宪书已不载雍正年号阅时虽久而荷　　昊禧承　　先烈兢兢业业犹是践阼初心耳】寸心増感惕惟恐或孤初
　　赋得明窻浄几【得行字及兄字八韵顺天乡试覆试题】
　　孟仲季润溽【三秋雨过甚畿南多有被淹之处不但低洼处所田禾受损而大道积水行旅亦多未便自九月下旬入十月以来晴朗日久潦水渐已消尽】小阳春朗晶拈题欣几浄即景得窻明向处异衰盾凭时殊弟兄【苏轼诗明窻大几清无尘苏辙诗细氊浄几读文史】于兹重【平声】众试而我别懐情低壤其涸尽亨涂可畅行【前令梁肯堂在河间一带征瑞在天津一带疏消积水日内先后面询二人俱称消涸十之八九农民播种秋麦殆遍大路重车亦利行无滞】宁惟托吟咏实切费经营櫺影徐徐度案匡贴贴平那能悦俯仰只是缱津瀛【河间天津二府濵海秋间以潮水方盛故潦水入海不能迅速十月以后疏消自易而农民现在不致一夫失所不能不为缱念】
　　防理云南巡抚费淳贵州巡抚冯光熊各报稻禾收成九分有余诗以志事
　　滇黔地极逺禾稻报应迟余过九分获
　　庥防万姓怡【据防理云南巡抚费淳奏滇省稻禾收成分数髙低俱十分者龙陵等十八防州县低处十分髙阜九分者防化等三十九防州县髙低俱八分者镇沅等二十八防州县合计通省秋收共九分有余其沿边各土司地方所种稻谷收成亦九分有余杂粮收成八分逺近均称丰稔等语贵州巡抚冯光熊奏黔省稻禾收成分数十分者贵阳等三十七防州县九分者平越等三十七防州县合计通省秋收共九分有余杂粮亦均茂盛渐次收获粮价日见平减等语滇黔为极逺省分同沭　　天庥克臻上稔搅奏实为欣慰】灾无独有稔幸此缱他思【今嵗惟直以被水之处较多收成只七分有余其余各省督抚奏报秋收均在八九分以上然如河南山东湖北湖南江苏安徽福建广东年景虽丰均不免有偏被水灾之处至陜西甘肃四川等省虽均无灾有稔而俱不逮滇黔二省更为饶裕也惟是欣幸之余缱念偏灾处所仍自不能释懐耳】停笔増深愧鲜宁方寸知
　　即事
　　夏秋霖实甚晴霁月将余潦水涸已尽冬麦种亦胥前歉昨稔过今嵗沴复如赈恤不遗力流离幸少苏【前嵗壬子畿南三府因旱歉收即降防拨银截漕抚恤其出外谋食之人复于京城设饭厰十余处热河设饭厰二处俾资糊口去嵗幸得逢年直总督报十分收成且筹买谷补仓而今年春复旱夏秋更霖雨过甚虽有淹浸之区然因力加赈恤民间却无流离赴京及出口就食者比之前嵗被旱情形尚为轻减】虽云救荒艰实心感众俱下吏懐钱饝亲身赴民闾以此鲜饿殍推恵已奬渠【今年直被水各州县一经奏闻即命于例外加两倍赏给并严切申谕地方大吏实心督办而州县等官亦共知勤勉实力抚绥多有即时乗小舟亲擕钱文饝饼赴水围村庄散给之处是以民间不致乏食人情安靖昨经降防将办赈出力之员交部议叙以示奨励】频繁饬修涂已可行重车【河间景州及天津一带地势洼下积潦尤多未免有碍行旅节次谕令梁肯堂督饬道府大员疏消修垫其天津道路则责成盐政征瑞就近修治并据奏称道已通达重车可以往来无阻复遣舒常亲往二处查验情形属实稍为慰念】近阅秋成报南省多稔区河南及山东涸早民气舒太行西更佳秋成普丰腴【今年江以南各督抚奏报收成分数俱属丰稔多在九分以上即河南之卫辉府属山东之临清馆陶一带山西之省北代州各有一隅被水而通省收成牵算仍属中丰山西则九分有余较为过之四川陜甘皆报丰收以各省合计仍属中丰也】畿南潦实重近亦麦种锄总计七分收【畿南潦水近已涸尽所种冬麦出土俱有数寸现在土脉滋润三冬可不望雪虽直通省秋收仅止七分而明春麦收可望缱念为之畧释】如伤望畧纾多晴切多慰望雪念可徐即事成五言复虑心放予
　　阅旧所书命馆臣入吴三桂擒桂王由榔谕巻书识后示诸臣咸为悦服复成口号
　　旧巻重【平声】观识用心手书口号复成吟重听左耳固因是明见右眸原至今【西师之役在廷诸臣皆有鉴于康熈雍正年间未获葳事莫不畏难沮议朕以达瓦齐簒夺频仍诸部瓦解接踵内属机有可乗且无以安来者爰命将兴师分路致讨斯时力排众议竭尽心力迨阿睦尔撮纳负恩复叛用兵屡年军书批阅问夜达晨致左耳顿形重听并左目明亦少减然幸赖右耳右目聪明自若至今八十四嵗每晨批阅奏章不用眼镜昨偶阅旧所书命馆臣入吴三桂擒桂王由榔谕巻复缀识语几二百字字体仅逾蝇头于明窻下书之以示诸臣其年率少予十余嵗至廿余嵗不等皆称字里行间无少懈笔则以右眸数十年来精神犹然如旧也】
　　戯语
　　左耳重听者四十年左目欠明者亦二十年有合今之俗人所云者作戯语
　　见半还当不见半半听亦可半不听此虽俗语合至理执两用中法舜经
　　明目达聪固宜然错用之不几以苛为察以刻为明乎再识
　　直隶总督梁肯堂山东巡抚毕沅各报得雪诗以志慰
　　子之上澣同云布飘落琼霙即现阳【京师于十一月初七日微雪旋即开霁不成分寸】畿甸齐郊以次报寸三指二各呈详【据梁肯堂先后奏顺天府属涿州大城等六州县保定府属安州髙阳等六州县河间府属交河等五县天津府属沧州天津等六州县宣化府属懐安县承徳府属平泉州永平府属滦州卢龙等五州县深州属武强等三州县遵化州属丰润等冀州属武邑等均于十月二十七八及十一月初七八等日各得雪一二三寸不等又据毕沅等山东登莱武定三府属先于十月二十二三及二十八日得雪一二寸至三四寸不等嗣因驰抵临清催儧粮船据禀报省城于初七日戌时得雪至初八日子时止除融化外积厚二寸有余并据附近省城之齐河徳州等八州县禀报均于是日得雪二三四寸不等实为来嵗丰庆之兆等语】虽然京兆较为逊自是今冬第一祥未致望殷渐厪望【今秋雨水较多地土潮润目前京师无雪亦可然民间所种二麦甚广若得冬雪覆压蟠根当益深固于不望之中未免又畧致望惟静以俟　　天恩之逮耳】
　　天庥静以俟其雱
　　咏和阗玉仿汉龙尾觥
　　渥赭和阗玉制为龙尾觥一般存沁土却匪出佳城设以拟郎将斯堪号步兵考工那可究其次汉西京
　　题汝窰盘子
　　西清三代富尊彞越器晨星修内司至理原非竒异事铜坚甆脆率应知
　　冬至
　　南郊礼成述事
　　躬亲嵗嵗祀
　　圜丘五十九年一日犹斗指半宵恰加午景长至丈在牵牛数【上声】时幸近将符愿抚已増深敢懈猷乙卯得周六旬满欣归政沐
　　昊恩优
　　河东总河李奉翰河南布政使吴璥各报得雪诗以志慰
