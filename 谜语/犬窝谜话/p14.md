<!-- { "loadSidebar": true } -->
　　味鲈仿其体，隐“闽张起南味鲈”六字，自题其小影曰：
　　閒云在山，落月相照，御風泠然，去凡入妙。
　　畎亩躬耕，潜身隐曜，怅望低回，心伤神弔。
　　趋步阙廷，刍荛莫效，屺岵悲歌，空山寄傲。
　　我思古人，阙然怀抱，羊裘见机，不值一笑。
　　楚泽行吟，今无高蹈，末俗悠悠，短长任道。
　　渔父津迷，水流浩浩，芦老草枯，寒江独钓。”
　　孔、张二作，孰优孰劣，恐不可以道里计矣。所可惜者，味鲈久处偏隅，孤陋寡闻，不获与竹侯辈朝夕切磋，又早赴玉楼，赍志以殁，殊堪悼耳。
