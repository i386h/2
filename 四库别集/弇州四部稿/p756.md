<!-- { "loadSidebar": true } -->
　　辱笺教烂然盈纸二诗慷慨可诵知趣寄之深且笃也足下既以国士见与仆安敢以凡格报向仆所以亟称足下不容口谓足下年少而才髙所师法古异日不至作噉名客要爲有可以垂后者然谓足下璞也非敢遽谓足下玉也玉不琢不成器夫岂唯琢而已其磨砻润泽葢不可歳月计也今骤读足下诗其声若铿锵而调若髙朗者苟铢铢而计之未易屈指訾也诗有起有结有唤有应有过有接有虗有实有轻有重偶对欲称压韵欲稳使事欲切使字欲当此数端者一之未至未可以言诗也足下文差健而有古意然篇法则未讲也句法竒然句病乗之字法竒然字病乗之而俱不自觉也仆以爲足下且勿轻操觚其诗须取李杜髙岑王孟之典显者熟之有得而稍进于建安潘陆陶谢文取韩柳两家平正者熟之有得而稍进于班马先秦其气常使畅才常使饶意先而法即继之騞然昆吾之切而后加以磨砻润泽未有不瑚簋者也仆与于鳞撰著可备足下游艺资耳不可狥而歩趋也方苦文责塡委又以城居不能絶杯勺筐篚之役来巻须俟旬后细批抹荅诗书扇并上外一扇附徐长孺可致之
　　陆山人
　　令叔来拜手教其辞甚宏典而冲然若有借于不佞者知沧海之不择流也及读所草胡陈二先生传与伯玉司马书而知公志向之定学术之正且纯也今天下争靡于简易之门髙者入于禅广者流于墨而不自知其于切问近思实践之学逺矣迩来识者颇亦忧之大有所抨击然不免负竞胜之心既不能窥见其底里无以破其鋭而坚吾城不过南牀一白简耳执事之论探本务实之论也贤于欧阳永叔矣仆数竒自放不能爲人间完人而又多少年偏嗜堕绮语障今过五十始知悔然无及矣执事岂误闻之而谓其少有知耶太常公死节事灼然人口曽于楚中得一书曰矶园杂録华容孙世其笔也所纪与公家辨畧大同执事如有意乎仆虽不文能爲之传或叙以章显之后世似有好仆言者故可乆也令叔去迫卒卒不竟所欲言仰祈炤亮
　　彭钦之
　　向者足下见过时仆方病头瞀不能酬荅非敢学髙坐道人胡语也私心念且得罪于长者即爲书二跋一歌于巻恐不足懴悔而足下盛爲书饰奬之二诗见贻铿然之音斐然之藻有余荣矣蒲轮定非此生物不敢当足下指逃禅故有所托近却蒙师眞指示元一窍欲拂拭方寸地以凝承之而未能但有十二时中思已过而已呵佛骂祖行迳断乎不能而足下乃以是推之长孺又从而质之纵贫里人有檀施心其如无寸缕升粟何诗当和縁绮语亦是过中一端第将来终不能已也方苦报书不一
　　黄甫
　　不腆之文以不能奉扬常侍君媺行之十一爲惧何自乃劳千里命使檿文之丝与古刻名杯骈贶也周礼拟笥之商山之橘吾将老是郷哉常侍君以衣衣我以觞觞我惠更渥矣王方伯先生亟称兄时义之胜以爲当与古文辞并驱读之信然哉里有荆石宗伯具五色眼聊以相质今附去所批斥足爲良玉之攻仆桑榆之日以文事故不落寞第不堪征迫欲于水中建一避债台想足下读至此爲一鼓掌也今年家弟作计吏北行当聚首京邸二三君子寄声勉旃外拙诗书扇头将意并有所报于常侍君幸致之不悉
　　又
　　晋阳贾人来得足下书及檿丝毛罽银钥种种之饷皆非深山道士所宜蓄特以千里故情深于侨札不克辞耳承令先公大变审已就窆无由絮酒炙鸡以效区区行状捧诵并它文一篇览讫每叹于鳞游岱仆以畏深沉思不能代执牛耳有足下无忧盟盘矣仆近来行迳殆如优儿弄蛙作经师王孙学禅坐于声响形迹小类其中故无有也足下云来歳公车一应诏后拟与明辅兄渡江见访恐足下其时拥传驱弩鹿豕之踪何自受觅明辅清眞简贵如逸少水陆四千里能无疲于津梁哉助甫神骏康衢万里而小踠足于晋殆是二公宿縁得相煦沬令人叹羡近刻得数种经有完者先以奉览并寄明辅助甫龙华蕋珠随分可结縁也常侍公健饭向所偕陈中防闻且九十矣而尚无恙虒祁之宫三易坐者何修短悬殊也家弟感足下无异足下感托致谢不腆芗帛爲我布之隧前由拳集者屠长卿着也彼骎骎欲渡黄池足下畏之否
　　陆启孙
　　往时故人陆茂才爲足下乞安履山房诗念足下与顾山甫耳中五也遂慨然应之第辞烦局不获畅以爲恨两月前方卧痬辞客而小竖晩以一刺见示则有足下名姓且附防帕及伯氏贞山先生集而仓卒不成报足下雅度不作赵壹狺狺而仆偃蹇威明逺矣今走一介足下及山甫倘惠然临之即三径草没一丈不惜躬除刈也不腆之敬未足拟缟惟幸裁之
　　张太学
　　伏承笺教累纸具见足下慕道之笃且生平留意于内外大丹家言所得不浅浅也敬羡敬羡第欲以此转达昙阳师则所未敢贞不肖辱师眞度引然尚未获预闻存持大要闲阅经典小有疑难叩证未蒙一荅第畧引之使之自思自悟而已今足下出平日耳目之绪所谓傍门二乗以求决于清虚自然之灵眞窃恐不能得其一嘘防也九转之説葢自古记之内可以出凡度世外可以拯贫起死然中古而后天地之气薄而砂汞药物之类俱驳烈而不中炼其人往往不能保固元神勤脩功行而仅以一贪生好利之心爲之是故以秦皇汉武之彊力举天下寘于三尺之鼎而黄金卒不可成大药卒不可就今其授者不爲盗则杀人而受者不毁家则捐命足下不覩韩退之集及洪景卢所记乎采取之説亦是汉武时始盛其所谓彭祖经云素论者皆后人附防以迎合人主之滛心而已参同悟眞虽稍露其指而至于薛紫贤辈始精防而复张大之夫大道之要不过曰顺之则爲男爲女逆之则爲仙爲佛而已若紫贤軰所谓精防者则自泥丸而下直抵于女子之而后爲顺取女子之弦气逆溯而上以入于泥丸而育于丹田而后爲逆所谓张大者得之仅顷刻其大若黍珠而十月结胎九年静养之后可以朝眞谒帝役使万灵后天地而不老夫敲竹引不能则必炼已以待敌未见敌而先入彼家矣一采而不遇则它采再采而不遇则又它采未获胜而又流入彼家矣是二端者毋论其不易成即成而清虚灵眞之府可使财色之徒错列于其内哉足下所引四大一身皆属隂不知何物是阳精与涕唾精津气血液七般灵物总是隂之一言也此非钟吕之言乃薛紫贤軰倡彼家者之言也谓男子自有漏而后即无先天然则王重阳马丹阳诸眞是皆近五十有妻子者何以不言采取也夫黄庭灵寳道君之第一经也道德太上老君之第一经也其言曰眞人在已莫问邻何处逺索求姻縁又曰致虚极守静笃専气致柔如婴儿而已执事不于二圣经之求而徒致惑于防同悟眞之防言致信于假托钟吕之勦説何也夫薛紫贤者二氏之罪人也故白眞人醉言曰我是雷霆辛判官弟子干紫贤何事其又再传而李莹蟾诸君则尽取而弁髦之矣足下但决之此心觅之此身其于二宗之説不必问也足下三十年坚固仙也仆初地发心人也今骤而以狂语报窃以爲足下非笑则詈仆姑据所见而已幸一识而存之
　　黄山人
　　仆不识足下而足下损书及三诗一畵且书法翩翩自肆有京兆太原风诚四絶也读诗语知在于君舫中仆虽匆匆间宁惜一茗盌隙于君何自秘之仆老矣不自惜受役笔墨余三十年而今且自悔欲尽付祖龙手足下乃谬见推一不敢当也百事倦而无复致味始皈道门根器损敝恒惴惴焉以不任是惧足下又谬见推二不敢当也念旦夕且入关而足下意不可虚聊付数行爲报其于来美百不讐一如何如何寓宇甚广而湖海之日长勉旃自爱
　　顾少
　　前月防兹所致长歌读之令人两腋习习风生有天际想第其时苦行役不及报言又损饷百合根以馋口故即噉之亦不及作煎合黄精并进以此两事俱负公如何如何避寒处一蜗庐如蛰然尚未得静中趣献歳须悉焚笔砚杯勺令无毫髪系累或有可以语公者第恐转败公兴耳防兹索信草草不悉
　　李仲吉
　　始见足下所搆时义竒之以示荆石学士则又大竒之不以第二理相期寻拜足下见示手教纵横翕辟云车风马令人有挥斥八极想昔贺监见李供奉呼爲谪仙人足下故谪仙人也其欲交仆则足下已在幸舍不难朝夕其欲师仆则仆无可师者且仆生平不敢当师名于互郷之童子而况足下哉亦有以仆始末告足下者乎仆不幸而弱冠成进士名又不幸而好饮好诙噱好一切铅椠之末技又不幸而不能自爱往往轻露其丑以故狂名满天下客所不得志于人则借名仆其稍得志于仆则遂狎仆狎而不能大得志则又狺狺及仆仆又跅弛亡长者誉而负轻薄文士名衔负心之痛而牵富贵当止足之地而乏勇决垂朽之骨作人齿颊间物中间愧心畏心厌心悔心数起数灭庚辰歳首借灵眞警诱少知创悟决防屏家累絶世情束身入观然仅得作一焚诵道人而已内省根器则爲七情所蚀追惟畴曩则爲百諐所障阳月以来日寝一日亡尺寸之益十二时内思过不暇岂敢恣口般若妄草大还以簧鼓后进下阿鼻种哉足下审必欲见友者则有先师之训诚而入黙而守以此交相朂而已荆石公意则似欲足下于占间小就防墨以修应世之业世愿酧而后求度世出世无难也仆意亦不异辱示偈殊得葱岭法歩屧见过相爲印证第恐维摩黙然耳
　　袁大
　　辱笺教累帧具谂向道之笃先师挺自末法黙抉眞关余芬流羡光景灵赫虽一阐提识良多若亡以至大笑而中间信心亦自不乏第浅根之士往往希求福报利益譬之縁木求鱼了无可异明识之士不免堕二种见其一摛华志怪以竒钓名其一利小欲速羊乗是希不知先师八戒之外本无别传能刬无明种子浄身心口业鬼神将通印证非逺其心经金刚圆觉黄庭道德诸经可时读之参同悟眞宁不便解毋作外境解也尊公防下当是积湿幸自将息三十余年老兄弟一衣带水防遂胡越怅然怅然余不具
　　吴汝震
　　庚辰歳首仆以倦一切称病弇园至孟冬朔复弃弇园携瓢笠及佛道书数巻入白莲精舍觉逺公结庐之爲烦第不能学渠削髪耳足下书来疑仆假补劓而有所著述误也仆方懴绮语障之不暇而何敢复问笔砚又谓仆尚可一出又误也巨源絶交在咫尺外乆矣陆法和云出家之人尚不贪大梵帝释位而况区区一鸱残防唯是读足下新集击节乆之忽令人有老骥千里思寻亦兴尽而止前劳足下逺致张氏牡丹本种之一年尽成单叶然此地妖丽百种皆沉香亭锦歩障中物既繁且贱正不须逺致汴洛也第仆亦已付之不见不闻矣见委五扇破例塞白并薄有所侑不一不一
　　何仁仲
　　仆承乏郧中时有乡人陈道易者来盛谈足下贤而好文能时时举仆诗语而前歳归里中则殷无羙出足下书及诸篇偕来是时心益艳好之欲通一啓爲谢而川途阻修忽忽无鳞羽之便葢至于今若调饥矣盛夏防髪谢客髙卧虽古人亦倦梦之忽得教札及它作种种不觉霍然而起凉飔防瑟起须麋间怳若崔延伯聴田僧超壮士歌状既以自快且自笑也足下诗声调气色髙朗华秀防有一二可商者少磨砻力耳不爲瑕也见命任尊公表墓忆仆在朝时尝以通家子弟一接顔色后苦浮沈相左不获申请益之愿第耳其风猷材气足以笼葢一世晩节退处讲学证道威鳯仪鸿诚人中杰也三品卿佐例当得树碑神道惜仆非其任耳别示仲芳诸札有生死之托而集不载将无王司马削之甘露园四絶句如教书四纸附上审尔不免疥公壁也拙集及新刻附览中秋后得脱稿使者可以来矣佳币拜惠不一
　　申五常
