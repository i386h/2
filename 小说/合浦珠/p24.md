<!-- { "loadSidebar": true } -->
　　钱生以十年积想，失之当面，帐怏不已。乃详味诗中意思，是言天下将乱，不如归隐。那一年钱生正年三十六岁，又与“若逢四九，返尔林泉”之语相应。即把诗与崔、李求教。崔、李之意不约而同，遂与二子，即日上表辞官，出了春明门，挂冠解绶，一同南归。大学士魏藻德与朝绅光时亨等俱赋诗为赠。时嗣馨已年一十八岁，天资敏慧，矢口成文，极为时辈推重。钱生抵家之后，卜吉行聘，即于是秋，为嗣馨完了伉俪。又以范公与叔父鸣皋俱近八旬，不堪迢隔，乃令白翁夫妇住在苏州，自奉太夫人依旧迁往金陵，离城四十五里，与祖茔相近，地名唤做锦凤村，真个是山明水秀，足称幽居。生乃因山傍水，起造园房一所，备极轮涣之美。但见： 
　　 
　　红楼翠阁，绣闼雕甍。门前五柳摇金，窗外千竿嫩玉。林花春吐，池莲夏开。静坐处，最喜幽禽美舌；客到时，自有美酒盈樽。小桥卧涧，遥通水畔荷亭；深经埋香，转入峰边梅坞。正是谢安旧住乌衣巷，裴度新开绿野堂。 

　　钱生正在修葺书院，忽见许翔卿来望，袖中取出一封书信道：“某近白兰溪返棹，将渡钱塘，遇着一位长者，自称申屠丈，修书一封，着某送上钱爷。”钱生启缄看云： 
　　 
　　自别音容十有七载，予两脚如车轮终年仆仆，复作牛马走耳。闻子三遇良缘，待诏金马，梅山之神（钅监）不爽，而梅花楼一夕酒钱予已效文鱼之酬矣。 
　　兹者天造逢剥，潢池之乱难弥，而煤山之祸已兆。子以老人一言点醒，归隐丘园，甚善甚善！今有真主已出，太平在迩。予亦自兹棲踪海岛，非敢效田横自王，聊布虬髯之故智耳。明年秋杪，吾事方成，子夫妇幸沥酒遥贺。便中附候，申屠丈白。 

　　钱生看罢，喟然叹道：“王室如燬，中原瓦解，吾辈将来尚不知作何结果耳。”是时闯贼李自成虽得了河南一省，然齐鲁之间，犹安然无事。钱生以书意不祥，讳而不言。至明年甲申三月，果有彰义门之变，大行皇帝缢死煤山，始信申屠丈与梅山之语为不妄矣。 
　　自此隐在乡中，捐粟募兵，保障一方，虽经鼎革，天下盗贼蜂起，而钱生保全身家不失，向后多少朱门大厦化为灰烬，那些屠沽儿、卖菜人佣反得满身罗绮。一朝富贵时，来者高入青云，遇退者黄金变色。当此之际，不能无感耳。自后生与范公频至庵中，与心如讲论释典。时贾文华迁至金陵，与许翔卿同为门客。崔、李、陆三子，亦隐在长白山中，与生往来信使不绝。生与三夫人唱和篇什，有《瑟琴集》行于世。每羡乐天为人，故颜其堂曰希白堂，自亦谓希白居士云。 


　　
　

合浦珠 
作者：烟水散人　校点：张毅



校点说明序
第01回　梅花楼酒钱赠侠客第02回　秋烟婢两度醉春风
第03回　访青楼誓缔鸳鸯第04回　陷罗网同窗急难
第05回　蠢头颅在寻风月第06回　有心人巧窃花枝
第07回　传情锦字为怜才第08回　触怒权奸因却婿
第09回　投兰若侠客除凶第10回　咏雪诗当垆一笑
第11回　因赛神计劫兰闺秀第12回　为深情魂遗金凤钗
第13回　金山寺冤鬼现身第14回　明月珠东床中选
第15回　小罗浮旧约重谐第16回　春明门挂冠归隐



校点说明



　　本书全称《新镌批评绣像合浦珠传》，不署撰人，题“槜李烟水散人编次。”首有自序。全书分四卷，共十六回。 
　　据考原作者为袁于令，袁氏所作今已佚，本书系烟水散人据袁氏所撰《合浦珠》改编而成。刊刻于清初。 
　　本书据清初刊本校点。 

　　
　　序



　　予谓天下有情士女，必如绮琴引卓、萧寺窥莺，投彩笺之秀句，步氏倾心；寄组织之回文，连波悔过。以至漱园之诗、曲江之酒方足为风流情神，垂艳人齿。然而苍梧之泣，竹上成斑；寤寐之求，河洲致咏。必其一往情深，隔千里而神合；百优难挫，阻异域而相思。牡丹亭畔，有重起之魂；玉镜台前，无改弦之操。如是之后，谓之有情始不虚耳。若夫静女其娈，贻彤管而踯躅；采兰于洧，赠芍药以夷犹。而或愆期于茹芦之阪，邀欢于风雨之晨，斯财郑卫之风，淫荡之匹，乌睹所谓金门隽彦、兰闺婉秀者哉？ 
　　予自蚤岁嗜观情史，每至绿窗以菁藻摛毫，罗帐以珊瑚作枕，却使君于桑陌，嫁碧玉于汝南，莫不揽兹艳异，代彼萱苏。是以午夜燃脂，选校香奁之什；清晨弄墨，唯誊绣阁之文。不谓数载以来萍踪流徒，裘敝黑貂，徒存季子之舌；梦虚锦凤，遐辞太乙之藜。而曩时一种风流、逸宕之思消磨尽矣！ 
　　忽于今岁仲夏，友人有以《合浦珠》倩予作传者，予逊谢曰：“才子名妹俱毓山川之秀气，故以芝兰为性，琬琰为才，至其相慕之殷，心同胶漆。若欲以芜蔓枯槁之笔，摹绘婉娈静好之情，是何瞽目而论妍媸，将无贻识者之消？”而友人固请不已，予乃草创成帙。 
　　盖世不患无倾城倾国而患无有才有情，惟深于情，故奇于遇。若谓今世必无奇人侠士，如古押衙虬髯公者，乃拘挛之见也。是故烟花队里不无冰雪之姿，锦绣园中必生龙凤之质，甚而当垆一笑，订偶百年，天涯之远，必逢帐魂，可起者始谓之情中之至耳。世之君子，须信风流之种不绝，芳韵之事足传，又何必考其异同、究其始末耶？ 

　　
　　第一回　梅花楼酒钱赠侠客



　　词曰： 
　　 
　　韶光迟速，体名利关心。尘途碌碌，门外莺啼，正值春江拖绿，襟怀潇洒须祛俗。缔心交，芝兰同馥，草堂清昼，弹琴话古，讽梅哦竹。凭世上雨云翻覆，唯男儿倜傥，别开看目。莫笑寒酸，自有文章盈腹。翠帏遥想人如玉，待他年贮伊。金屋画哦，窗下赓诗，花底河流方足。 
　　　　　　　　　　　　　　　　　　　　　　右调《疏帘淡月》 

　　又诗曰： 
　　 
　　才子自应逑美媛，不须仙洞觅胡麻。 
　　请君试看明珠报，莫谓今无古押衙。 

　　话说人生七尺躯，虽不可儿女情长、英雄志短，然晋人有云：“情之所钟，正在我辈。”故才子必须佳人为匹。假使有了雕龙绣虎之才，乃琴瑟乖和，不能觅一如花似玉，知音咏絮之妇，则才子之情不见，而才子之名亦虚。是以相如三弄求凰之曲，元稹待月西厢之下，千古以来，但闻其风流蕴藉，啧啧人口，未尝以其情深儿女，置而不谈。 
　　予今不及远拾异闻，姑以耳目所及，衍述成编，以为风月场中谈资一助。 
　　这段佳话在明朝天启中，有一钱生者，讳兰，字九畹，排行十一，原籍金陵人氏。其父中丞公，历宦浙西，因见姑苏风物清妍，山水秀丽，遂买宅于胥门内大街。兰生五岁，中丞公即已弃世，其母魏夫人，有治家材，且严于规训。兰亦天性颖敏，至十岁便能属文，通《离骚》，兼秦汉诸史。及年十七，即以案首入伴，虽先达名流，见其诗文，莫不啧啧赞赏，翕然推伏。兰亦自负，谓一第易于指掌。其居金陵祖宅，讳叫一鹤者，兰之嫡堂叔也，以恩荫，现任山东郡守。 
　　兰门第既高，又笔名藉甚，况生得面秀神清，皎如玉树，虽卫玠、潘安无以逾也。因此吴郡缙绅巨族，咸欲得兰为婿，央媒议姻的，门无虚日。魏夫人因以年齿渐长，择其门堵相对者，将欲许光，兰以功名未就，力为阻止。尝读《娇红传》，废卷而叹道：“不遇佳人，何名才子？我若不得一个敏慧闺秀，才色双全的，誓愿终身不娶！”家有数婢，曰红叶，曰秋烟，回桂子，曰绣琴，皆十六七岁的佳丽人也；然兰无一当意者。群婢中，唯秋烟尤觉艳丽，狡慧机警，能猜人意中事，兰稍注念，往往因事杂人稠，亦未及向海棠枝上试腥红。所与交游，皆当世名流韵士，其同窗社友最为相知莫逆，唯有崔子文、李若虚两个。每自会文功课之暇，必与二人寻芳拾草，以饮酒赋诗为乐。 
　　一日，值二月中旬，苏人游虎丘者，契榼携壶，纷纷接踵。又闻梅花楼洒肆甚佳，钱生游兴勃然，遂致柬邀订崔、李。至期，二子以事阻不果，钱生怅然道：“俗哉！二君。何酒以尘务相绊，误我游兴？”有一书僮，唤做紫萧，在旁相劝道：“既崔、李二相公有事不来，趁此风月清美，相公何不自去随喜？这叫做‘乘兴而往，兴尽则返’，何必见戴？”钱生点头微笑道：“不意汝亦能解说佳话。”遂携杖头钱，令紫萧随往。到了虎丘，果见画船鳞次，罗绮如云，乃觅幽胜之处，徘徊片晌，始诣梅花楼，沽酒独酌。只是楼中饮侣满座，皆酒后暄语，俗气逼人。钱生不胜厌闷，持杯而起，倚窗遥望，见淡烟芳草之中，乃真娘墓也，因朗吟白香山之诗云： 
　　 
　　真娘墓，虎丘道，不误真娘镜中面，唯见真娘墓头草。霜摧桃李风折莲，真娘死时犹少年。脂肤荑手不牢固，世间尤物难留连。难留连，易销歇，塞北花，江南云。 

　　吟咏至再，兴犹未已，乃问店家索取笔砚，向那粉壁之上，题着七言古体一篇。 
　　诗曰： 
　　 
　　春风处处黄鸟啼，桃花李花争芳菲； 
　　花了笑语人不见，花外香尘暗拂衣。 
　　虎丘山寺钟声晓，虎丘山路生芳草； 
　　香车宝马往来多，水色山光领略少。 
　　我来选胜破春愁，拂衣独酌梅花楼； 
　　楼中寂寞添幽绪，遥见真娘墓边树。 
　　翠细罗衫化作尘，墓门留得诗人句； 
　　镜里娇容想着时，只今烟袅绿杨枝。 
　　可怜不是巫山雨，恼乱襄王起艳思。 

　　钱生题讫，自吟自笑，连饮数杯，俄而日已亭午，遂与紫萧下楼。只见店主面红耳涨，扯住了一个穿白的人，正在那里喧沸。在旁观看的，纷纷说道：“这也忒杀奇哉，真正是个无赖棍徒，白撞酒食。”或笑或詈，或欲挥拳相向，或劝店家剥取衣服。观那穿白的人，却又面不改容，昂昂自若。 
　　钱生不解其故，向前诘问，店主道：“这人素昧平生，日昨忽到小店沽饮，欠银三钱，毫厘不还。说道：‘寓在专诸巷内，待至明日来饮，一并还清。’老拙万分不肯，见他又不像个哄骗之徒，只得破格应允。到了今早，果然又来。老拙道他是个信实君子，仍与酒馔，大饮大嚼，谁料身边原无半文。念小店贷本营生，哪有酒肉与人白吃之理，不由老汉不怒从心起，为此与他厮闹。”钱生笑道：“事亦甚小，我看此友不是寻常之辈，所欠若干，少顷与我酒钱一齐等还，不消发话。”店主慌忙致谢道：“既承相公应认，老拙再有何言？” 
