<!-- { "loadSidebar": true } -->
　　其二
　　愁遣玲珑唱别辞欲攀杨栁尚无枝习家池馆从如旧苐少山公白接防
　　其三
　　缥缈楼头玉万家使君曽此泛流霞莫言鸿爪须防事幽谷犹残琪树花
　　其四
　　弇山堂北四株棠梦雨离云欲断肠却道异时无剪伐飞花曽借使君觞
　　走笔赠张将军赴岭外
　　毋烦薏苡后车传自有清风扫瘴烟压载他年借亷石盟心今日试贪泉
　　即事
　　上元灯火不须奢自有幽情领物华踏徧东城清夜月安家园里探梅花
　　长兴哭子与归途即事有感
　　屈指流年醉里论清溪如旧泪痕新也知不乏追随客谁是当时共济人
　　其二
　　龙湾北岸骨堪栖漠漠愁云片片低一种印山寒食地白公坟畔酒成泥【新墓在龙湾之北】
　　其三
　　当年六子五沈沦一作人间舌底人暗数古来文苑传谁能白髪画麒麟
　　其四
　　碧练东来是霅川银鱼紫蠏不论钱从他风景长如画割却浮家一段縁
　　其五
　　太初收骨道塲山与隔新坟定几湾六十年来无麦饭可能相对忆人间
　　其六
　　玉龙桥下水纵横酒眼摩娑醉语轻不道便成生死别至今犹自恨潮声
　　余所品顾家三白酒以甘败而近得其法者皆胜之因补三絶句而其一以贻胡家
　　品酒新诗亦浪传顾家三白大非前如何夺署青帘字把向胡生店里悬
　　沙头吕氏酒
　　扫地人间色味铨自将真趣媚丹田从教扬子中泠品不及沙头第一泉
　　五弟妇之兄曰章郎酒亦清美
　　压得檀槽瑟瑟珠防时犹有看成无谁能闲步桃花涧不向章郎乞一壶
　　清明日偶题
　　秾李夭桃各鬬新伤心眼底上坟人生憎介子成寒食破损风光一日春
　　其二
　　典却寒襦挂纸钱又闻呼役向杨川三家两舍无薪米错认江南也禁烟
　　过瞻美弟饮题
　　水诛茅三五椽网鱼沽酒杏花前欲知何物堪难弟夜半酣歌不肯眠
　　过从子学贤饮
　　小阮才余犊鼻禈海棠花底奏清尊春光如此休教眀日催租任打门
　　乡居晏起
　　小楼烟雨乍霏霏支枕消教酒力防除却西邻呼酒外判无剥啄到荆扉
　　走笔再送冯使君之楚
　　三吴重地古来闻全楚雄藩更不羣江岸送迎饶竹马何人不颂大冯君
　　其二
　　卷雾凌风青雀开分眀一坐玉山来悬知傲杀南楼月重见千秋庾亮才
　　赠张老
　　莫欺贫惫少生涯半畞沙田百种花笑杀东篱黄菊后春光全不到陶家
　　调姚山人匡叔
　　羽扇藤衫竹箨冠自言亲受九还丹无端却爱人间好不怕山房丹灶寒
　　鳦先以书自通于屠青浦有国士之遇赋此赠之
　　于生书记似邹阳片纸能专上客牀不信比来知己事试闻犹有令君香
　　朱定国觧馆归明州赠之得三絶
　　风物清佳浣客愁不知何事忆明州轻舠泛尽东湖色应向娄江问旧游
　　其二
　　两儿头角渐嶙峋三载东风绛帐春白虎倘逢明主问可能忘得授经人
　　其三
　　惜别飞觞各鬬干吴江枫落未成寒惟怜十月山阴道不共王家子敬防
　　题摘阮图
　　绛纱防露玉尖纎搊得新声字阿咸门外平康佳姊妺即今偷谱不须嫌
　　赠照幻禅师一絶句
　　伏牛山下结精庐炼尽羣魔剰一如谁信近来能所尽贯休诗句梦英书
　　金泽寺僧为余生日诵经报以一絶
　　除却生辰荐亲外酒船何处不沈防即今四大留何事劳得山僧为捧经
　　题溪山深隠画
　　古木寒流一两家柴门昼掩待归鸦何如只向人间住与客擕壶踏落花
　　庄临甫力田种竹有长者风今六十矣其婿陈生懋谦中表侄也索诗夀之得一絶句
　　庭前种竹一千竿屋后收禾三百防欲向而家漆园祖与君重注大椿年
　　寄题何鸿胪仁仲甘露园
　　名从铁瓮城邉得人向金茎梦后归荳防梢头浑欲醉芙蓉叶上未应晞【俱咏甘露也】
　　其二
　　海内争传杜甫诗何将军第有园池金鱼银甲从他好第五名髙心自知【君伯兄为阃帅故也】
　　其三
　　一防晨光霜欲开露华初润蕋珠台墙头蛱蝶冲眉过却道何郎傅粉来
　　其四
　　千株桃李怨春华九畹芳兰也自嗟水部向来心性别只拈霜管赋梅花
　　赠王山人良材二絶
　　返照轻烟晕碧纱翠禽飜罢玉横斜絶胜黄鹤楼中笛落尽还开六月花
　　其二
　　尔貎孤山雪里春能抛玉骨染缁尘悬知不作毛生手却悮江妃自写真
　　闻仲慧治制科业于尊生斋嘲之
　　新水髙槐咽暮蝉尊生斋里好谈如何半夜篝灯读只是长杨校猎篇
　　晓上人自江右来谒敬美赠之诗云南海杨枝白社莲老僧无住总随缘不知逢着文章伯可有衣裳与大颠又行脚山僧不住山正逢居士掩关却嫌留偈多重障大海长空自往还盖谓余方杜门不易见倚韵立赠二絶
　　有社何须种白莲浇花挿栁但随縁从他佛骨原无表那许残花乞大颠
　　其二
　　参尽丛林踏尽山未容轻叩浄名闗霜寒路滑知应否收取三条坐具还
　　晓上人自云能草书转法华千徧谒补陀落迦者再矣告余且复往走笔反前韵止之
　　鲸波千叠海门还劝尔清秋且闭关但使六尘縁境浄眼前长是补陀山
　　其二
　　草书时作素师颠一鉢何如但信縁千徧法华从自转还能舌本吐青莲
　　家弟转官后寄一诗扇钱叔宝有与君何日共闲身语叔宝日作画不休而余苦文债刺促因戏题其后
　　王叟时时徴白战钱翁日日卖青山多生未断贪名障博得闲身亦不闲
　　酬顾不疑
　　秋色衡门好晏眠忽闻流水两三弦似窥吴下机云意有句还酬顾彦先
　　詹东图进士以所刻石书见示为成二絶赠之
　　题罢江东防妇碑公车二月到京师十三经就如登石除却中郎更有谁
　　其二
　　不是君家詹舍人紫防房后写丝纶男儿自有如椽笔一扫燕然万古新
　　答叶茂长觧嘲
　　翟尉归来客尚新柴门剥啄反嫌频不如箕踞松风下次第残编对古人
　　其二
　　南牀白简任他骄赢得余年不早朝莫道山人无约束雅闻弹事到甘蕉
　　送李时养游金陵
　　李生买棹长干游楸局奚囊在两头欲覔羊郎剧碁地不知何处是金沟
　　仲春二十日后梅花始盛偶成四絶
　　二月行尽初日晴千枝万枝玉纵横常年花谢今年发始信春迟却有情
　　其二
　　色观空来定几旬东园初吐屐痕新莫嫌春勒梅花晩也胜无梅负此春
　　其三
　　西园几树玉横斜雨打风吹一任他纵使春光耗磨尽不甘三月伴桃花
　　其四
　　瘦骨崚嶒老不羣怯他春雪爱春云自从参得罗浮梦消息依稀见几分
　　赵仁甫孝亷来乞其父墓文留山园少时赋此志别
　　几树孤山雨后香薄寒憔悴缟衣裳未论诗句清堪比情性都来似赵郎【君诗清絶而貎都雅故云】
　　其二
　　弇园春昼但髙眠箧底都无防墓钱挥草为君生别泪一江烟雨孝亷船
　　清明日偶成
　　小冢轻风舞纸钱斜阳漠漠草芊芊非闗榆栁无新火总为人家不禁烟
　　其二
　　嵗嵗年年世事非朝朝暮暮故人稀唯因白骨无穷尽新鬼犹堪旧鬼饥
　　其三
　　杨栁梢头飏酒旗软舆凭着暖风吹未论天地藏身处不起儿孙异日悲
　　其四
　　叶县天贻白玉棺滕公石椁在长安争如谌母祠前树不受人间泪眼弹
　　山僮言游客放歌折花者戏答之
　　有例何曽问主君六么三雅任斜曛主人总在茅檐底唱遍龟兹也不闻
　　其二
　　携酒防花不碍频唯求酒后防残春不辞树树凭攀折孤却眀朝花下人
　　衡阳曽生万里问奇实无奇可问也于其归口占赠之
　　落魄书生纵酒徒久抛符印着潜夫而今对汝机闗别但语胸中一字无
　　其二
　　悟得从前字字非临岐无泪可沾衣碧天云尽都如洗不碍衡阳春雁飞
　　七夕病中
　　病骨萧然一叶秋踈帘不卷绛河幽茶酒果从无分不起人天两地愁
　　其二
　　邻家乞巧天孙月转参横不掩门拙癖病来逾自爱卧陪影度黄昏
　　其三
　　共君闲傍小溪行爱弟东庄防犊耕许与曼殊能许未虽游族姓不求名
　　其四
　　沈郎徴事近何如旗鼓萧翁尚有余嗒尔相防无一句可能消尽腹中书
　　和孙中丞登马鞍山韵
　　千山如笏拱朱楼平楚将云势欲浮见说兴公新赋就坐令王粲亦销忧
　　其二
　　独立缥缈之飞楼片语能令紫气浮却是岳阳题壁后至今天下诵先忧
　　赠刘少府四膺台奬
　　四见旌书下郡墀道傍何限口成碑莫言清白无人赏今日真成有四知
　　其二
　　賛公庭馆真如洗吟岸乌纱据槁梧刘宠虽亷争得似橐中犹长一青蚨
　　其三
　　尚书两世大名垂乔木干云荫后枝处处遗碑应好在知君不是狄公儿
　　黄仲髙先辈枉访有赠
　　兰芬馝蔼衿裾一片冲懐玉不如事事拟君家叔度祗输年少赴公车
　　其二
　　四眀才子气如虹何事低头王长公误道姓名登琬琰此身原只在墙东
　　题复甫墨牡丹
　　百种沈香亭畔枝锦嫣红醉午风迟那期虢国夫人到淡扫春山八字眉
　　其二
　　半幅生绡墨乍匀天然貎出玉精神朱栏下尽葳蕤鎻却是丹青觧悮人
　　蘓山人自张司马归云辱倒屣之延而所谋未尽果戏赠一絶
　　博得侯门一笑新鬓霜犹自未回春人间不遇邢和璞谁向天门礼弄臣
　　题潇湘夜雨有感
　　扁舟十载问潇湘曽向天东指雁行今夜对牀春梦穏不妨风雨过西堂
　　作张令书戏题后
　　贪闻方外有闲居笔砚垂抛乐有余谁信别生方外事为僧仍作使君书
　　仙师处见徐郎有赠
　　双瞳剪水玉为神皈礼神坛叩宿因自是徐家原有记此儿天上石麒麟
　　偶题
　　一间茅屋足沈沦无那虚名转趂身记得松风陶氏阁玉书先下扫除人
　　其二
　　十里香烟夹路岐少年争草步虚词不知天上原无用只礼身中一字师
　　余徳甫见贻箨冠侑以一絶句倚韵和答
　　竹萌含露供朝餐余箨犹堪刘氏冠不道道人心死尽雨来犹作化龙看








　　弇州续稿巻二十二
　　钦定四库全书
　　弇州续稿巻二十三
　　明　王世贞　
　　诗部
　　七言絶句
　　七年前为在明赋此十絶句今春在明遇余吴阊复出巻索书之时余二人各挂冠乆矣因题二七言絶于后
　　当年楚馆咏江篱忽戴宫花集鳯池何限幽芳领秋意于今方是属君时
　　其二
　　才谈访旧便欣然更怯长江浪拍天十絶新题挂君壁似应翻胜子猷船
　　沈嘉则屠长卿相约为古乐府杂题二十絶句索和余以言激之谓长卿之髙华嘉则之雄浑信是当家若情事或须让老夫一歩两日内便能成此二君得无笑其语之不讐也
　　湘妃竹
　　几防苔痕上翠筠千秋长见泪痕新从他帝子夸江渚不是苍梧望里人
　　吴王试剑石
　　防尔青天一电流山头白虎逈惊愁不辞顽质长刳剖相国功多也属镂
　　秦女卷衣
　　秦女吴妆玉不如卷衣犹在五更初休疑雨露无多防闗内离宫二百余
　　髙帝斩蛇剑
　　大泽云腥碧血侵芙蓉犹在匣中吟天教武库穿云去负尽残年斩马心【穿云事见西京杂记汉有斩马剑谓司马氏也】
