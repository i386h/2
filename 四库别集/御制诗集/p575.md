<!-- { "loadSidebar": true } -->
　　石桥曲折镜光披潜跃文鳞适任伊俯仰清华谁弗乐便当鱼乐亦应知
　　寻诗径
　　窈而深更缭而曲歩歩神传七字真若谓寻诗于此合可知诗亦解寻人
　　涵光洞
　　石林苍逻复青围空洞如含静者机那更入来讶生白南华早已示其微
　　题霁清轩
　　冠巘搆三楹来欣霁景清徂云飞片片皎旭丽晶晶仲夏不知暑宜晹真惬情倚防吟五字今日善循名
　　咏灵珀
　　老珀千年阅中含物象虚【又名物象珀见本草】菀枯诚有异【珀内之花遇冬至即长蕊至五月间开足夏至后以次消落近仲冬即无所见矣】消息竟何如内外化工契团圞月体舒本来却伙见昔咏渉吹嘘【前曽题灵珀诗及灵珀赋疑其世不多觏因賛美之今复见此数枚则固非难致之物也】
　　题钱维城花卉册
　　碧桃
　　扶踈花叶灿芳春有态而仍兼有神粉白绯红原惯见不知名碧始何人【碧青緑色也桃花从未见有此色者不知何以得名】
　　绣毬
　　团团簇得白云窠擎处还看緑叶娑恰似雪峯毬趯出问曽悟得色空麽
　　杜防
　　后先奚必辨殊同【见涌幢小品】花叶都看满着丛却忆风篁岭那畔三春暎得万山红
　　蕙兰
　　春畹兰先蕙继开【见尔雅翼】一般清馥净无埃弟兄难处伊谁是只有夷齐可拟陪
　　蝴蝶花
　　动若飞而静若翔分明粉本出榺王庄生晓梦相迷处那计寻常色与香
　　十姊妹
　　潇洒丰姿洁净神千秋评论防为真谁将野客称呼者【见三余赘笔】唤作嫏嬛队里人
　　牡丹
　　雅是春园冠众花宁须富贵与名加不知设色传神处何似北齐杨子华
　　刺防
　　荼防畧似襍红黄有艳而殊无异香漫以宜观便言采其间多刺却应防
　　荼防
　　谁与边旁増麴君名诚称【去声】实未虚云试看雅客防韵友酬酢之间总半醺
　　西府海棠
　　已是嵇含防里着可知萧淑巻中传一般胜得垂丝者体态同赢枝干坚
　　绶带
　　紫梗黄花累若稠虽饶顔色欠风流身名等度宜谁赠应赠怀金蔡泽俦
　　虞美人
　　浪传本是帐中草鼓掌便如舞袖低大抵轻盈易为动其歌未必即虞兮
　　诸葛菜
　　子落生苗最易滋图花叶匪取多姿当年并日食之物此味谓云宜并知
　　蚕豆花
　　蚕时豆熟可为粮种自张骞携异方岂为【去声】白花供入眼怜他救急接青黄
　　蒲公英
　　花似菊而叶非似弗开秋却反开春子昻偏识个中趣率笔欣他最有神【内府藏孟頫冩生册画此花淡墨数笔致有生趣毎爱仿之】
　　蜀葵
　　葵号而开五色花试之向日定相差戎王子或同时到疑在将军何氏家
　　巵子
　　薝卜是否即祗园谁果千秋有定论欲笑佳文栁子厚枝头却未作巵言
　　石竹
　　虽非个个亦猗猗散防薫风襍砌墀设使吴中士家有子猷蓦到也应疑
　　萱花
　　苞生叶緑挺花黄风咏伯兮第四章我每忧霖或愁旱虽持此草不能忘
　　百合
　　惟应景识强瞿白玉为花瓐叶扶【碧玉谓之瓐】莫谓蒜根难入画几多写作嵗朝图【百合根似蒜而大多瓣攅成冬春间食之颇为珍品画家以其名佳每缋入嵗朝图中】
　　金钱花
　　不须鑪冶成轮孔欲夺牡丹富贵花未识铺牋设色罢可曽润笔获奇葩
　　美人蕉
　　緑叶红葩亦可人色虽如火那烧身曰誉实刺含防语何事无端咏李绅
　　秋葵
　　中央赋色本称尊夏杪秋初灿满园虽曰丹心能向日亦因不令照其根
　　蓝菊
　　华不琐碎叶离披人曰菊斯亦菊之便是子良工假借安能面目冒东篱
　　紫薇
　　品命由来岂定评翻将髙客冒官程开元欲笑中书省便乃因花浪改名
　　牵牛
　　引蔓宁同金络观舎傍扶架当牛栏年年七月花开处最是黄姑不忍看
　　金银藤
　　攀篱援树曽无定施蔓发花自有形花谱设非爱黄白縁何小草号通灵
　　玉簪
　　朝开暮巻似簪抽柄琢緑琼细且修雅是连昌桃竹侧晚妆欲上玉搔头
　　夹竹桃
　　花似桃而瓣少长叶如竹却节非篁漫言品逊佛枽美耐久端应胜佛枽【见学圃余疏】
　　僧帽菊
　　破顔迦叶可曽看乌啄苗花朶朶攅既托空门曰僧帽折将胡乃有双鸾【见广羣芳谱】
　　桂花
　　花中称馥不称妍玉露金风体欲仙徐贤因谏征伐岂縁能赋小山篇
　　茉莉
　　睡鸭何须换夕薰晚风细细散幽芬虽然馨欲夺兰席清浊其间品亦分
　　紫茉莉
　　夺朱犹恶况夺白故合闻无扑鼻香伯仲鬘华【白茉莉一名鬘华】厠其侧顔頳亦觉意徬徨
　　蜡梅
　　蜡梅腊月正开花从月以虫两不差更有相应色香处羶芗原是姓黄家【见王直方诗话】
　　山
　　羣芳不屑争佳丽冬月玫瑰压满枝耐冷莫訾有火色融融红润雪肥时
　　长春
　　四季开花月月红枝头长自表春工画家盖是深于易一气贞元运莫穷
　　夏日池上居
　　池上偏宜夏日居清风拂暑緑牕虚种松十载入画格引水一方垂石渠恰有遣闲观古帖幸无隔刻问军书虽然武定纾缱绻戒满持盈正慎予
　　喜晴
　　雨足刚十日居然此喜晴无非为农务因是系民生实觉先忧切总艰后乐并绪云散以净愁亦与之征
　　恭奉
　　皇太后幸避暑山庄啓程之作
　　东巡回跸刚半月北幸啓程又一时无乃太勤车马尔未尝少懈旰宵斯
　　尧皇家法宁容弛
　　文母髙年合奉怡避暑长兹承夏凊
　　修龄永祝侍
　　期颐
　　过清河桥
　　彻夜晴眀晓啓程东楼门出复云生【往避暑山庄每从长春园之东楼门出】须臾五里翻为雾心喜都成霁景清【夏雾多热亦多晴农谚颇可徴验云】卧波夹镜石桥修归壑中间祗顺流暴雨前朝原未涨思量预费一番愁
　　黍髙稻下总芃如麦后新禾秧又舒自幸之余还自谓预愁原是未孤予
　　御马唘程厯年今朝依例此鸣鞭讵云矍铄夸身健诸事心存无逸篇
　　易舆六韵
　　过桥因易舆农事歴观诸艾麦纷堆彼盼晴益切予目存都合什身坐可翻书【毎坐舆中图便观书否则多筞马也】雾卷日旋朗慰生忧以除少乗仍筞马弗久到行庐未午多清暇槐风入牖虚
　　阵雨
　　过午西北山吐云列缺丰隆各逞技横排竪激只须臾檐溜都倾三峡水卷向东南归渤瀛纎翳不留天朗矣快马斫阵海涌潮阵雨之迅有若此今朝始信晴定耳乔树风前满意美
　　晓行
　　发早驻亦早旅行理合依雨霑多爽气凉逓爱朝晖微泞干长路实纱御祫衣【纱有实地漏地之分为祫衣者必用实地】圃塲摊麦农急趂阳晞
　　小停怀柔县
　　旧日行宫在于焉适小停传餐主东道驻辇奉
　　慈宁【是日　　皇太后驻于此取程近以适　　起居】带水循川白屏山入户青大殊去年况侵潦阻
　　銮軿【去年　　慈驾啓銮时因霖潦侵桥信宿汤山是以有　　驻跸汤山待彴搘之句今嵗于蔺沟行宫添建数楹以供　　宁憩程顿较近兼连日天气晴明　　安舆倍为顺适】
　　西北风
　　昨晩阵雨云尽收今朝西北风飋飕太空昭朗浄纎翳爽生九夏如三秋二麦穗晒以栗禾润浥露气浮农况实为所希见西成遥矣望尚悠诚得此后赐时若吾民衣食庶可谋
　　过白河
　　前朝微涨昨朝退亘岸方舟梁已成即此可知豫则立【谓造舟为梁备水涨也】亦惟无事任其行【尝谓禹之无事行水为万古治河良法一切宣防未免利弊相生矣】崇祠瞻谒申诚肃旷野延縁阅耨耕爽拂快晴迟跋马亸鞭大胜往年情【往嵗过此或因河涨待桥意颇不适兹行披爽阅农为向所罕觏云】
　　宻云县行宫晩坐
　　向年唘跸率秋月迩嵗移前縁避暑然皆适值时行际往往因之屡逢雨白河水涨或啮桥仆役跋渉劳行旅何幸今畨遇快晴无虞收麦利禾舆梁穏穏度辎重行宫早到未卓午槐隂坐受西北风爽生襟袖兴吟绪夕阳西下景更清几望月轮悬碧宇虽然遇顺敢即怡熟读周书无逸所
　　过九松山
　　久矣山松以九名松孙松子郁纵横由来数典从其朔想像为龙防法城
　　山寺寥寥颇不髙雅宜缀景入吟豪笑他野衲非景也解终朝听谡涛
　　静欲萦盘动欲腾千秋翠色倚崚嶒朅思九里西湖路【西湖入灵隠路有九里松】一例鸣鞭引兴曽
　　山田
　　山田向北髙穑事观迤逦近塞气迟麦穗才熟尔遍垅尚未艾润露芃薿薿何虑蒸雨青【收麦时雨多不得晒晾则发青而粃农家防忌之】但觉期秋美禾则益盛无隙緑云委额手祈时若农苦庶酬彼
　　种槐
　　屋古庭树古枝枯叶憔悴数年前虑兹种槐就隙地尔来渐长成菁葱緑云穊新隂连旧隂扶踈羃檐翠飒披西北风夏令如秋季因忆管子言树木十年计树人更予责徘徊只増愧
　　即事
　　夜来小雨不致泞北往层冈尚起尘此事讵宁宜旅客所欣都为利农人未收麦坂穂资饱已种禾田頴濯新缓辔鸣鞭纪吟什既云慰矣益増寅
　　出古北口
　　塞有塞之意古来畏北人发端始苏李扼险自嬴秦征战多伤害戍屯良苦辛难言惟守在得要亦相亲即此往来度恒聨中外臣勑防勤一已施惠接嘉宾【自秦人北筑长城畏其南下防之愈严则隔絶愈甚不知来之乃所以以安之我朝　　家法中外一体世为臣仆　　皇祖辟此避暑山庄毎歳巡幸俾防古未出痘生身者皆得觐见宴赏锡赉　恩益深而情益聨实良法美意超越千古云】敢不遵
　　家法寜徒事豫廵舒怀摛五字揭义示千春
　　两间房行宫即景
　　塞外气本清矧值新晴后白水自绕门青山欣入牖行馆架五楹讵止两间久每来供静憩朴室饶虚受披襟喜爽凉夏五如秋九况罢军书问兼冀农功有心怡神自谧得句亦无垢
　　再题常山峪行宫八景
　　緑樾径
　　万緑丛中一径延循门得入景无边兴来拟欲赓前什不觉光隂隔十年【八景诗凡六作止丙戌嵗逮今丙申已越十年矣】
　　虚白轩
　　电光石火忽旬嵗笔防牋铺又一时比似虚轩生白者自无而有亦如斯
　　青云梯
　　行宫计里驻来均例以阁章到此辰【向例三日内阁发本一次自唘銮后计日发报必当至常山峪行宫故云】宣召诸臣悉批荅阿谁不是歩云人
　　枫香坂
　　非烟而霭复非云叶叶枝枝吐浄芬防是此香无火气了当领以不闻闻
　　如是室
　　素屏
　　羲画写唐诗【室内素屏八扇丙戌嵗　　皇祖御书唐句逮今七十余年　　藻翰如新每一仰瞻倍生钦慕】拱读恒生若
　　见思明月清风七十载室犹如是景光披
　　蔚藻室
　　书堂七十春秋阅犹忆当年
　　圣藻垂趋侍幼龄方舞象【康熙壬寅余年甫十二趋侍山庄获覩　　圣藻亲挥虽未能窥测　　笔妙而追忆之余如见　　天文飞动也】
　　天文妙处未能窥
　　翠风埭
　　阵雨收云才片刻层层埭樾翠如湔风来西北翻林海雅胜五音奏管弦
　　陵霞亭
　　八柱山亭特据髙肩舆寻胜陟兰臯飒然爽气满襟袖霞举因之兴亦豪
　　至喀喇河屯行宫作
