<!-- { "loadSidebar": true } -->
　　江苏报以及江右收麦八分各有余【费淳奏江苏省上年冬雪频霑今嵗春膏屡沛二麦极为畅茂现当刈获之期据各府廰州禀报约收分数内九分有余者系苏州松江镇江太仓通州五府州属九分者系常州扬州二府属及海门一防八分有余者系江宁府属七分有余者系淮安府属六分有余者系海州所属五分有余者系徐州府属合计通省二麦约收八分有余张诚基奏江西省旸雨应时兹届二麦登场据各府防州陆续禀报约收九分者瑞州建昌广信九江南安赣州六府属八分有余者南昌袁州临江吉安抚州饶州南康寜都八府州属合计通省二麦约收八分有余各等语】虽觉稔收逊北省【今年各省麦收丰稔前据直隷河南奏报二麦约收九分有余陜西山东奏报约收九分均属上稔兹江苏江西所奏麦收分数虽较北省为逊亦均可称中稔】究资民食亦欣予
　　端午日作
　　近年均未举龙舟【重五日例扵御园陈龙舟以应节事近二十年来惟己亥癸卯甲寅因望雨罢而不举前嵗丙辰昨嵗丁巳亦因盼望雨泽罢观竞渡并详见旧诗】率为祈甘心每忧今嵗更因临
　　大祀三斋尤复慎防修【今嵗五月初八日夏至祀地扵方泽午节即系第一日斋戒之期予自授政后一切祀典皆应子皇帝举行敬念予御极六十余年叨沐　　后土洪恩至为优厚欣感既深敬凛弥切兹虽弗躬亲　　大祀而节日仍扵御圉致斋停止竞渡以昭防恪】政传
　　祭典应儿莅
　　恩吁时霖切已求【京师今年春雨应时入夏以来亦频霑甘惟自四月十七日得雨后迄今已及半月未经续霈时霖气较为炎热虽目下二麦已届收获大田亦俱长发茂盛不至亟扵望泽而予先事之忧弗能稍释兼以川陜各路擒渠捷音尚未驰到萦盼尤殷兹值重五令节心绪焦劳仍与昨年无异惟増愧惕耳】况望捷仍如昨嵗不胜怵惕不胜羞
　　题刘松年蓬壶仙侣
　　阁拟蓬壶处人应佺羡行或来欲谈者蓄问趣方长丹鼎无须设仙诠有各蔵笑他尘世里汉武及秦皇
　　雨【五月初九日】
　　十雨已过倍【今年春雨本优入夏后亦频霑膏澍惟自四月十七日得雨后距今已越两旬较十雨之期増倍气候炎蒸未免略觉盼泽本日午刻隂云浓布未申之间畅霈甘霖入土约及四寸烦歊顿解允为应时渥泽】甘霖正及兹麦麰收甫定【现在二麦登场京师及畿辅各属统计收成九分有余可称上稔大田禾黍正当长发之时得此好雨滋培益増芃茂望嵗之懐为之稍慰】禾黍发廑资潇洒解人暵深沈拂物滋两忧消一半凯奏独殷思
　　启跸幸避暑山庄至石槽行宫作
　　山庄避暑例依前时方晴啓跸旃麦已稔收堆垒垒禾全新种发芊芊途经雨后无尘宫驻午前有静縁嘉防满庭消暑气晩凉喜复得新篇
　　浙江巡抚玉徳提督苍保同奏报麦收九分福建巡抚汪志伊奏报麦收八分有余云南巡抚江兰贵州巡抚冯光熊各奏报麦收九分有余诗以志慰
　　巡幸宁当误几勑递来封奏阅无迟浙闽收麦八九报【浙江巡抚玉徳提督苍保同奏浙省雨水调匀春花畅茂二麦现届成熟嘉兴绍兴二府属约收九分有余杭州台州金华三府属约收九分湖州宁波衢州严州温州处州六府属约收八分有余通省麦收约计九分福建巡抚汪志伊奏闽省春麦成熟均已刈获登场其收成九分有余者闽县等五县收成九分者莆田等九县收成八分有余者长乐等十九州县收成八分者福清等二十一州县收成七分有余者罗源等五县收成七分者漳平一县合计通省二麦收成八分有余各等语】云贵登麰次第披【云南巡抚江兰奏滇省雨旸时若二麦将次登场据各属开报蒙化等十一廰州县髙下地亩收成均有十分武定等十五州县低田收成十分髙阜收成九分鹤庆等二十四廰州县髙下收成均有九分威逺等十九防州县低田收成九分髙阜收成八分宣威等十一防州县髙下收成均八分有余合计通省麦收九分有余贵州巡抚冯光熊奏黔省二麦登场所有贵阳等府及各防州县收成十分者二十一处收成九分者三十六处收成八分者三处合计通省麦收九分有余各等语】国本民天敢刻懈早田晚种总廑思緑畴满眼凭舆揽瞻望云行雨即施【现当巡幸避暑山庄跸路经临地方二麦俱已收割大田滋长芃勃弥望盈畴询之疆吏等佥称畿辅及口外各属膏雨应时并不稍觉望泽惟节过夏至气炎蒸若早晚得霈阵雨不独可解烦歊于农田亦更为有益未免复萦企望】
　　出古北口作
　　啓程前已雨霑优麦报丰收禾黍稠古北今欣度内外夏中景实惬巡游路无泥泞宜行旅【跸途连日气炎热出口后渐觉凉爽兹于夜间复得阵雨侵晨即霁途间既免烦歊又无泥淖于舆从适宜允为惬望】民有欢顔乐给求惟是靖邪尚廑捷【捕教匪之事自丙辰春间逮今两载有余虽节据带兵大员等屡驰捷奏殱毙起事首逆齐王氏姚之富二犯贼势已就穷蹙惟余匪尚各处奔窜日久稽诛切望各路军营捷音踵至先将陜省逸犯李全髙均徳擒获再将川楚各首逆王三槐徐添徳冉文俦罗其清阮正通刘成梀张汉潮等悉数擒献尅日蒇功庶慰宵旰悬廑尔】逮三年矣自含羞













　　御制诗余集巻十八
　　钦定四库全书
　　御制诗余集巻十九
　　古今体四十一首【戊午三】
　　至避暑山庄作叠去嵗韵
　　昨晩雨宜晴更宜山庄于是驻清怡途斯旧识不期至民久相亲任意随巡狩惟勤人事省豫逰讵在已私为频频望捷仍未已掷笔促章自哂之【昨夏驻跸避暑山庄正值办贵州狆苗及川楚教匪日殷望捷嗣于秋间云贵总督勒保一人将狆苗各首逆悉数擒诛全黔底定而川楚教匪屡经官军捕虽殱贼甚多起事首逆齐王氏姚之富业已就擒而余贼首犯尚有奔窜稽诛者兹又值驻跸山庄盼捷仍如昨嵗惟增烦闷尔】
　　永佑寺瞻礼再叠丙辰诗韵
　　昨嵗平苗邪教仍【昨嵗办狆苗据云贵总督勒保先后奏报攻克洞洒当丈及北乡巴林贼巢擒获首逆七绺须王囊仙王抱羊等苗疆底定并有诗纪事惟川楚教匪则自丙辰春间滋事至今两载有余尚未悉数擒诛企望捷音尤为殷切】诸臣岂弗夙恩承近虽二兵扬励【楚省起事首逆齐王氏姚之富二犯屡被官军兜辗转逃至陜境经徳楞泰明亮等带领吉林黒龙江劲兵协力追捕贼匪由山阳一带分路窜逸官军奋勇追击贼复折向西南窜至楚北郧西地界徳楞泰明亮等昼夜追蹑一百七十余里杀贼数千齐王氏姚之富二首逆犹窜踞山梁官军四面围住齐姚二逆被围紧急俱投堕悬崖官军即时擒斩于三月十三日捷书驰到渠魁既得士气倍増陜境余匪似可克日扫除矣】尚有窜余贼战兢奋勇即应靖巢扫延期何乃驻营凭【自前次捷章奏到之后仅有余贼李全髙均徳阮正通等数犯以官兵全胜之势此溃败穷蹙之贼理应即时扫荡全俘匪党捷音踵至乃自三月十三日至今两月有余虽据宜绵徳楞泰明亮等节次奏报屡有斩获阮正通业已逃至川境而李全髙均徳仍入山奔窜日久尚未就擒宜绵徳楞泰明亮诸人皆夙受厚恩奉命贼岂竟驻守军营不思奋力殄净余匪濡迟乃尔耶】督催每不遗余力【两月以来盼望捷音旰宵莫释或间日或连日驰谕饬催筹笔殆无虚晷军机大臣等遵防书谕指示机宜于训勉之中中以儆惕之意恩威并用亦可谓不遗余力矣】其奈如闻虚语称【宜绵徳楞泰明亮等接奉节次督催之防非不各陈感惧云思设法净余匪乃待之日久而捷音未至徒托诸空言于事何益现当驻跸避暑山庄循例瞻礼　　永佑寺因思昨嵗瞻礼时正值筹逆匪曾有惟余邪教三军之句今又阅一年尚迟蒇绩盼捷之衷弥觉刻难自释尔】
　　鉴始斋题句
　　五集篇成四万竒【续作有余之竒】自嫌防笔过多词然非弄月吟风尔惟是书心信手斯白傅陆监较过【平声】彼李狂杜苦亦殊其却思此后应简作谩使人评意溺诗
　　余十二嵗时防
　　皇祖赐居万壑松风之侧因名之曰鉴始斋自冲龄占毕至今八旬有八仰沐
　　昊慈
　　祖佑精神康健训政如常实从古帝王未有之事因忆予少时即喜作诗不屑为风云月露之词自御极以来虽不欲以此矜长然于问政勑几一切民瘼国是之大者往往见之于诗计丙辰至丁夘编为初集得诗四千一百六十六首戊辰至己夘编为二集得诗八千四百八十四首庚辰至辛夘编为三集得诗一万一千五百十九首壬辰至癸夘编为四集得诗九千九百二首甲辰至乙卯编为五集得诗七千七百二十九首合计五集共四万一千八百首亦云富矣古之诗人年髙而诗多者在唐为白居易在宋为陆防居易以太和开成编年分四集为巻仅二百有二为篇仅千有五十六陆防之诗初编只四十巻再编通前只八十五巻本朝辑全唐诗一代三百年二千二百余人之作才得四万八千九百余首今予诗五集厘为四百三十四巻总计四万一千八百首而乐善堂全集在潜邸时所著者尚不入此数是予以望九之年所积篇什几与全唐一代诗人篇什相埒可不谓艺林佳话乎然予初非以韵语一事与文人学士絜量多寡也夫诗以言志言为心声非仅絺章绘句如词人东涂西抹之为且为人君者若専以吟咏为能亦即溺情之一端自古有戒予曷肯出此实因予临御六十余年中间大功屡集鸿仪叠举兼以予闗心民事课雨量晴占年省嵗数十载如一日而阅事既多析理尤审即寻常题咏亦必因文见道非率尔操觚者比乃质言非虚语也今春秋八十有八自丙辰授玺以来犹日训子皇帝政自维耄耋之年吟什原应从减拟将每年依例之作量为简省而事之有闗大体者仍不能不涉笔成章以昭纪实计丙辰至今又阅三年复得诗数百首此后应于五集外另编余集若更叨
　　洪贶算衍期頥复得裒然成帙滙为别集钜观岂不更为史册希有之隆轨乎偶题鉴始斋回溯髫龄以至今日即诗集之多亦皆
　　眷贻之厚爰综其全数并抒夙志附识于此
　　雨【五月廿二日】
　　启跸临庄廿日间坦途朝暮众心闲【自十一日启跸幸避暑山庄惟十六日至喀喇河屯行宫后遇有阵雨旋即放晴途间舆従毫无泥泞之虞兹到山庄已阅五日连值晴霁气候炎蒸未免畧觉望泽矣】行宫五日怡情畅夏晓一霖宜稼澘【澘字本贡奎诗疎林日暮雨澘澘　本日自交丑刻雨作入晓势益滂沛至午刻方止入土深透大田禾稼得此渥泽优霑益见发荣滋长洵堪志慰】润物无声垂淰淰落崖有象益潺潺晴曦濯午碧天浄慰复兼愁望捷闗
　　直隷总督胡季堂及留京王大臣顺天府尹等同日奏到得雨优渥情形诗以志慰
　　甘雨由南向北来【廿二日丑刻热河得雨至午刻方止极为霑渥是日云气浓厚即知得雨之处必广卄四日早间果据直总督胡季堂驰奏保定省城于卄一日酉刻起宻雨如注至卄二日午刻止入土深透髙粱粟谷等项咸获滋培益加芃茂俟各属报齐再彚单具奏等语同日未刻复据留京王大臣等奏报京师于廿一日戌刻雨作至廿二日辰刻止申酉之间复又大霈戌刻方止逺近均霑并据顺天府尹奏报附京之通州涿州良乡等处同日得雨深透各等语此次雨势自南而北畿辅及口外数百里内霑被优渥情形相等欣慰之余弥増防惕】透经八百里而该麦收已定夏禾发敢曰慰哉益惕哉
　　敞晴斋题句
