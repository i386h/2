<!-- { "loadSidebar": true } -->
　　银流飞落擘岩青天半宫商入耳聴设曰鸣球可相拟吾心所愧是虞廷
　　清谐堂二首一韵
　　盘中试问以何佳但拟形容已觉乖缭曲窈深致尘逺松声泉韵与清谐
　　溪堂小坐意为佳留意逰盘却渉乖即境勤思题额字大清万载万民谐
　　农乐轩有懐
　　垦辟山畦引石泉盘中农乐看当前弄田景象自如此僻壤逺封岂尽然
　　春雨
　　迤东春雨实称稠【近畿迤东一带各属自二月初旬大雪后于三月初九日复得透雨自四五寸至六七寸不等寔为优渥】迩日封章次第投齐右淮南胥待泽【据山东巡抚明兴奏初十日省城得雨四寸济寕金乡汶上邹县单县费县章邱齐河长清各州县得雨一二三寸不等其余各属其报现往泰山祈祷又李奉翰奏淮扬徐海等属天气久晴二月廿四廿八等日得雨一二三寸不等现亦设坛祈求雨泽】秦郊晋地摠需优【防西安巡抚图萨布奏省城及西安同州二属于三月初一二日得雨一二寸汉中鳯翔商州邠州干州等属于二月廿五六及三月初一二日得雨三四寸等语未为优渥至山西虽据农起前奏二月初七八日得雪而及今经月尚未据报得春雨亦均望渥霑也】或称间【去声】霈稍资济必得渥霑方冀收更切忧惟衞辉甚【卫辉连年被旱日切忧虑虽屡经降防展赈截漕而现在得雨可耕之报尚未据驰奏以是益深翘望】旰宵翘望报佳邮
　　顺义县道中三首
　　麦苗较比去时长车马经过坌土扬问悉雨霑刚二寸又因望泽念无遑
　　路傍万姓出迎銮靣色防稀饥与寒更有老人扶赐杖甫经宴后有余欢【今日过顺义县有老民三人手扶赐杖于道傍迎驾盖甫与千叟宴归犹欣欣色喜也】
　　分疆羣吏各迎送底借讳谆多训词但使闾阎各安业亦无他术致雍熈
　　宴坐
　　宴坐莫之春田盘返跸巡蓟东防【去声】稔麦河北缱饥民【盘山驻跸时雨颇霑足惟河北卫辉等属至今仍未奏报得雨殊深缱念】那赏芳园景仍希甘泽频不辞愁鬰郁合是个中人
　　题蒋干仿王防山水即用其韵
　　小筑幽斋倚岌峨长松落落锁岩阿任他流水侵阶过爱此青山罨户多自在常闻野鸟唤等闲弗许俗人过皴摹荷叶非无意欲继离骚赋楚歌
　　咏古玉龙尾觥
　　龙尾为觥向所闻于焉倾斗意犹勤【尔雅注箕龙尾斗南王维诗陌上尧樽倾北斗古人为觥或寓此意】珪璋鄙谢元常子【魏志钟繇传注繇有玉玦太子欲得之而难公言宻使临溜侯植转因人説繇即送之报书曰以为执事有珎此者是以鄙之用未奉贡而丕之谢书今载文选觉其事其言益可鄙耳】髣髴曽陪防漠君青绿畧霑古铜色璘玢欲隠卧蚕纹偶观旧器成新咏显晦惟时物理云
　　闲题
　　春泽西来实逊东【田盘春雨实称深透】又闻北不与南同【京城足四寸御园二寸余昨问昌平一带尚不及一寸】因之近日仍思雨何乃生云复作风念以祈农无厌【平声】足肯云春麦尚菁葱【今嵗经仲春优渥之雪大田已种二麦芃蔚若复雨可冀有收近日云生风随作又为之怦怦矣】衞辉遥伫佳音逓【日盼卫辉得雨之报而尚未奏至悬切日甚一日】更切民艰惄不穷
　　山东巡抚明兴奏报得雨诗以志慰
　　青齐春雨欠优滋此次佳音胜往其七府二州均被泽连宵隔日不同时【山东入春以来虽屡经明兴奏报雨水情形然尚欠优渥兹据奏三月十五日驰抵泰山防诚祈祷于十七日亥时至十八日巳时得雨四寸旋据济南泰安武定兖州沂州东昌曹州七府济宁临清二州均其报于十七八两日先后得雨二三四五六寸不等】度三四【寸】助麦之长深五六【寸】霑禾可耔祗二寸斯实无济勤筹莫使向隅咨【东省此次雨泽虽未一律深透而入土五六寸地方已可乗时播种其得雨三四寸处所亦于麦田有益惟雨祗二寸各处恐于田禾无禆民情不无向隅因降防令该抚详悉筹画如有应需借给籽种俾资耕作之处碓查妥办据实具奏】
　　河南巡抚毕沅奏开封等处阙雨情形亟命缓征加赈诗以志事
　　卫辉连嵗旱赈恤多方救毗连河之南雨雪亦鲜透是用频咨询抚臣兹详奏二十三州县麦苗胥艰秀即使获甘霖大田逺秋收【毕沅奏豫省河北彰徳府及与卫辉吡连之开封河南二属皆自去冬至今未霑雨雪麦苗微细夏禾不能长发委员前赴太白山取水设坛祈祷于三月十七日自午至亥得雨二寸余地气稍觉滋润等语该处亢旱日久此时即得甘霖播种大田秋成尚早披奏益增恻念】是用増恻然带征缓新旧并令加月赈一二以次授【据奏即降防将开封府属之祥符陈留杞县通许尉氏洧川中牟兰阳荥泽汜水禹州宻县荥阳鄢陵仪封郑州新郑河南府属之新安渑池偃师彰徳府属之安阳汤隂内黄等二十三州县本年并上年未完一切带征钱粮均缓至本年秋后征收以纾民力其受旱较重及连年被水积歉之区并再加赈一月口粮俟得雨后仍按亩借给籽种俾资耕作其无地之极贫即照延津等处之例加赈两月口粮仍饬该抚董率所属实力妥办俾灾黎得霑实恵】嗟哉豫省民南望心焉疚调幕乏良方予咎非汝咎申命贤有司敷恵其善副
　　命缓征直南三府及河间府属之州县钱粮诗以志事
　　厪懐豫省旱灾成絜矩迤南接界并更念河间缺雨泽普令【平声】各属缓春征【直广平顺徳大名三府属与豫省河北接壤又河问府属之景州交河等处去冬来雨泽亦少若将新旧钱粮照常输纳民力不无拮据因降防将广平顺徳大名三府属各州县并河间府属之景州交河辛城献县河间肃宁宁津故城等州县本年应完及上年未完带征各项钱粮俱缓至秋后征收以舒民力并令该督即行减价平粜率属实力妥办俾小民均得普霑渥泽】惟祈吉田耕起并出仓粮市价平咨尔有司勤体恤莫教沟壑转吾氓
　　雨【三月廿八日】
　　春季两逢泽【京畿自二月初七八日得雪盈尺后又于三月初九日得雨六七寸兹复于廿八日自夘至巳得雨二寸余春季两逢渥泽寔为欣幸】雭疾复徐京畿诚厚幸豫省缱何如【豫省卫辉一带亢旱日乆昨虽据毕沅奏三月十七日得雨二寸余地气稍觉滋润而甘膏尚未大霈缱念寔无时或释也】落宇三时久润田二寸余再优斯益善不知足惟予
　　护陕西巡抚圗萨布报雨诗以志慰
　　谷雨节过农务要田禾渥泽正殷需【圗萨布奏谷雨后陕省正望泽因祭太白灵湫求雨即日得雨三寸】灵湫太白施竒佑佳秦郊庆普敷吐穂升浆资颗粒黄童白叟共欢娱最怜膏被东西日【昨据明兴奏三月十七八日山东省城及各属得雨四五六寸不等兹据圗萨布奏亦于十七八等日省城及同州鳯翔汉中干州邠州商州鄜州等属均报是日得雨三四寸至六七寸深透不等东西两省报雨同日而豫省独抱向隅益深悬念】豫省偏教叹向隅















　　御制诗五集巻十四
　　钦定四库全书
　　御制诗五集巻十五
　　古今体一百十三首【乙巳五】
　　雩祭进宫斋戒西直门外作
　　盘山旋跸御园居未踏春郊半月余龙见进宫致斋戒芃芃麦垅较前舒
　　大田耕遍早常年【近畿今春连得雨雪不特麦垅青葱即大田均亦耕犁播种较常年为早】既为欣然复悚然南府北河胥望雨【直迤南之大名顺徳广平及豫省河北之卫辉彰徳等属现俱颙望雨泽缱念实不释于懐也】肯因慰近逺忘旃曰慰何曽实慰乎苗而秀秀实还需迩来云起风随作又已殷殷意惕吾
　　徐崇嗣花下乌员圗
　　漫称蒙贵尤无比【见格物论】那数【上声】雪姑独有神【谓白色者】问尔乌员不捕防【格物论作乌圎酉阳杂俎作乌员韵府谓员与圎通予谓乌圎状其形乌员则乌衣之员也因用东坡意戏及之】花间黙立是何因
　　夀承名篆六章歌
　　西湖刻印蔵名山【一】淡扫白云鸟迹看【二】杏花春雨江南天【三】得鱼贳酒归家眠【四】潜虬飞鸿上下诠【五】圗书数巻而已焉【六】六章櫽括彭所镌籀文缪篆古法传是虽技也道以宣色如汉玉土浸全石乎琳琅可比肩珍弗抑植伴书筵匣弆囊袭与永年
　　题沈周张公洞巻
　　防岈一穴若无凭危栈可登不可登沈老破天悭有作张公因洞府留称云闗千疉解隔世石乳万年已变冰内有人家并怡乐别开生面武陵仍
　　咏和阗玉观泉圗
　　玉厄向来已咏辞【向咏和阗玉斧佩有迩来俗工辈时様翻新意斲器牟贵贾呈进率掷弃斯亦玉之厄是用五字刺之句】玉工遂有改弦为危乎上之所好恶速矣下斯成倡随相【去声】质髙山流水处圗成清听静观时抱琴童子何迟至欲趁防心一写之
　　雩祭斋居
　　值祭胥当致敬防况于吁吁为【去声】
　　祈年明知今嵗胜往嵗【往嵗春夏之交率多望雨屡见篇什今嵗春来连得雨雪实向年所仅见】因是求全更冀全每见云兴辄颙若随听风作益瞿然宋儒性理书常读自愧未臻涵养篇【性理精义学类有存养篇然程朱皆谓之涵养较存养之意更为圎融】
　　胡廷晖重岩溪馆
　　崇山落银瀑溪阁跨琼流坐享室家乐兼饶歌舞俦骑舆墙外候鹤鹿苑中幽欲傲仲长统论还未足侔
　　咏桄榔木缶
　　夜郎佳木有桄榔形既孤髙性亦刚色作铁皮簇鱼眼纹为竹节缀蜂房中规讵必从金矩用缶真轻举玉觞为麫设诚可供食济饥厪我视民伤
　　诣斋宫得句
　　去嵗南巡限路程
　　雩坛例遣代躬行吾不与祭如不祭细体方知
　　圣语精
　　春雪优霑春雨被麦苗芃长【上声】大田耕应时再霈斯尽善愿
　　恕无厌求以诚
　　迩来云起风随作今日风轻云势寛或庶防其
　　霈优泽既希既惧意难安
　　常雩礼成述事
　　稼穑知艰公旦陈
　　常雩致祷此躬亲京畿虽雨仍希泽【京畿二三月间连得雨雪被泽较优往嵗今又晴霁旬余若再得透雨更扵麦苗大田有益仍殷颙望】豫省久干切吁仁【河北卫辉等属望雨尤切见扵批谕及赋咏者念释在兹无一刻不系懐惟敬祈　　恩贶速霈甘泽耳】调幕无能惟责巳铭盘有戒在新民纪年五十七旬五天眷何修厚遇身
　　降防全蠲卫辉等属本年地丁钱粮并邻近之开封各属分别蠲缓加赈诗以志事
