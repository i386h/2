<!-- { "loadSidebar": true } -->
　　长律昨春示程督【昨年经筵四库全书第一部米竣故有咨尔校讐总羣辈可宜淹过浃旬期之句以示程督兹第一部书已于昨冬告蒇而第二三四部全书亦俱缮就万册以上此后照钞较易成书矣】迅成膏晷竟前移书多二酉夲难竟嵗始浃旬原弗迟库四羣欣瞻有蒇奉三我自凛无私繁于永乐醇于典【接明永乐大典一万一千九十五册凡五年书成今四库全书每部三万六千册乂荟要每部一万二千册自癸巳年起至今壬寅将及十年间荟要两部及全书第一部共六万册均已蒇事装潢贮阁较之永乐大典数多五倍又按涌幢小品载编辑供事者凡二千一百六十余人今纂修誊録等不过千人而五年期满即予甄叙録用是以人皆踊跃事半功倍又大典于经史皆依韵编次割裂凌舛漫无统纪有乖柱下藏书之义兹四库全书悉依经史子集为部次体例尤较醇整云】嘉矣儒臣善副期
　　百年礼乐合兴哉礼乐原从经史来溯此津源渊已得【四库全书共钞録四部今第一部已得者弆文渊阁其第二三四部则分庋盛京之文溯阁避暑山庄之文津阁圆明国之文源阁】述兹言行徳犹该共殷刘向校书志宁数相如献赋材诸子虽曾预董事【皇六子皇八子皇十一子并命充总裁阅四库全书近复命诸皇子暨师傅等选録明臣奏议】祗当二宋速宾陪【用宋祁延客修唐书事是日赐宴即今诸皇子侑诸臣酒并颁赏】
　　丙申髙阁秩干歌今喜书成邺架罗宋辑明修彼有为【去声　宋太宗践位后恐世人讥其慙徳因集文士修册府元太平御览文苑英华三大书欲以疲其力而箝其口明永乐亦以得位不正集文人为大典以弭草野私议今所辑四库全书惟在搜辑遗佚以广流传为万世艺林津逮实非彼用意所可比也】重熈累洽此无他较其三万犹富矣即此十年讵乆麽鼓瑟吹笙筐将是【二月初二日春仲经筵礼毕即于是日赐四库全书馆总裁总纂总校分校提调各官等宴并徧赏总裁九人总纂各官等七十七人如意杂佩文绮笔墨砚笺等物其誊録等不得与宴者令颁赐宴席果品食物至办理全书之总纂纪昀先是已屡迁至内阁学士陆锡熊屡迁至光禄寺卿陆费墀屡迁至少詹事并将孙士毅擢为太常寺少卿韦谦恒陞授赞善曹锡寳王太岳均陞授国子监司业其编修吴省兰等记名遇缺陞用以示优奬】庆兹日丽与风和
　　从来举事待时节四库修书未预筹癸巳经营谓迟也【癸巳歳始思及依经史子集为四库全书并命辑永乐大典中散篇成帙然朕临御已三十余年亦望七之嵗矣斯事体大而物博时畧嫌迟故甲午聨句诗有逢防畧嫌迟嵗月就将惟亹愿观成之句今壬寅甫及十年荟要两部及全书第一部圴已蔵事装潢贮阁适当春仲经筵锡宴行庆遹观厥成实堪喜慰耳】壬寅庆落可歌不副吾志矣志诚惬励我为哉为正悠回忆四章吟翰苑即今宴只一人留【乾隆九年十月幸翰林院赐宴彼时赋诗者共三十八人阅今三十余年重与陪此宴者惟大学士嵇璜一人不无今昔之感】
　　仲春幸南苑即事襍咏
　　南苑前年曽一过【前嵗庚子秋自热河回跸恭谒东陵礼成即取道南苑恭诣　　西陵未及行围距今不觉两年矣】寒暄阅嵗迅逶迱手柔弓燥思典论小试春搜仲月和
　　于此习围忆少年朝家
　　家法意深焉【余十二嵗时恭侍　　皇祖于南苑习围葢我朝　　家法最重骑射无不自防习劳今每嵗春□仍命皇子皇孙皇曽孙辈于此学习行围所宜万年遵守也】今仍命子孙曾辈一例遵行奕叶傅
　　北红门外水田治路便轻舆快览之苑内亦多宣剔处【近来疎剔南苑新旧诸水泊已成者共二十一处又展寛清理河道清流演漾滙达运河并现在拟开水泊四处次第施工通流济运较昔时飞放泊尤为利益云】由来万事在人为
　　平原早已列围埸风作宣教罢猎行不惜畏劳将致议古稀遵养亦云当
　　谒元灵宫
　　规制仿光明【是宫仿西安门外前明所建光明殿规制而畧小】圜台陟二成敬天缅
　　世祖吁惠福苍生瞻礼阅多嵗防劬秉一诚三冬渥三白膏雨愿滋耕
　　旧衙门行宫即事
　　庚子壬寅忽隔嵗只如瞬息度髙奔予兹十二侍圣祖今乃七旬阅众孙尘世流阴真是幻胜朝往事漫重论拈毫新什续旧咏戞戞难哉陈去言
　　徳夀寺叠庚子诗韵
　　庚子
　　两陵叩七袠班禅适值觐中朝东来西去佥如是究理谈元事匪遥何意其冬寂随示现身出世望徒翘【庚子嵗班禅额尔徳呢祝厘来觐先自山庄回京后复于徳夀寺谒见即以其年冬月示寂今届壬寅已阅三载班禅之呼毕尔罕所谓度世化身者尚未据奏报出世殊切翘望耳】徴心辨见如相拟此在楞严第几条【七处征心八还辨见出楞严经】
　　小猎
　　昨日大风今日澄既来斯安猎可止国家搜狩寓诘戎匪今斯今慎乎此鸿絧俞骑排广塲我亦因之试弧矢臂病多年射鹄艰借马之力犹能尔爰爰之免中【去声】其双其中自不解何以乆经见者笑逊昔兹初见者犹惊喜笑者喜者我俱慙古稀未息肩而已
　　南红门行宫作
　　南苑前秋【庚子】未至兹兹来取暇跸教移无过一宿便当去暗数【上声】六年【丙申至今又六年矣】有所思旧日承
　　欢那重得【丙申奉　　圣母慈驾东巡来往皆驻南红门行宫旧诗有庆因定西旅恒是奉　　东朝之句】他时归政且奢期成吟掷笔付一笑纪事聊摹老杜诗
　　团河行宫作
　　庚子于斯一度经【河行宫工成后庚子秋路便始一经临有防手三年未一到临防此日识长言之句】兹来信宿跸应停落成则已数年阅题句那辞七字宁何必盆头花弄紫即看墙角柳含青因疏泉遂辟行馆知过论中早自铭【近嵗因南苑水源未畅命加疏濬以期通流济运其河一支则酾为鳯河又东南流资以涤永定河之浊复由大清河归海疏治既成因于其旁搆筑行馆以供临憇昨嵗知过论中所云南苑工作指此】
　　涵道斋
　　湖水涵清漪湖斋号涵道涵漪本自然涵道非作造故曰不逺人忠恕其则表即境得理诠慥慥君子好
　　漪鉴轩有防
　　文轩临水裔因以名漪鉴鉴喻水之清漪言水之潋偶来坐匡床防心不违騐鉴物取其平漪澜譬动念而况物之来亦非静而憺彼此动顺应容光照无欠斯理岂易致澄懐自磨勘
　　山桃
　　仲春春将分韶意方昌矣假山植真桃真假谁辨此柔枝渐逥青嫩苞已含紫遥看近却无昌黎句相似
　　隄栁
　　治湖必治隄防隄率以栁薰黄窣长条左宜而右有鹭猜舞翿无鱼认钓丝否成林我始来少暇亦无咎
　　归云岫二首
　　疏泉因辟湖湖土为山近一篑功不亏率已成数仞【叶】山巅屋几间俯视归云引出听其心无归任其踪隠朗诵渊明句与彼原殊轸土山既假矣春云岂真欤云既非真欤出归均子虚徒以景幽耳遂致名纷如岫不知岞崿云亦忘巻舒而人于其间徒劳拟议诸
　　狎鸥舫
　　一湖春水碧于油几架朴斋湖上头时已髙飞度回鴈自然羣集有闲鸥机兮相泯真成狎屋也何妨假号舟脱却光辉致防颂禽中原是不随流
　　题清怀堂
　　行馆率具别院燕息图豫
　　东朝是处搆成未至兹来回忆增焦种树已云苍蔚对花惟见寂寥不可无言归去有言亦只无聊
　　鉴止书屋二首
　　鉴止由来澄弗浮防心于是契深投设其有鉴而无止察察为明致诮不
　　鉴欲分明知善恶止当轻重有权衡执中格物无逾此讵可徒然书巻横
　　春分【二月初七日】
　　仲月日来复三春节已分栁桃初酿色锦绣景迟闻九十判其半居诸惜漫云东郊厪举止霭霭见生云
　　清明
　　今日始春分清明迟半月未至何以言有懐那无説合龙预指期望雁急心窟【昨阿桂等奏现在堵筑口门不过二十六七丈按日论工可于清明前后合龙等语自今预计为期尚有半月益切望佳信之至】不可更亏篑南瞻愁弗竭
　　芟树
　　芟树合秋冬春夏非其时春而未畅发或亦不妨为是处树新种多有丛生枝丛则碍其长【上声】匪爱实害之适来知其然芟修可再迟伊川戒摧折良语诚亦思然此因玉成非闗漫戏嬉
　　静室
　　温室通洞房中垒石峯景嶻嶭殊可观小胜兴怀永不必徴竒文直号之曰静静为立极夲濓溪语堪省然非无逸耽并合有欲屛尺宅寸田养仰希圣贤境
　　题射兔玉韘
　　步射已疎马射可一驰三获慙【去声】犹生【向在南苑曾一围连中八免有诗纪事今祗获三知不如昔矣】却嗤御箭中双兔何致夸吟薛有诚前日获双今日三故知事以习而谙却思乙亥连中八相较兹惟供谑谈
　　新衙门行宫杂咏书怀
　　团河大段阅疏宣回跸于兹驻宿便四壁多存奉銮句不禁举目便凄然
　　小猎顺途于夹墙夙称跧兔富之塲马徐弓软偶一中回忆当年愧不遑
　　大阅戊寅画像斯据鞍英俊俨须眉而今下马入斋者白髪相防疑是谁
　　南苑往来难数【去声】计古稀欲罢未能犹习劳肄武垂家法自我勤为敢或偷
　　题养源斋
　　钓鱼台亦水之源治水因而傍治轩辰嵗经营乆庆落【养源斋在钓鱼台傍台下旧有水塘上承西山香界寺诸水每夏秋霖潦辄阻行旅壬辰夏始命于香山别开引河引卧佛碧云一带山水注此芟治疏剔滙为一湖复穿渠建牐以资节宣导流由阜成门外分支一入西便门城渠流为正阳门之防城河一由外罗城自南而东为永定门之防城河并入通惠河济运至甲午年蒇工有诗纪事虽工成而从未一至此地今因南苑回銮顺便始至葢阅十一年矣】寅年游豫阅寒暄似兹搆筑曾何谓漫以节宣为餙言永卫城隍利行旅知予罪我任滕论
　　澄漪亭
　　墙外为湖墙内池一般俯槛有澄漪剔疏意在修渠政何必瓶罍细校斯
　　夜雪【二月十一日】
　　上元雪后将弥月脉土虽融肤靣干况是终风时作怒亟思膏泽润敷寛六霙问夜忽闻布一榻隔不碍寒清晓披衣度分寸瓦阴四指积欣看
　　山桃
　　菀枯随代谢仲月绽山桃御苑万芳始周南首咏遭【三百咏花桃夭为首】推宜逢雪积已是有风饕【山桃闻时必多风向每有作今日雪后复风】设曰江梅似赢他北地豪
　　题何楷诗经世夲古义
　　明何楷闽人着诗经世夲古义凡二十八巻依时代为次名曰世夲古义以公刘七月大田甫田诸篇为首而殿以曹风下泉计三代有诗之世始夏少康终周敬王凡二十八王因配以二十八宿各为序目虽其书于名物训诂考证详明而钩棘字句牵合史传强附名姓时代以舒窈绍兮指为夏徴舒硕防指为魏夀余又以草虫为南陔菁莪为由仪缗蛮为崇邱穿凿附会不可枚举且以孔子删定之三百篇敢于任意颠倒不师古训妄兴异议实索隠行怪之徒不可为训徒供考证正宜束之髙阁耳
　　弗遵孔子所删诗叙世传经自出竒割裂雅风畏忘彼差排星宿巧符其楷而失则何之谓撰以成乖杜岂辞可惜用功无用地束诸髙阁合于斯
　　咏角画屏
　　山容叠处有凹凸树色列来分浅深付与牧童闲玩景老牛枵腹那闗心
　　右春塍晓牧
　　相材既以无紾昔步景还因有近遥最喜一犁春雨足老农出垦趁晴朝
　　右緑野新耕
　　题春熈院
　　万物到春熙何当院擅竒由来一以贯讵是此为私自舞花如笑能言鸟亦怡登台吾夙愿可尽被民斯
　　融緑堂口号
