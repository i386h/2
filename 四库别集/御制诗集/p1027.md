<!-- { "loadSidebar": true } -->
　　南苑忆为双栁赋【南苑旧有双栁树每损其一后人即补植之盖数十年之间新旧迭为賔主是以向为双栁赋有云旧阅新而成故故何新之恒齐此间海棠防得名已乆而今树未必即为昔树亦如南苑双栁名以实传实以名夀新旧之间正不必强生分别】旧新莫辨影含苔海棠庭际有如是一例春风迎客来
　　右海棠防
　　巡宫何处不书堂暇即甄心玩缥缃却笑幼龄逮耄耋防曽体得一言康
　　右校籖室
　　陕西巡抚秦承恩报复得透雨诗以志事
　　孟仲普霑泽季初复霈恩【前据秦承恩奏陕省各属于本年正二两月普霑春泽兹又奏到西安省城复于三月初五日自己至亥大霈甘膏入土深透查看大麦长发一尺一二寸小麦长发尺余菜子已扬花结角豌豆亦长发五六寸得此澍两滋培益加欣荣畅遂并据西安延安凤翔汉中同州兴安商邠干鄜等府州属具报本月初三四初五六等日得两三四五寸及深透不等现在粮价中平民情极为欢忭】高低总深透菜豆逮芽根阅折真成慰拈毫别有存同民兹望雨责已更何言
　　即事
　　丁之亥及庚之戌七度于兹五望霖【溯自丁亥春始巡天津继之庚寅辛夘癸巳丙申戊申至前次庚戌凡七莅兹土检阅此七年诗本计望雨者竟有五度如丁亥防两诗则有势阑曦影放又为惜生怀之句庚寅偶题则有不能欣赏只赍咨之句丙申　海神庙拈香则有宻云愿即霈嘉澍防叩惟抒一念真之句戊申回銮之作则有只殷一两独萦心之句庚戌　棠禧观展谒则有责躬防九叩尺泽救农民之句惟辛夘癸巳两年以春雨已霑不致厪懐渇泽可见春月望雨亦北地之常特以境过情迁乆而不觉今触景回思仍不禁为之怦怦弗释也】竟似合符应雨缺难禁若契又风今【上年冬至月京师得雪仅二寸有余本未优渥腊月后日盼继霑寖寻至正月以来复殷望雨日引月长不胜烦闷初谓自赵北口登舟后至此水乡或可遄致甘膏不孤所望虽途间亦曽得微雨数次惜俱不成分寸日前天津两次得雨合计有三寸余亦仍欠霑足而连日多风云气时兴旋复吹散瞻仰之余无能自觧惟有防叩　　昊穹俯鉴区区为民吁请之诚省过垂　　恩速敷时泽耳】自惟调幕无佳术祗觉垂衣多愧心稽首
　　崇禧【观名】宁曷恵沛然尺泽起耕深
　　赋得首夏犹清和【得潜字八韵天津试献诗诸士题】
　　灵运清和咏元晖气占【题本谢灵运诗又谢朓有麦始清和之句皆以四月为清和也】本应四月属曽未别书觇称节始唐诏【唐徳宗贞元五年诏以二月一日为中和节】讹中自徳潜【二月为春之中时之和以之名节实可乃沈徳潜讹中为清以二月为清和节不知以何书为据】仲春首夏隔伯适季随兼甲丙岂相及咸恒乃继詹谓犹仍恰当训尚实诬添【四月与三月晦朔相连气可云近似若云二月则相隔匝月之逺安能越三月而似二月乎况嵗时记四月朔为清和节杨万里三月廿七日送春诗亦有只余三日便清和之句是古人无不以四月为清和而徳潜独以己意谓四月似二月实为傅会牵强其讹显然向曽有诗关其谬】姚冶余韶赏【和】炎蒸盛热恬【清】抚时调六幕望雨奈
　　恩淹
　　天津回跸之作
　　五日为期詹六日【廿四至天津栁墅行宫驻跸五日每清晨必斋心防叩庶防遄得甘膏乃迨今回跸已阅六日仍孤所望瞻仰之忱益深急切矣】惕干望雨竟成孤民商率与缓征遍【此次巡阅淀津沿途小民迎跸欢欣踊跃趋事深可嘉尚节次降防分别蠲免厯年积欠缓征钱粮并本年应征赋税不下数十万两俾闾阎益臻饶裕至天津地方商人等咸以安享升平贸迁获利亦各防缀排当効申衢祝因一并加恩将该商等应交帑项量予缓征用昭体恤】官吏惟惭赐食无【向来巡幸驻跸之日必召扈从之王公大臣及畺史等于宫门赐食所以示慈恤众此旧例也今年因甘霖未霈不宜饮食宴乐是以但分别优赉而不举赐食之典】逰豫今畨诚是愧流连古训戒非诬
　　崇禧观驻跸舆叩曷
　　恵羣黎霈泽乎
　　四月朔日作
　　一日复一日夏归春又过观民率尊爱望雨竟蹉跎已惜歉麰麦兼殷种黍禾羣称时可待【距立夏节仅止六日盼雨益殷而召见京尹总督等均称现在粮价未昂上年畿辅丰收民间各有盖蔵甚为安裕若即得透雨低处麦收尚好即髙田亦可播种秋粮不致有碍然望嵗殷切不能以时尚可待而少释于怀也】我虑嵗如何
　　桐柏村行宫八景
　　孚恵堂
　　孚恵由来勿问人益之九五义诠新【朱子注益九五有孚恵心勿问元吉云上有信以恵于下则下亦有信以恵于上不问而元吉可知予以为勿问当云不计天下人之感戴与否若有计较之心便是不孚于心而涉扵违道干誉之为予此论为向来注疏家所无非夸别觧于易义当为亲切耳】注经非欲诩别觧意切为君体贴亲
　　古芳书屋
　　生性从来书史亲芸斋适可坐怡神古芳千载不易味得味问他真防人
　　融春堂
　　衢歌巷舞非闗赏饥食寒衣实切衷往返途中何所得民情一例与春融
　　心矩亭
　　岂计左旋与右旋义方亦弗离【去声】仁圆咨伊官以临民者出治犹应识后先
　　寒碧径
　　数竿亦自夏中碧一阵能传风外寒写竹东坡兼防此不惟入聴且宜观
　　环胜齐
　　登陆自当逺于水书斋尚有胜之环谓他防缀供吟眺何不留心百姓间
　　来青阁
　　平野畿南弗见山来青却见阁楣间【香山有来青轩此间四面皆平野却未有山经始者或系借是缀景然每嵗夏初率至香山驻跸数日此时相距亦不过旬日间耳】不余数日将凭榻欲速心情槩合删
　　泛虚舫
　　巡淀观民栁墅居防嫌歌舞太纷如舟行半月舣舟驻泛水本虚心与虚
　　入南红门叠庚戌年韵
　　庚戌甲寅五载遥巡津例复望霖焦【庚戌春日天津回跸时正值望雨今已阅五年盻泽情形又复相似但庚戌四月十二日驻南红门行宫即于是夜得雨四寸若今日晚间亦得如彼时仰邀　　昊贶优赐甘膏则欣慰感激之忱益深庆幸矣】匆匆此日如昔日忽忽今朝与昨朝那有一心问景也虑无七字纪时聊晾鹰台近观殪虎【昔年皇祖每于南苑殪虎行围予年十二时即随侍教学大鎗　　指示发机视准越今七十三年事如在目恒不敢忘　　恩眷今日自桐柏村至此驻跸尚早因于膳后乗骑至晾鹰台驻马观虎鎗侍衞等殪二虎一熊其一虎逸出有三等侍衞温纯追及用鎗毙之即擢为头等侍衞并赐黄褂旌其奋勇其别殪一虎首先施鎗之骁骑校西郎阿亦加赏縀疋银两以示劝焉】诘武敢忘述
　　祖尧
　　南红门行宫晚坐叠庚戌韵
　　孰谓行宫坐竟如昔嵗哦【庚戌行宫晚坐诗有看云晚霁净对月欲如何之句孰谓此来望雨情景竟尔相似惟愿今日夜间亦如昔嵗得有雨实为至幸转辗萦思益深廹切】望霖依例是抚节觉忧多二麦知失定一心愁那磨戌年幸夜雨不寐想维何
　　元灵宫瞻礼作
　　将谓锡
　　恩符夜雨【庚戌驻南红门行宫日晚已开霁方谓雨又无望乃至五更时雨来甚急檐溜有声次日侵农势犹未止竟得四寸昨晚云阴颇浓喜微有东北风冀幸　　昊恩锡泽亦如往嵗不谓竟孤所望】谁知吁泽谒朝晴
　　萧台钦建自
　　曽祖【是宫建自　　世祖章皇帝时仿京城光眀殿之制光眀殿则眀嘉靖年间所建殿中悬欝罗萧台四字扁额】
　　玉相防祈此赤情来往巡津竟虚度旰宵思愧无诚云容过午霆盛大霈庶防万物亨
　　旧衙门行宫作
　　眀季旧珰衙行宫今觉奢【眀时设海子提督四员以太监为之此即其衙署防制宏敞过于奢靡今因为行宫犹沿旧称想见当日貂珰擅窃真不可问】政衡乆经论防暇憇聊嘉望雨思倬汉流隂迅转车壁题一阅似此率咨嗟【行宫壁间厯年题什阅之率多望雨之句可见北方春雨维艰亦常事耳】
　　防榆书屋
　　读书习射时芸屋宛犹兹春景往奚若髫年来者谁望惟云已聚渇似雨之垂树孔寄松柏【榆树孔中寄松柏各一本不知生于何时今皆拱把矣】忘年友见斯
　　雨【四月初三日】
　　驰睛隠曦影仰面冐烟丝雭渐防落霈霶遂骤施防衷讶出望
　　大造锡优慈所惜半时止【今日午刻云气浓合初止雨丝飘洒迨未刻后雨势骤集甚为霶霈仰荷　　昊恩得此甘膏实出望外惜申初旋止仅得三寸余颙冀继霈渥泽尤殷防切耳】刚余三寸滋慰希仍两笃近逺更兼思入夕云犹厚继霑祈禀寅
　　晓行
　　纡跸团河祗廿里五年以阅一宜停昨朝野甸扬尘处润沃黄根即发青
　　雨后回苏何速哉轻舆迤逦不生埃心和万物原一体妥帖都资大造培
　　遥看双栁作朋荣賔主曽经长赋评【南苑适中之地旧有古栁二株俗即名为双栁树昔曽枯其一苑之官役为补植之以还其旧观后又屡经随时补种癸酉嵗曽为长赋有经予见者三十年间新旧迭为賔主者凡三矣之句】不学研京练都句畧同齐物说难情
　　甫临首夏犹清和【昨驻天津召试献诗诸生以首夏犹清和为题】兽有新生育野莎猎骑教停弗试射亦因年耋抱慙多
　　团河行宫即事
　　南苑行宫称四处其三为旧一新为斋中每愧知过论【南苑行宫凡四处曰旧衙门曰新衙门皆眀时内监官署本朝因之为行馆其南宫则康熙五十二年所建此处行宫乃因团河为鳯河之源向命疏濬水泉积有土山因扵其旁搆筑数宇以供临憇庚子秋路次始落成之知过论中所云南苑工作即指此斋中即书论识之虽物给价工给值不以丝毫累民而抚景不能不引以为愧】壁上频増即景诗畧慰仍希心不定【昨虽得三寸余雨然迩日浓云时作每散于风尚冀风止优霈尺泽也】时隂忽霁泽难期月官引见营门敞【今日驻跸于此吏部即于野营门前将月选官员带领引见因分别人地甄调以慎厘工】惭是如何惬众思
　　直总督梁肯堂报雨诗以志闷
　　缱念南畿泽逮无越朝方伯奏章胪虽霑各属一二寸【京师已得优膏而缱念畿南尚殷盼切今日据梁肯堂奏称初三日行抵新城途次遇有宻雨沾濡入土一寸并称同日涿州得雨一寸房山得雨二寸景州于初二日得雨一寸承徳府属之丰宁县于三月廿九日得雨二寸等语览奏未能慰念古北口提督庆成则奏称初三日古北口得雨三寸余其宻云懐柔昌平顺义各州县亦得雨三四五寸不等是畿南一带不如迤北仍须继泽矣】不慰翻増嗟以吁
　　团河行宫八景
　　璇源堂
　　河源何事更称璇玉润由来遡本然洁治书堂俯嘉徳标其生亦在方圆
　　涵道斋
　　斋额奚因涵道称绎思水徳在清澄内存心及外临事舍二又将何所能
　　归云岫
　　假山既可称云岫何必真云不可归设果为霖自肤寸继霑诚足泽农禨
　　珠源寺
　　团河本是凤河源疏酾南流清助浑【团河之源旧称团泊在黄村门内六里许乾隆四十二年重加疏濬开拓出南苑墙酾为凤河又东南流与永定河合借以刷涤浊沙由大清河归海】必有司之恵万物瓣香嘉吁垂恩
　　镜虹亭
　　以照言波则曰镜喻形映日又称虹似兹假借诚繁矣水本无知付以空
　　狎鸥舫
