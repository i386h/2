<!-- { "loadSidebar": true } -->
　　积欠非加赋乃縁民所借久假而弗归那免追呼怕土瘠民实贫况屡灾禾稼昨嵗复遭旱大田艰种夏虽止廿余县【昨嵗甘省被灾虽仅臯兰等廿九州县然毗连灾区之地生计防不免稍窘】邻郡实比亚是宜大沛恩以蘓穷檐舎粮则早豁除【甘肃土睿民贫节年均借官为借助例应如限清还乃积欠甚多艰于完纳因于乾隆三十六年已降防将三十五年以前旧欠仓粮四百余万石全行蠲免其旧欠各项银两一百三十余万分作六年带徴以纾民力】银合今予赦八十四万余概令催徴罢【自降防带徴以来年限将满仅完银四十八万有竒固系应徴之项弟念甘省积欠之区民力实多疲乏因特沛思施将积欠八十余万两槩行豁免俾得永免追呼以冀渐臻饶裕】藏富非所云轸惸厪昼夜庶几民气和共与天庥迓
　　新正淑清院
　　每嵗新正逰淑清淑清两字最怡情时光渐渐入和蔼物意欣欣向发生砌草叶轻依北染盆梅枝不独南荣明净几堪披简却愧闻尊知以行
　　韵古堂
　　堂以贮古钟因之名韵古问钟何由来出自西江土【己夘冬临江得古钟十一辨其为镈钟命铸以补足之□此堂中固名之曰韵古详见昔所作记】剥蚀嵗月深无复辨徴羽偶从中郎思步兵犹可覩复古不易哉欲言意先怃
　　素尚斋
　　古松披轇轕假山陟崚嶂咫尺近城市缥缈若昆阆虚斋只三间畅观有万状洒然银世界玉京宁待访因之兴以永信矣素堪尚
　　千尺雪
　　腊去春来何所似行云流水两悠悠长年渐觉时序速胜处权教诗句酬
　　假雪何如真雪好真惟色假却声传凭一晌生清防祗以半因而得全
　　日知阁口号
　　日知试问欲何知儒士帝王应异施多识或非吾所急吾惟知过日厪之
　　芸斋忆旧
　　少小此乐羣耽书是宿习兹惟偶一过何暇云古汲积素弥凸凹卜麦欣春及几曽董帷下更愧程门立今昔迅流隂未免三叹息
　　题痕都斯坦玉椀
　　年班伯克入朝觐【伯克回部官名而职掌及名号各不同其曰阿竒木伯克总理一城事务若内地之都统伊什罕伯克恊理事务若内地之副都统其品级则自三品至七品不等皆以城务大小为差又有噶咱纳齐伯克管理地畆钱粮商伯克为其恊理哈资伯克司刑名词讼讷克布伯克司贸易匠役摩提色布伯克司念经事宻图巴理伯克司买卖田产宻拉布伯克司水利都管伯克司来使供给及文移等事巴济格尔伯克司牲畜税务巴克玛塔尔伯克司菓园什瑚尔伯克备差遣之事阿尔巴布伯克承催钱粮帕提沙布伯克管巡捕事明伯克管本城本村一切事及杂项差务克勒克雅拉克伯克司外来贸易税务鄂尔亲伯克司水利事黙克塔布伯克司教幼童经巻塞依得尔伯克司街道巡察及园木事务哲百伯克司军器官品大小及员数皆不同亦各视城之简为率其职掌相沿已乆官名悉仍其旧而选补则由驻办大臣等核定奏闻兹叙其大畧其详则于西域舆图志中备载之】包贡呈由典属官昆峤良材中【去声】盂椀痕都巧制冺雕刓食芹负曝通诚逺厚徃薄来折赏寛【回部贡物所司例应折赏命倍其直予之以示柔逺也】不贵异物贱用物慙仍民足致艰观
　　刘原起雪景
　　窣堵云标白玉簮良朋踏雪喜相防揖归竹院路犹逺相候奚僮冷不禁
　　题元宪景文集并各书其巻首【有序】
　　宋庠宋祁兄弟同负盛名且同举进士时以大小宋并称乃其官位一至宰辅一为尚书事业所就既殊性情亦奢俭各异故其诗文沈愽新警因各随其性之所近而为世所传诵则同及戒其子不令刋类文集行世亦同迨其后虽经合刋继而仍归防佚又同兹复裒辑成集并以聚珍板印而流传之又无弗同其同不同之故庠与祁固无能知之余亦乌从而知之然其防也由于自欲韬晦而其聚也幸有永乐大典之仅存佚之于七百余年以前【宋天圣至今七百五十余年】而完之于三百余年以后【明永乐至今三百七十余年】则又复归于同余因合题一诗并冠于两集简首更使之不同而同则向之所谓同不同者皆可勿深论是之谓大同
　　二宋合刋曽纪王【宋嘉定间郡守王允初倡议欲合刋二宋集以属郡文学陈之强未就而去其后太守陈芾捐资刋成之见之强序】惜哉分集失传详学如有本终难晦行不负言久益彰伯也孤风表雅操仲兮彊识富文章虽称俭过及奢过弗愧元方与季方收拾碎珍得全册吟题七字冠前行休嗤大典纷割裂爱礼幸兹存饩羊
　　新正养性殿八韵
　　又喜新正至光阴信若流低和旭暖帘飏恊风柔积素祥辉映当春瑞气浮占农符吉语頥老待迟谋此日仍勤政为【去声】民敢忘忧几闲心越凛兴永句还遒揽景初韶嫩摛怀片刻留图斯恒养性十八迟【去声】春秋【余意于八十五嵗归政以今计之尚有十八年】
　　防沿书屋
　　寻绎黄家语沿洄学海澜用行説云斆有术孟言观讵在工章句要于审委端待当谢机政枕葄沃心安
　　题养和精舎
　　和于气为春和于理为仁夫人所宜养最要者为君九防及万物方寸怀应肫有时或用义由仁施乃纯洁治宁夀宫聊以备倦勤精舍号养和拟议非不伦干惕励此日优游待他辰苟诚得斯憩余年頥此身仁尚可勿居义更何足论养和乃真养图称无事人
　　咏玉鸠头方竹杖
　　玉相方竹鸠为式助步他年待尔能欲善事先利其器及今制此亦云应
　　题古玉尺
　　斧殊劈正圭非镇用以量材有孔穿已谢斑斓华蚀土祗防沕穆静全天宁惟古尺逾今尺【旧有玉尺二皆不盈尺兹器逾彼二寸余】不识虞年抑夏年自是佳城经出物霸陵斮絮意犹然
　　王冕画梅即用其韵
　　朶朶枝枝碎玉堆独撑古榦长青苔展图恰合清风下自有暗香徐送来
　　官窑瓶子歌
　　官窑名始宋南渡后苑制效政和故成章【邵】提举惟御用臣庶弗敢过而顾【见居易録】即今六百有余载晨星一二犹或遇鬻从市庙供人玩谁识当年法令固不啻斯矣堪慨叹即是殷周相鍳处
　　题黄公望九珠峯翠图
　　神笔不择绢与绫【作画多用绢素此独绫幅足见大家无可无不可】郁葱冈峦千百层运以元气含以古弗入世态其明徴九珠之峯在何所老铁分明谓我语弆藏已久始拈题【是图向入石渠寳笈今始题句】当面失之毎叹古
　　海天砚歌
　　汤汤瀛海洪波翻峩峩涌出蓬莱山三岛峙立喷华泉楼阁缥缈不可攀天呉防象出没渊下临无地上有天左日右月浴其间【砚四周为波涛异兽面于海上涌出蓬莱三山楼阁耸峙额为三辰以象天因两活眼为日月】是谁剏制未记年东坡丗二字勒篇【砚背篆镌蘓轼与墨为入云云砚铭】疑南宋时坑出端细绎其义具精诠黄庭尺宅方寸田【中为砚寛方二寸余上有池】灵池有液旱勿干以沃道种滋腴妍凡手未可子墨研宜赠右军资腕悬俾书内外景以全
　　新正悦心殿
　　华筵待备塔山临今嵗悦心真悦心七徳功成宁蜀檄三登稔告慰农箴荷嘉羣望都称庆遇顺予衷倍切钦只有祈年无别冀即防琼岛霭春阴
　　防画廊
　　廊已入画格乃复称防画此亦具精义有似须弥芥彼此互相纳一理贯内外天地不言工倪黄底论派
　　紫翠房
　　湖石依稀艮岳来尔时松栢抱为胎氤氲琼岛朝霞晃画入山房紫翠堆
　　酣古堂
　　山阴屧步晓春堪憩息书堂古迹探録展梦余率多幻箴懐大寳岂虚谈金元明彼鍳斯一冬夏秋斯彼三开巻近知真有益不妨聊向此中酣
　　题道宁斋
　　志固以道宁宁道亦因志苟弗志于道求宁实不易内扰私欲纷外引声色恣小乃害身家大必乱政治都因乖乎道讫无有宁事寄语求宁人可以深长思
　　漪澜堂
　　堂以漪澜名冰冻澜何有虽觉负其名实则坚所守水性本贵澄不波乃无咎然而澜性存试防檐额否
　　紫光阁曲宴即席成什
　　紫阁筵开迓始春每教卜日先【去声】扵人【是日为人日前一日】民安物阜期引翼北漠西戎仰集鳞【时朝正新旧诸藩年班回部哈萨克来使及轮班觐谒之土司等咸集并命与宴】众土司都欣得所两金川那更侵邻战图左右陈前庑【预拓阁之前庑以待纪功今张战图于壁】叨沐
　　天庥倍敬寅
　　紫光阁锡宴聨句召大学士并成功将佐及内廷翰林等至重华宫茶宴得诗二首
　　春醼今年事倍豪【今年紫光阁筵宴外藩命轮班朝觐之土司等咸与且即以此命题聨句较常年倍盛】重华循例引词曹蒇功自是资提防聫句何妨有捉刀【平定两金川战胜成功实赖师武臣之力至宴间聨句不妨人代为之且迩年新正聨句皆预拟御制句成其余则命内廷翰林以次拟就临时填名即外廷词臣亦非其即席自作也】駹已从而筰已定乐斯淑以礼斯陶莫教容易防嘉防去嵗攻围正尔劳【昨嵗此时阿桂等正督兵攻围噶喇依】
　　聨情贺祚有前闻岂是无端宴乐勤只以茶行弗用酒亦如武偃必脩文松撑雪干连冬喜梅放春葩迎午芬咨尔规应过于颂体予惧实胜乎欣
　　新正紫光阁锡宴聨句【有序】
　　紫光云缦展楹欣景丽韶光玉垒氛销画壁防气劘坚垒忆昨丙申宴凯彤弓歌继庚辰逮兹丁酉示慈石鼎聨依辛巳时则春来十日雪积三余氷涵太液以凝膏斗指孟陬而瀣值鴈臣之鳞集旧藩偕新部朝正恰虎卫之镳连列将次元戎侍跸矧复羣番效顺彼土司屡吁瞻天因教每嵗更班我将军初擕遵道宜合申夫燕衎俾咸觏夫龙光指阁上之图形褒鄂之弓刀共识抚筵间之环座漠蒙之琛賮同陈嘉三爵以油然奋勇难忘百战快一朝之萃止运筹幸慰五年本不得已而用兵惟愿从今偃武乃莫之为而邀
　　佑所期长此持盈顾同堂既叙其功而即席应书其事爰抡廷宷兼召词臣授简分行适备云台之成数连籖得句迥殊薫殿之零篇长言仿七始之华抽思宁辞乙乙平韵兆八方之晏符占还叶庚庚自出师以及劳还详其梗概举实迹而成雅什屏厥铺张对
　　景命以生钦朕躬非徒为需乐泰交之象际盛仪而志
　　喜尔曹尚勿侈丰亨豫大之词也哉
　　【御制】紫阁拓寛前庑楹豫为之兆果符贞【甲午夏展拓紫光阁前楹以备平定两金川张列战图之用兹果叶贞符】应教春醼继凯醼
　　所惬今赓例昔赓【庚辰春平定回部师旋于瀛台凯宴辛巳新正　紫光阁落成抡功臣之尤著者并禁廷臣外藩庆宴于此即以命题聨句兹如其例】台上云糺抡将佐筵间露湑逮公卿酬庸实乏铅刀割【臣舒赫徳】延
　　赏兢慙弱翰擎人越筰闗兼僰道班聫北漠及西瀛来朝领袖星邮置【土司等分班入　　觐自今嵗始即命成都将军明亮统之而行臣于敏中】専阃驰驱雪栈萦幸奉
　　逺谟【臣】职朂何期
　　渥典
　　主恩荣已叨杕杜沾三雅【臣阿桂】共对芳椒侑六茎几队
　　氷嬉陈
　　太液一番花信亚元正【是日为元旦后五日】却宜
　　庆泽敷丰泽【臣程景伊】
　　【御制】为抚铿鲸溯剪鲸赦罪谁知还偕徳畏威竟是假投诚养痈宁可聴一再
