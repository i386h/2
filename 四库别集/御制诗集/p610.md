<!-- { "loadSidebar": true } -->
　　穹恩戒满励自省愧曰诚以感两月期己永愧曰祷以获究属谁所请【自三月中旬即盼雨四月初行　　常雩礼时诚祈实切越十日复亲诣　黒龙潭洁斋致祷至下旬并谕礼部按祈雨成例于天神　　　地只　太嵗三坛致祭防祈逾七日而再举请命屡申亦未获邀　　鉴许近复命御前侍卫都统徳保及侍郎管府尹事胡季堂往石匣龙潭致祷昨进宫又亲诣　时应宫防求盖所谓靡神不宗者幸获防雨然祷之乆矣寜敢腼顔曰诚感而应乎】
　　阵雨【五月十六日】
　　乆旱旱幸过既雨雨亦易晚云复霮防阵倐霶霈【叶】垂垂瀑鸣檐溶溶波委砌一晌披爽凉百忧消侘傺忽忆无
　　人慰【向遇盼雨日乆既得渥　　圣母欣悦之余必遣人传　　谕令余喜慰今不可复得追思曩事倍切怆懐】澘然仍出涕
　　北方春艰雨十常八九经北至前后间获泽仍利耕往年亦如斯已过率忘情惟觉今嵗甚郁邑刻靡宁自咎过于躁自解原为【去声】氓
　　期先十日早【五月二十七日为夏至节今相距尚十日已得透雨较常年尚为早也】润霑五寸防二麦虽失收大田真有庆平粜弗遽罢近利风犹竞【自暮春入夏缺雨二麦难望有收市侩居竒遂致粮价腾涌因　　发太仓米麦分给五城十厰出粜以平市值裕民食今得雨优渥可】【以赶种晚禾然正当青黄不接近市逐利之徒尚不肯即减粮价且有私售屯积者察出即严治之】保阳奏未至驿问逮齐郑【十五傍晚防雨若保阳亦得同沾越日即应奏至而周元理逾期未奏自未能均渥优膏因念及山左河南曽否同日普被并由驿传谕询之】莫谓吾心安余愁方未定
　　咏旧端溪石函鱼藻砚
　　分元为二合成一无缝天衣有乐鱼宵雅设徴桑扈什禹之所恶敢忘诸
　　陈家玛瑙赵家石春渚称竒载纪闻【何春渚纪闻载徐州防戎陈臯行田间得玛瑙盂圆净无雕镂纹容二合许疑古酒巵也陈用以贮水注砚因见砚之中有一鲫长寸许游泳可爱意为偶汲水得之不以为异后或疑之取置缶中尽出余水騐之鱼不复见复酌水满中须臾一鱼泛然而起以手取之终无形体可拘不知为何寳也又水曹赵于立于相国寺市得一异石将为纸镇遇一玉工求以钱二万易之赵不与玉工叹息数四曰此宝非余不能精辨余人一钱不直也持归几年了无他异其季子康不直工言以斧破视之中有水一鲫跃出拨剌于地急取之亡矣是亦斯盂之类也云云此砚池中刻为鱼形或即取其意否】未肯缶中还置水恐防跃去沼之濆
　　题唐宋元画集锦册
　　曲江曽咏此连昌【李昭道有曲江图巨帧昨曽题咏此连昌宫图虽小幅足资兴亡治乱之鍳胜于曲江之仅写烟景也】界画端传时事详可鉴兴亡资政理胜他徒诩赏烟光
　　长恨连昌两巨作元闗治乱白传情诗中甲乙定于是设论其人又合更【东坡评诗有元轻白俗之説就长恨歌连昌宫词两篇词意而论则元应甲而白为乙若论二人品行则乐天较为高微之庸俗卑鄙又当以白为甲而元为乙也】
　　右李昭道连昌宫图
　　钟陵遗迹少片羽得其真细绢非如布【见册中璩之璞识语】图形乃入神名禽何逊赵【昌】佳果或为陈【闽中荔枝兴化最为奇特尢重陈紫出秘书郎陈琦家见蔡襄荔枝谱】设遇襄阳米应充画舫珍
　　右徐熙离支伯赵
　　芙蓉兼有水陆开花畧异早迟【水者早而陆者迟】底识湘江秋晚看他以陆代之
　　称名毎以花鸟谁知兼备众能独辟道元拇指画禅真得上乗
　　右黄筌秋江芙蓉
　　緑叶红花繁不稠翩翔蜡嘴占枝头若飞若植各为趣曰色曰声两擅柔体物每于朝露下传神应在晩风收闻如勃勃生香气讶是写生嘉定州
　　右赵昌海棠蜡嘴
　　杞实垂红珠秋色亦已酣杞下何所有口噤立黄防草虫俯思啄虎视其眈眈何不食杞实腴液芳且甘物性率残忍宁虑他命殱鹰鹞复尔伺画意具理谈
　　右崔慤杞实鹌鹑
　　芦垂江江水寒花半落枝已干飞来山雀立枝端回头附翼聊穏眠潇湘瑟瑟秋欲残别开生靣写纥干
　　右艾宣霜芦山雀
　　驸马工文笔法传王晋卿荷亭写消夏云水涤三庚不失富豪相而饶潇洒情【画中楼阁工致而逺映草舍水榭颇饶幽雅】纳凉如咏杜满意更余清
　　右张敦礼荷亭消夏
　　面水溪亭倚緑筠二难相对话良辰其言未可得闻也而可知非渉世尘
　　右李唐竹阁延宾
　　汴人疑供奉宣和法学左建颇佳致南渡画院仍补入益觉业进精其艺传此栁风水榭圗拂拂凉飔生细吹朗开八牖覆翠幔顿尔隂森延爽气绍兴朝退此避暑秦相优游报无事君臣一德称格天那复迢迢忆二帝画图省识当年况处堂燕雀曽何异赵家家法爱丹青有其始之必有继
　　右朱光普栁风水榭
　　花诚嫩紫蝶诚黄佳句偏宜赋省郎最惜农人勤本务祗知戴胜降于桑
　　右李迪紫薇戴胜
　　戯始军中黄帝为讲因兵势寓于嬉后来图乐乃滋甚讵比犹贤博奕碁
　　众目丛塲注一毬曲躬蹵足态轻遒传神自是称待诏奚让三毛顾虎头
　　名流画院工艺諌宁止丹青独擅场襍纪紫薇传轶事也称新法赌徐王
　　右苏汉臣鞠场丛戯
　　猿据石岩巅鹿游苹野里摘果猿饲鹿亲热宛相视同逰极乐界无害熙怡耳诗如工别裁画实具妙防宁惟写仙境抑且契禅理
　　右马世荣仙岩猿鹿
　　较师胜一筹艶数暗门刘写出神仙界相于期羡俦石牀风拂暑棐几夏如秋道古知何代羲皇以上逰
　　右刘松年松阴道古
　　映水秋花艶栖枝翠羽鲜一例经割裂谁知为子然【杭州志载马麟逺子能世家学而不逮父逺欲麟得誉多以已画题作麟画云云此册各帧题叹俱经割裂更不能辨其果为麟笔否也】
　　水禽毛羽好入画宛如生须识其中蕴羡鱼逐逐情
　　右马麟芙蓉翠羽
　　秋原极目风萧萧草枯树叶落尽凋惟余冈栢挺翠梢是时猎骑出逍遥苍鹰在臂牵歇骄仆役侍从相随招快马遮兽于遐椒天然其势诚富豪抑为金元抑为辽不变旧俗事足髙后易汉服虚名邀曽不数世改玉遭徒观图画鉴戒昭七言示意为此謡
　　右陈居秋原猎骑
　　坐抚老榦梅株南枝消息来乎底辨买春佳趣僮抱司空玉壶
　　待诏名擅钱唐妙称鸡雏鸭黄【见画史防要】谁识神传阿堵不孤庾岭春光
　　右鲁宗贵买春梅苑
　　画眉谁与名率以其眉故互鬭翠篠间椒目各逞怒岂其知京兆而预相为妬霅川盖寓意五字因以赋
　　右钱选画眉清篠
　　泛宅依然妇子围□中常得鳜鱼肥底须世上留名姓名姓多因惹是非
　　右唐棣清溪渔乐
　　夜雨【五月十九日】
　　西山傍晩生族云雷声催雨匉訇闻倐忽急霏丝棼驱炎送爽快且神继霑续渥宜农民我方普被以为欣保定之报待逾辰竟仍枯壤泽屯因思齐郑况似均驰驿问俾奏据真勿为粉饰训谆谆【五月十五日此间已得透雨越二日保定尚未奏至似未普霑并念山东河南二省谅亦相同因驰谕询问并令各奏实在情形毋为粉餙寻据周元理奏保定是日竟未得雨豫东虽未覆而郑大进十六拜进之折尚未言十五得雨且询其赍折之人云自豫至京沿途并未遇雨是十九之夜雨仍似未普霑尤为尘念因后传谕并询之】岂因慰近忘逺人
　　西直门外
　　北至将临斋进宫慿舆农务揽量中前旬触目萦懐处景况翻然了不同
　　麦看耔粒差増饱禾喜秧苗助长芄昨晚浓云霏阵雨路尘清度晓凉风
　　一雨吾心与物苏青郊弥望改观乎廻思愁似失于躁却是其愁不可无
　　夏至斋居杂兴三首
　　斋居几政简北至晷刻长虽非深山静小年亦可方何以消永昼书史余古香正值四库辑乙览趣未央取镜良有益扫叶那辞忙
　　扫叶多鲁鱼含垢未可聼将以传万世必曰谁所定况偶摘览中阙误己不胜【叶】长此将安穷恐致读者病莫谓我吹毛徒资尔捷径【余博搜载籍因辑为四库全书分别应刋应钞存目三种用广流传以嘉恵天下万世其应钞者则命缮写成册建三阁庋藏又择其尤精者为荟要储大内之摛藻堂及御园之含经堂统计为书凡十六万有竒视昔藏书之富殆无有过于此者因巻帙浩繁选誊録多人予以程限并设分校总校各员俾司校勘后简大臣为总裁以董其成命校得若干册随时呈覧惟冀书皆尽善有益于海内操觚之士也且以既成大事不妨畧其小节故自开馆以来无不曲予加恩多方鼓舞近因五年期满校録之人咸予优叙宜各感奋尽心矣乃呈览之书信手披翻其间已舛讹不可枚举岂诸臣皆畧不加意必待予之徧阅乎抑徒以书馆为幸进之阶慢忽从事聴其鲁鱼贻误而惟为终南捷径之计乎屡训不改长此安穷恐负余稽古右文之意因复宣谕训饬之】
　　捷径两逄雨大田有起色所惜势弗寛保阳尚未得齐西及豫北一律仍望泽【十五十九两日京师得雨深透禾苗即时勃发其未种者亦可翻犁布种而此两日保定竟未得雨且山东之济南及省西各府河南之开封及河北各府属均未得霑被既已蠲借兼施并屡驰谕询问又令疏导泉源俾山泽气通以期速沛甘泽】廑懐筹实政咨询屡驰驿切切忆民艰念念惭君职
　　题明人瑞砚
　　期颐把笔命龙賔傍识镌存春泽真夀祝百年犹弗足【砚傍欵署人瑞二字下镌林春泽印考林春泽侯官人明正徳甲戌进士官至知府寿跻百嵗以上有人瑞翁集于应亮以户部侍郎侍养亦七十矣又考江盈科雪涛小説载闽中林太守春泽夀一百四嵗当九十九嵗里人拜节祝曰愿公百龄公怫然怒且笑曰不曽要君家养我君奈何恨我夀耶云云可谓不知足矣因戏及之】此翁未识砚磨人
　　咏和阗玉格刀尊
　　师古量材琢碧瑛图翻式肖格刀成不为周举还周史底论父辛及父庚取血啓毛备阳气祭清灌鬯逹隂精南山义与楚茨契祈谷奉先总在诚
　　热
　　弗雨三朝曰炙檐【卄三日夜微雨】畿南暵久定歊兼齐西豫北遥廑泽【京城不雨甫三日而炎歊异常想畿南久元之处热当更甚而山左之济南及省西各府河南之开封及河北诸郡盼泽尤亟未识燥烈后如何耳】黄瓦红墙近炽炎只有民忧繋心所更无诗兴释眉尖拟翻四库消烦闷亥豕频拈反自嫌













　　御制诗四集巻五十
　　钦定四库全书
　　御制诗四集巻五十一
　　古今体七十八首【戊戌七】
　　夏至日
　　北郊礼成述事
　　协纪盛恢台
　　方坛蠲祀来防
　　庥诚久矣勅已益钦哉孔熯莫愆咏终身矢志陪【北郊以时当炎暑康熈雍正年间率遣恭代者多朕即位四十三年于兹无嵗不躬承　　大祀而沐　　皇地祗所以赐祐者亦甚久钦感弥切惟矢志归政以前必嵗嵗躬行以邀　　恩申悃云尔】诚言申奏格
　　黄幕仰昭回
　　北郊礼毕还御园作
　　斋宫小憇为更衣返驾御园度国畿一晌凭舆切悲绪问
　　安那再谒
　　慈闱【向年　　北郊礼毕还御园必诣　畅春园问圣母安今则不可复得追思曷胜悲痛】农功迤逦阅郊陬二麦登场祗半收禾黍苗而秀实未仍因颙望霈霖优
　　低积水髙还作尘两畨雨实未霑均畿南豫北齐西境总在吾心祷泽频
