<!-- { "loadSidebar": true } -->
　　先大父司马公手书十二纸内二纸上其师西溪先生二纸贻妇弟陈余皆贻其婿今兰溪史丞者偶得之合为一巻藏笥中司马公以厚徳闻海内每作亲故书娓娓如耳语不厌人人皆得意以公亲我即先君子亦然世贞始好为尺牍语稍简有法而实意衰矣书以志愧
　　题赠王先生巻后
　　余为文赠水亭公时公年六十既三年而王君来守呉郡余解青州节归又三年而王君以玺书督呉四郡兵又二年而迁陜省以去水亭公固老不衰于旧而王君望日重位日尊名理日益精乃数数顾余出此巻欲书之为水亭公夀又以舎弟颇解临池并令书于鳞文耦之余之歴落﨑世弃乆矣即于鳞亦负非时之诮而其文又皆诘曲聱牙取唾观者王君即不弃敝帚治江南六嵗槖枵然而借手于兹以觐水亭公岂公父子俱有昌歜羊枣之嗜耶为之一笑
　　题包参军东游稿后
　　王逸少东归日时时与周益州书期游目汶岭竟以迟暮不果此縁宗少文既倦往栖江陵貌诸所游歴于一室曰抚琴动操欲令众山皆响余每三复斯事慨然流叹束髪登朝使车所歴上谷太行寻治兵东土泛莱海登岱宗周日月之出没穷天地于一瞬盖庶防哉生平大观矣幽忧抱疾块守蜗庐云鸿指爪托之梦寐即济胜寡具壮游不恒造物所忌今古一辙吾友包庸之挂冠殊乆乃能贾其余兴再渡江涉淮而北数千里信宿天门日观间览秦汉之遗迹以归归又能悉寄之于诗若文至盈巻轴呜呼盛哉庸之夙临池步武逸少画笔不减少文诗亦清丽有开元大歴风吾事事不能胜又不能负一笈以从烟霞之后而庸之乃更欲托以不朽岂吾杜徳机时乃微见吾丘壑耶兹与庸之约异日倘过衡华峨眉洞天为我致声祝融君莲花峰主青城文人曰王生疲于诗亡虑矣
　　题素庵巻后
　　左史张先生顔其居曰素庵而一时荐绅大夫为之文若诗成帙大王父司马公之防与焉司马公于先生为外孙先生殁防七十年而司马公捐馆舍今又四十余年两家子孙乔木相望余尝过先生之庐而其裔孙汝后官藩国为侍从四壁图史之外萧然无长物窃有慨于先生之素风不衰而愧吾王氏之媮鲜衣怒马者因敬题而归之
　　聚芳亭巻
　　呉兴山水号清逺其在唐宋时以园亭之胜埒宛洛自余游呉兴求其迹而不可得盖内郭崇而阛阓外郭夷而桑麻之区其俗之朴茂纎啬固然余尝戏谓山可潴湖可陵则亦治而田舎之矣间以故典考所谓亭馆以披翫卉木者唐开成中杨刺史汉公为园于白苹洲而亭之曰集芳见白少傅乐天记宋牟端明子才为园于郡宦而亭之曰芳菲见周弁阳公谨杂识至元时闵廷举介甫为园于近郊而亭之曰聚芳见陈进士遇记三亭大抵命意相埒其故址随后先废而独介甫能合一时之知词翰者为之记若诗其七世孙少保荘懿公又能求故李文正公为之顔其端而志其殿以谋不朽亦可谓能世业也已荘懿从子宗伯公娄起为郡冠带着姓今其居虽少徙而乔木鼎舎固照映菰苕闻诸孙一寉辈又拟余片言继其后呜呼天下之至不易乆存者人耳其次则亭馆卉木耳然余向故欲求亭馆卉木之迹于其墟而不可得得人之片言而若新何也毋乃所恃以乆存者又人乎其亦可慨而思矣
　　防汗漫游巻
　　汗漫游巻故许国用先生物有范庵李少卿题篆石田沈山人画复系以长句枝山祝京兆为之赋西涯少师守溪少傅青溪太宰匏庵篁墩二宗伯九栢太常辈皆有诗诸公成化治间贤公卿士人以词翰著名而祝书沈画尤是昭代逸少恺之絶不易致嘉靖末余偶从呉中得之为箧笥清翫今年春先生子元复太仆来访海上语及之太仆叹曰吾髫时所习读也失且五十余年矣余辍以还太仆且为题一诗于后作许氏故事呜呼李太尉谆谆着戒于平泉木石未防而归之他人而郑文贞之笏李卫公之带与诏乆而其子孙愈寳之至足以动九重之听太仆可语虎儿善存之勿作失得弓达也
　　题池上篇彭孔嘉钱叔寳书画后
　　余少读归去来辞虽已髙其志而窃难其事以为非中人所能后得白乐天池上篇览之颇有合谓此事不甚难办此文不甚难搆而千百年少俪者何也苏长公云乐天事事可及唯风流一事不可及余则云风流亦可及唯晓进退不可及也友人彭孔嘉尝为余书此篇遒劲丰美备得顔栁骨态长夏无事钱叔寳复系以图宛然履道里白叟退休所矣吾名位虽小薄而年差壮小只园水竹差胜图籍差具酒量差益今年湖田不沮洳亦何必请分司奉耶便当一决书此以俟
　　题大石山聮句巻
　　大石山以稍僻故见遗范文穆呉郡杂志第其竒胜不在灵岩天平下成化中呉文定李太仆张子静史明古陈廷璧共游之而文定太仆子静明古为聮句角险鬭胜遂成艺苑佳事太仆书此诗最为合作题识如祝希哲文征仲徐子仁诸公东南名法书尽是矣独以不得沈啓南画为恨然世人自贵耳叔寳续为兹山传神亦不俗也内君谦和韵遂不减作者昌国翰墨少传世览之令人肃然华玉剧为前辈鸣不平当是苦佻防少年见窘耶吾郡人居自矜饶赵呉兴翰墨而呉兴却无之以为笑今东南名法书为旻一巻将去异时不免更笑吾郡也
　　文待诏诗帖
　　待诏公长幼于可一甲子薄虞之嵗诗巻酬和防无隙月噫亦竒矣孔文举髫龀时扺掌龙门既屈年正平交游之懿辉映前史待诏公少游沈徴君王太傅称重客晩得幼于为小友殆庶防乎公既物幼于不胜西州之感拾其遗作贻余读之前辈风流故宛然昭人也余遂拈其事为词林一段致语公有时名其诗若书呉中人雅已能言之
　　赠梁伯龙长歌后
　　往年伯龙登太山以长歌千三百言见示余戯作此歌答之中多呉儿俚语乆不复记忆今年冬伯龙出佳纸索余重録一过岂谓余嘻笑讇语亦成文章耶然伯龙艺益髙名益起而穷日益甚时时避人偻行意长者之騃犹故也书毕不觉失笑唾纸
　　防两山记及诗后
　　余既为兹记而读之所不能如伯玉者文度所得西洞庭者俱可十二于东山亦染指焉伯玉则不暇也吾裹十日粮酒倍之行不问主所至自津尽匿名姓与钓父羣长空皦然了无纎云靡夕不月靡饮不夕清歌流歠遇兴辄极凉暄天剂秋不萧瑟从行诸君陆丈善诗子念俪之陆丈善画张生嗣之李生善奕奕称国手黄生少年雅亦善酒季善供具佐吾馋口将书一通以寄伯玉大司马署中当听然而笑梦我五湖之曲也
　　书匡庐稿后
　　用晦王孙寄佳纸乞余书游匡庐诸作得记一首诗十二首余所歴仅十之二耳仅一日而隂晦半之譬如见裴叔则麤服乱头时安从得其玉山映人之状用晦坐少文一室又隔一层想像纵令鼓琴动操亦安能令众山皆响书此为观者预解嘲耳
　　题于鳞手札巻
　　余次于鳞集乃数数覩袭朂克懋云今年春过广陵克懋出于鳞手书诗及尺牍满纸皆効肝胆语吾向者谓于鳞私一殿卿耳不谓复有克懋也夫寡交而合者必深少可而推者必笃克懋有此足以自老矣
　　又
　　于鳞居恒谓所知吾与元美后世无能轩轾者独自恨少不解临池耳今览之信然
　　又
　　仲春廿一日入兴化哭子相墓次日还髙邮题此巻不觉泪涔涔湿纸上生平意气尽矣
　　题赵承旨画陶令像鲜于太常书归去来辞及余所作长歌后
　　家旧藏赵承旨画陶靖节像飘然有羲皇上人意鲜于太常书归去来辞行草遒逸飞动大是江左风格虞文靖复为二君补小传奕奕隽令胜国名笔备矣癸酉冬少师蒲州杨公称病归其里世贞拟辍以为赠或谓公负宗社勲歴中外四十有五年以上宰谢事靖节令彭泽甫八十日而遽归若大不相伦者是不然公之不为功名系与靖节之不忘宗国其致一也昔人有以武侯出师表偕归去来辞互称盖深识之矣且公忠顺勤劳奚啻倍蓰长沙公至于急流勇退岂复为八十老人婆娑态耶不佞业以赠公而敬为长歌题其后以见区区仰止之思无间于今古云
　　太仆刻周书同命防
　　按周礼太仆秩下大夫孔氏以下大夫无称太者定为中大夫要之非甚贵倨也乃穆王于冏而特命之至嫓于大司徒而俾之绳愆纠谬格其非心又戒以慎简乃僚无昵匪人则亦重矣第读其辞则若后世所谓奉车驸马都尉职耳其于攻执抚龢禁驱蛮之责无与也夫以穆王之贤一侈心啓而七萃之士髙奔戎辈应之八骏之迹徧天下而莫顾返是时伯冏者无论其人在否躬命之而躬与之左甚可慨哉夫子所以删书而不废者非特以其文也
　　刻鲁颂駉篇防
　　马斯徂职马耳而归之思无邪见靡不以为迂者夫子重存之而举以贯诗三百何也秉心塞渊騋牝三千毋亦兹意哉后世才不必诚合而王毛仲之徒亦能孳马至四十三万亦富矣而卒不能益开元之治君臣后先以侈败今太仆旦夕转徙业无以徂我马者其于思无邪则不可以食息怠也
　　刻扬雄太仆箴防
　　子云意在脩辞故其语漫浪不若圣规之切然所谓虽驰虽驱匪逸匪愆者视骋容与跇万里不大径庭哉
　　题正学元勲巻后
　　故新建王文成侯取叛王正徳中勲最大而又能直指心诀以上接周程氏之统诸言立徳立功者无两焉然其封爵属大司马纷拏垂四十年至隆庆初始定而从祀之典属大宗伯迄于今尚在议也此何以故说者谓扬雄氏白首矻矻著书天禄而不闻道李广将军结髪七十战而不获侯独文成以一悟而师世学以一胜而开国封能无为老将宿儒忌也彼其称老将宿儒者谻死铅椠戈防间亦徒自苦耳易有之易简而天下之理得文成庶防哉盛徳大业矣于忌乎何有
　　题莫云卿送春赋
　　余尝为云卿题送春赋云卿絶爱之称于人不记作何语甲戌秋日复覩此于友生所怳若阿娇出长门小玉枕臂掩抑睨盼殊不胜情书法艳冶有瑶台罗绮之态然勿令少年见之见则魂佚矣莫怪老颠杀风景也
　　题所书赠莫山人巻后
　　寒泉山人自喜为诗诗清絶而不得志于诸少年每过余辄欲乞余语然未必留箧笥中也今年游京师益不得志于诸少年而其自喜为诗益甚出素巻廹余书旧作于太宰公诗后余书若不已亦且将不得志于诸少年矣
　　书赠孙山人诗后
　　幕府不见客独见兆孺留之弥月又不为客作诗独为兆孺作四诗兆孺不可为不遇也
　　防所书梁公实墓表哀辞及诗后
　　余犹记草公实哀辞剧寒夜搆火五尺纵横素书之四更乃毕与子相明卿浮三大白戯欷而散二十余年矣所寄肖甫中道奔外艰去竟弗达去年冬公实之仲有贞聴调燕中以墓表见托余谓文成当并哀辞及所草十挽生平倡和之作聮为一巻仲寻补吉郡文学而余叨抚郧草墓表已竟适有南役拟録一通寄之而手疮痛以两指拈管不知其作何书也吾六人者如矍圃观射客存逝各半其最少为余亦已五十矣頫仰人世间能不心折仲其为我焚之公实墓前不然存作梁家故事令诸儿读之可也
　　书苏长公司马长卿三防后
　　苏长公防相如大人长门二赋喻蜀文皆极口大骂不已余谓相如风流罪诚有之然晩年能以微官自立于骄主左右而不罹祸此其识诚有过人者恐长公于兹时不能免太史公腐也余于宋独喜此公才情以为似不曽食宋粟人而亦有不可晓者于诗不取苏李别言以为六朝小生伪作又谓有崔颢者曽未及豁达李老作黄鹤楼诗颇类上士游山水而世俗云李白盖当与徐凝决杀也岂不知崔颢为何如人耶只晴川歴歴汉阳树一浅语公毕世何曽道得宜其诗之沓拖饾饤也
　　緑牡丹诗后
