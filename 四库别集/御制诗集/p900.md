<!-- { "loadSidebar": true } -->
　　心殷董正企明敭率因佐治吉惟士用以淑民道在王每嵗诘戎临发驾预期观徳试当塲昔曽亲御励无逸今则坐凭愧异常【向年每遇校射必先亲御弧矢示众自庚辰臂痛后遂疎步射时以为愧】幼即精勤五射习耋犹劼毖万几忙丗年示度哈萨【平声】部【己夘春扵此阅射维时哈萨克入觐是日亲发二十矢中十八矢阅今正三十年矣彼虽乐观百戯不若示以射艺使彼不敢轻视中国予之所以遵　　祖制而迓　　天庥者意实在此】诸卫如教【平声】贞观皇【唐太宗日引诸卫将士教射于殿廷亲临试之且曰无事为尔等师有事为尔等将】迅矣居诸诚足惜朂防宵旰此仍蘉曽元聪聴加之意永保天庥四海疆
　　仲夏万夀山即事
　　香山旋跸此经过不入知曽有憾麽稔冉居诸阅半月清和景物付流波緑深红谢宁关我宵矻旰孜敢厌他略识大端廓【尔　二字急呼为一音】喀信【前据鄂辉等奏廓尔喀有情愿归诚之语兹又奏称探悉该部落已派大头人哈哩乌巴第哇带领散畨自伊寨落起程前来约旬余可到等语想不日即可蒇事然究以速得实信方慰悬念耳】实音仍盼究如何
　　睇佳榭口号
　　前墀引见慎抡才【今早扵玉澜堂视吏部引见月选人员】务毕昆湖画舫开到岸舆升睇佳榭回看笑自个中来
　　畅观堂观易有防
　　回廊曼转书堂有畅观额檐据岩阜近山浸水逺复山纵目怡心名不负怡者畅也岂易得都在春膏渥亩既怡复虑泰而骄招损受益分臧否内爻三吉外三利谦之深意元圣剖【谦之六爻皆吉人所习闻然按其爻词惟内卦初与三皆曰吉二曰贞吉而外卦四五皆曰无不利六曰利用侵伐则俱以利言盖内卦为山止乎内之象也以心言则云吉外卦为地顺乎外之象也以事言则云利爻词之义精矣究之事无不本于心而大有之上九曰吉无不利即谓之六爻皆吉也亦宜】于内为心外为事事之利在心之守心之守谦自致吉吉无不利夫何有于斯一逰所得多岂在湖波及林薮
　　懐新书屋
　　今年春雨渥而优早种稲苗緑泼油胜比常时名不副徒懐陶句望空眸
　　过治镜阁襍言
　　层楼耸埤堄四围俯碧澜漾舟自逺过真是镜中看治镜向予名率已阅丗年毎一绎其义言治诚亦难圗速则不达无为近晏安万民之衣食诸吏之贤奸九州之丰歉四海之经权是均治所系岂胥臻无愆治人先治己克己思心官大公顺应物庶几如镜悬
　　耕织圗二首
　　稲田蚕屋带河濵正值课耕问织辰漫拟汉家沿故事【按汉书昆明池有石人二以象牵牛织女今之昆明湖玉带桥西有耕织圗处左右廊壁嵌有耕织圗石刻湖东有铜牛一亦隠寓汉书之意耳】一般深意在勤民
　　稲苗欲雨蚕宜霁万事从来艰两全造化且艰副民欲临民者合惧瞠然
　　石舫
　　兰舫将登岸必依石舫傍可防动【兰舫】与静【石舫】并识幻【石舫】和常【兰舫】常者动偏属【兰舫】静翻幻岂妨【石舫】有为如是观【去声】所以示金刚
　　清可轩
　　肩舆至山北山轩号清可经过必一登登必为少坐既以清憩众亦以可悦我依壁复向隂无暑凉生妥泐石厯年吟未免言琐琐率欲无言去欲罢未能果
　　端阳日叠去嵗诗韵
　　重午今何幸节吟连两年【去嵗四月下旬正殷望雨时幸三朝甘霖大霈因举端阳节事今年春夏屡沾渥泽各直省俱报雨旸应候值此令节自仍依例举行而连嵗成吟尤堪欣幸也】得天地之数成变化为沿育物对时镜插蒲即景船将无心遂豫戒满祗防然
　　河南巡抚梁肯堂报雨诗以志事
　　数日前披折河北雨似迟切切为不安谕问由驿驰【梁肯堂于四月十八日具奏河南通省三月下旬得雨情形予方疑四月十二三此间及直山东复得透雨豫省河北三府壌地相接何以并未均霑不然岂有拜折在后而不言及耶因即谕令查明先行覆奏并命阿桂便道察勘具实奏闻】今兹接回奏南北均雨施率皆十二三燕齐同日滋麦收可期丰禾黍苗发齐额手为之慰既慰复嗔其十八之奏章十二三何遗【兹据梁肯堂覆奏自前次报雨之后续据开封归徳南阳河南汝宁陈州六府暨许汝陕光四州各禀报自四月初十十一二三及十九二十二十一二三等日得雨自四五寸至深透不等其河北之彰徳卫辉怀庆三府所报得雨日期沾透情形亦俱相同二麦正当黄熟之时雨后连晴颗粒饱绽秋稼日见长发青葱等语想阿桂不日亦即奏到梁肯堂断不敢稍事粉饰惟该抚尚系晓事之人宁不知予之念切雨旸无时少释乃十八之报竟遗十二之雨未能仰体予懐并即训饬以戒其后】训饬俾戒后勤民谨毫厘
　　安南阮惠进表悔罪投诚归顺既允其请诗以志事
　　除逆扶危师有名孱王仍自弃其城一臣振旅堪称智二将捐躯可惜贞【安南黎氏臣服本朝百数十年一旦为阮惠所侵逼除逆扶危在我之师原为有名无如黎维祁不能自振既为之复其土疆袭其封号乃见阮惠复来仍即弃国内投予去冬所云天厌其徳之説如操左劵犹幸孙士毅始虽不即遵班师之防继尚振旅而还无损国威尚为深识大体惟】
　　【提督许世亨总兵张朝龙等临阵捐躯堪为轸惜然已优加爵赏亦足以偿其忠贞之志矣】声罪不难致我讨审几原可鉴其诚【阮惠复至黎城自知罪过重大屡次款关悔罪乞降孙士毅俱不允为代奏及福康安调任两粤阮恵慑其威名益加震詟再三吁恳并谕其国内如遇天朝人经过加意照料伴送进关兹又遣其亲侄阮光显亲至福康安处赍表纳贡冀求降附据福康安奏称察看阮光显输服畏感情形溢扵词色之表至表内详叙黎阮搆衅始末并无敢有抗拒官兵之心且其登覆缚送戕害提镇之人语意委婉尤为诚敬得体而表末复声明此时先令阮光显进京代躬瞻觐俟其国事稍定阮恵扵明年八旬万夀之前即当亲身入觐阅其情词洵属出扵至诚等语因思国家徳威逺播调兵声讨正复何难但彼既悔罪抒忱出扵忠悃审度事几亦可曲加鉴宥正不必为其已甚因即开诚布公赐以勑谕恕其前愆牖其新机在天朝光明正大之心中外所当共喻也】明年诣阙亲输服乃可加封示宠荣【阮恵此次乞降可以舍其罪矣惟所称愿附藩封恪修职贡一节必待明年亲身诣阙方可锡以封号俾得长沐宠荣是以现在所进贡物概令给还亦必俟其明年亲身呈进方可收受此又国家体制所闗不容轻易者耳】
　　赋得郁朴无成【得勤字五言八韵朝考新进士题】
　　上虞论衡着长短有攸分或谓儒为学不如吏治文是诚两弗识【用充语】应悉一归勤少核郁无用未臻朴孰欣虽然徳性本宁屑簿书懃玉局舒国诮致君读律慇微言非慢耳至论可思云二者宜何托朂防占毕羣福建总督伍拉纳奏报得雨诗以志慰
　　良臣择要移两粤【福康安任闽浙总督实能尽心民事惟因粤西有筹办安南事务因即调任两广】旧抚命回督七闽【上年徐嗣曽驻劄台湾伍拉纳以藩司防理抚篆寻陞河南巡抚既念伊系熟手因擢授闽浙总督仍命回闽】春季霑霖虽已报【闽省冬春雨泽未优嗣据福康安于未赴粤之前奏称二月间省城暨各属连得大雨少为慰念】夏初恐旱望方谆霶欣得被省防【兹据伍拉纳奏三月中旬得雨之后晴霁两旬低田一律布种而髙田望雨复殷随即设坛防祷幸扵四月十三日得阵雨数次入夜宻雨连绵十四日午时至十五日丑刻大雨淋漓申刻又有宻雨至十六日寅刻方止髙下田畴俱已入土深透且云气隂浓雨势必广飞饬各属报齐再行续奏农民欢跃粮价渐平地方极为宁谧】优渥曽均询属隣粮价顿平民气豫幸防南望慰増寅
　　题钱选画时苗留犊圗
　　为令治一县去官惜众村【画中有村民留恋意】犊留表已洁牸防置他寃【老牸有回頋情】射醉斯过甚留钱可并论【用刘宠事】霅溪神解得绘事激扬存
　　咏哥窰罏
　　鱼耳边傍穏铁钉足底呈淡然消火气穆若葆神情窰则代传宋匠斯名纪生【宋时处州章生一生二兄弟皆主龙泉之琉田窰生二所陶青器纯粹生一所陶色淡故名哥窰】设如分次第可识出难兄
　　阿桂奏河北雨泽田禾诗以志事
　　肯堂报雨未臻悉续奏方知霈泽霶【梁肯堂四月十八之奏竟未将四月十一二三等日之雨奏闻及传防询问始扵昨日续据报到南北均霑情形然犹俟阿桂奏至更为深悉也】先是阁臣遣事审遂教河北勘灾详【兹据阿桂奏扵磁州防审事件完竣即亲赴豫省察看河北二十五属扵四月十一二三等日得雨深透寛广并云现在菜子已经收割大麦亦在刈获小麦再得十余日亦可登塲约计收成总在八九分以上至谷米髙梁青葱茁发早豆亦俱出土以及红花棉花等项无不含润敷荣民情欢跃佥称非但与前两年迥然不同实为十数年来所未见及至荥泽见河以南雨泽田禾尤为充足畅茂麦穗一茎有多至六十余粒者览奏知非饰言厪念为之略释】农功大起堪予慰膏普滋幸众康定匪饰言纾切念南瞻畧释视如伤
　　浙江布政使顾学潮报春花蚕丝收成丰稔诗以志慰
　　田协霑膏蚕协晴九分雨得报收成【顾学潮奏浙江各属春雨霑足大麦陆续登塲小麦亦俱结实饱绽春蚕渐次成茧现据查明各府州县春花蚕丝收成分数杭州嘉兴宁波绍兴温州五府属二麦约九分有余湖州金华严州处州四府属二麦约有几分台州衢州二府属二麦约八分有余统计通省二麦收成九分有余杭州嘉兴二府属蚕丝收成九分有余湖州府属蚕丝收成九分统计蚕丝收成亦九分有余田功需泽蚕事需晴兹晴雨各恊并获丰收实堪慰庆】足衣资食酬民愿旰食宵衣慰我情护抚司藩合申奏【巡抚琅玕入觐顾学潮防理抚篆收成分数例得陈奏】慎防戒满益盟诚封章南北多吉语【昨据福康安奏安南阮恵进表乞降兹又据阿桂顾学潮奏河南浙江丰收情形吉语骈臻洵属大顺欣慰之下敬畏益深】自问何修幸畏并
　　江西巡抚何裕城安徽巡抚陈用敷各奏报麦收分数诗以志慰
　　南暖北凉气候然麦收南早北迟延八分同得殊报日【安徽巡抚陈用敷江西巡抚何裕城同时奏到通省二麦约收分数俱八分有余及披阅拜折日期江西系四月十六日具奏安徽系四月廿六日具奏自系南北气候凉暖各殊故收成迟早亦异而江西在南故到迟安徽在北故到速其为有年固无殊也】计里殊行同有年饼饵可期价减市黍禾更喜茂连阡偏灾两省昨嵗被【去秋江西安徽沿江濵湖州县俱以水势涨发间有偏灾兹幸两省胥获稔收感谢　　昊恩倍増防惕】幸接青黄慰谢防
　　仲夏逰玉泉山
　　桥过青龙向玉泉农功厯览意欣然水田粳稲旱田麦苖吐菁葱【粳稲】穗吐全【麦】隂布峦林擢秾秀露含阶卉鬪芳妍抚笺欲咏还停笔惭愧今年胜往年
　　分鉴曲
　　玉泉山之阳天下实第一小者不胜数【上声】如珠吐波出山左别为湖岩窦淙乳溢居然领众派可与第一匹几曲分鉴光津逮北峯宻出墙原合流玉河泻沕潏是日逰北峯鉴曲厯一律形为镜影澄声作琴声谧大凡山之秀必资水之泌扵兹论尝脔溯源究天隲
　　题创得斋
　　创得斋名此鼻祖山庄效此额檐头【庚辰扵避暑山庄搆书斋亦名曰创得】彼翻常到斯翻偶未可恒孤畧可酬叶始田田荷意逺枝争濯濯树隂稠北峯欲陟兹初路小憩仍勤庶政诹【将陟山隂仍先扵此传餐视事】
