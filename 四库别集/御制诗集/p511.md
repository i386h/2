<!-- { "loadSidebar": true } -->
　　少康光武始堪称【古今中兴之君惟夏少康汉光武足以当之盖少康诛寒浞以复姒基光武诛新莾以全炎祚实能定数十年之乱继坠绪而大一统又如商之武丁挞伐用武嘉靖邦周之宣王外攘内修绍美文武皆能振作其既衰之业虽足称为中兴然较之少康光武则有间矣若唐肃宗収复两京其功固不可没然唐室宗社未移自不得谓之再造至于宋髙宗流离播迁仅有东南半壁始终委靡无能苟图自全之计不思为父兄雪耻恢复中原以为偏安则可然比之东晋元帝尚有未逮顾腼然诩为中兴不亦深可鄙哉】何事建炎号中兴轻议武汤慙尽善髙谈尧舜匹先登【宋祖受禅于周得天下即不以正至髙宗当徽钦失国之后仓皇南渡其即位始末殊无足称乃陆防编辑此书序言尧舜以来独宋为甚盛之际且谓汤有慙徳武未尽善不复顾万世公论即为尊亲者讳亦何至是非颠倒若此】偏安祗有姑息计北伐曾无恢复能徒曰亲征望敌返未闻业剏受终膺【宋髙宗亲征一事周必大侈为铺张其实往还雨月余未尝渡江与金人一战仅自镇江至金陵略无武功足纪归甫三月即传位孝宗退居徳夀彼时年未六十惟图自逸不复存卧薪尝胆之志庸懦甚矣至于文有李纲赵鼎武有韩世忠岳飞或以防贬或以寃死皆不得竟其用奸如秦桧倚为腹心迷而不悟求贤逺佞之谓何乃盛称其沉珠玉碎寳噐诸小莭谓出于至诚恻怛抑亦不揣本而齐末矣】求贤进退都无定逺佞优防几实曾碎寳细人索供【平声】故斥珰内侍窃权仍举凡率可知时政曲誉安能逃后绳七字永言昭鉴戒艰哉
　　天命慎钦承
　　鹤鹿二首
　　鹤
　　放翅听飞去爱山仍复还【山荘有放鹤亭并有诗】那期稻粱报常伴渚洲问唳月声非怨梳风意自闲使无清介格亦岂异乎鹇
　　鹿
　　灵囿无不有伊尼【楚语谓鹿】特牣焉革希领子出角解异羣跧【鹿自五月解角后牝牡即别羣而处】未是供庖因非挟矢前忘机近左右寜独海鸥然
　　普陀宗乗庙即事
　　普陀本以抚遐为【蒙古皆重黄教寅庚辛夘叠逢　国庆旧藩新附诸部落咸集山荘胪欢祝　　嘏因仿西蔵布逹拉都纲法式建庙于此以迓慈夀而洽柔懐梵语布逹拉华言切音普陁也】神道诚看有相之遂致逺徕土尔扈【庙工将蒇而土尔扈特台吉渥巴钖等率属归顺朝觐山荘之日适届落成大慈氏广大因縁不可思议如此即命至庙瞻礼俾益感忭上尔扈特急读之则为土尔扈云】因教羣礼总持尼即今法雨滋忍草万古宗风振慧枝若论三乗皈一字谓犹一字属多词
　　广安寺瞻礼六韵
　　防古尊黄教其来已久时以神道而设因俗习为治用接宗乗右【是寺在普陁宗乗庙之西】俾修摩竭仪金容辉法相玉律示毘尼【寺中有戒台】是日防瞻礼
　　万年兼祝厘广安宁讵此土扈【即土尔扈特急呼之或雨字或三字皆可如厄鲁特亦呼厄鲁】列藩维
　　题罗汉堂
　　洁治山堂据漫坡应真写像各婆娑江南彼岂塞北此【是间应真像肖海宁安国寺为之】十六少非五百多色见声求总邪道水流云住契禅那知然是复何为者狮子峯髙借问他
　　山行遇雨之作
　　梵寺展礼将言旋四山忽作大云起是中真复有因縁法雨霏空天龙喜配藜滂沛沟壑盈摩醯首罗数难纪笋舆油繖磴道盘千林珠玉纷披里卫士跋涉泥泞途行赏旌劳例有耳忆予昔嵗行秋搜马射骤霖弗为止今朝安坐归园中宁曰度人心以已由来时事或弗同解嘲聊复长歌此较十年前真愧矣
　　雨【五月廿一日】
　　昨日雨连夜今朝晚尚霖幸消愁旱虑便有望晴心宁为【去声】逰山阻恐妨收麦淋【是雨虽有益夫田禾黍更资芃勃惟闗外麦熟较迟时正当収获晴更相宜心切筹农难期兼善也】浪浪声不止欹枕闷难禁
　　晴
　　晓云散以浄塞宇迥而澄麦穗喜无碍黍苖勃有兴日临花韵逓风过树凉増敢曰幸时若致斯诚底能
　　恭咏
　　皇祖鹿角椅
　　制椅犹看双角全乌号命中想
　　当年
　　神威讵止羣藩詟
　　圣搆应谋万载绵不敢坐兮惟敬仰既知朴矣愿捐妍盛京惟逺兴州近　【盛京有　　太宗文皇帝所贻鹿角椅癸亥甲戌两诣瞻觏曾一再恭咏兹椅为　　皇祖所制毎嵗驻山荘常得观仰　　家法钦承益増景慕】
　　家法钦承一例然
　　西峪
　　西峪虽不遥无暇亦到鲜欲临秀起堂途必由斯转两日晴已定山蹊泞干浅肩舆一问景千嶂霁烟巻乔树有嘉隂憩受凉风善行与鹿前后聴则鸟睍睆万物色形声都堪注易简
　　有真意轩
　　有自无中生真乃假之对皆属意所为宾主宁当背轩曰有真意倒置义似晦寻思可别解空空室何碍于意尚不居岂知有真在而我即景吟是谓逰物内
　　对画亭
　　不问四家及六法爱看林态与峯姿迎人苍翠意无尽正是夏山如滴时
　　再题秀起堂
　　欲知秀起絶妙处兴趣畨畨致弗同恰似饥餐渴饮者不离动防静观中千章窓外岩林緑几簇阶前野卉红迥占岭巅碧霄近咄哉大禹慙【去声】卑宫
　　经畬书屋即事
　　遗书搜索佐文治大典因题永乐时【昨下诏访求遗书安徽学政朱筠言翰林院贮有永乐大典中多秘籍及检阅果然惜其依韵旁罗贪多滥列体裁不能精当因派翰林等分校命内廷大学士等总其成悉取大典所载完善本及内府旧储外省采购各种详为校勘分别应刋应钞按经史子集分部彚目名曰四库全书并取大典所载世所罕见之书以次呈阅仍酌其纯驳题诗巻端评正之】特简纶臣任总校并抡翰苑各分司十年为限程寛矣四库虽殊经本之士不通经不足用况予身系作君师
　　静含太古山房
　　仄径下曲崦山房栖巘隅以幽不恒到惟静足堪娱恰度小年偶拈五字须景光又觉异兴防自然殊
　　题不遮山楼
　　倚山筑小楼面前堪眺遐背后开虚窓见山亦不遮表里胥洞达揽景何湏賖揽景固佳矣而吾更有加人情纷万殊一照寜无差眀达彻壅蔽卓哉惟重华
　　趣亭
　　窈深之处欵岩扉择向为亭枕翠微四柱空空趣无尽虽然识趣者应希
　　食蔗居
　　言欲寻归路碧山犹几重遵蹊降幽谷得室倚髙峯何不可为憩依然似始逢隆中树易长【上声】阶下有乔松
　　小许庵
　　每来必少坐松疏独以小称妙有余试问世间云大者谁能不自此权舆
　　题陈规守城録
　　摄篆徳安固守城因而失事论东京【陈规于靖康丙午摄徳安府事羣盗王在等攻城规在城上问贼何因到此贼言东京已破规初不信迨贼遁遣人诣都城奏功始知城果陷因叹当时身不在围城中以效守御并论官吏将帅应敌捍御之失更因靖康朝野佥言于所载攻守各条下附以己见并为之序】陈规屡御应之暇【守城机要备载陈规守徳安事自城郭门墙楼橹之制以及攻城备御之方凡四十余条极为详备又载羣贼王在等攻徳安未两月而退张世李孝义四日引去杨进十六日引去孔彦舟三次皆不克而去董平三万人即日败去赵寿亦三日引去曺成李宏阅九月始引去桑仲下邢尚孙羣贼阅三月引去李横则六十五日引去前后应敌机宜纪载甚悉其后浏阳人汤璹编为徳安守御録表上其书欲沿邉守宰共为防绎其意固善夫陈规力保危城九遇贼至皆随机应敌卒赖安全可谓长于守矣但此特施之郡邑用得其人或见功效然因幸遇小防耳若宋靖康汴京之失则由于平时政事之乖违岂尽系临事捍御之疎畧彼时即陈规果在围城又安能救其败亡之祸乎】汤璹深知纪以精小县傍州或可赖通都大邑转难行四夷守在垂明训逮迫临冲祸早成
　　题邹一桂花卉小册
　　迎春
　　春向芳园若处寻迎来真是惬人心花经品命因何定应为伊称腰帯金
　　探春
　　色香率与丁香似四出较他一出多【丁香四出探春五出】头地増来縁底事为探春意早延睋
　　虎耳草【人名金丝荷叶】
　　贴地钱如贴水钱挺捎细蘤亦鲜妍别名祗以称虎耳小犬金铃见悚然
　　茑萝松
　　未松施者茑萝松妸娜緑丝纒紫茸頍弁章中看合撰咄哉兄弟却难逢
　　翠雀
　　象形立字任人为谓草偏教雀谓之看到翩翩舒翠翼亦疑昻首欲飞时
　　金雀
　　相顾瞚然两相【去声】当形虽同矣色殊黄设云金翠为防叶垂鬓应谁饰晓妆
　　杜鹃
　　繁花三月绽东风幻术文祥谩诩工记得风篁【岭名】访龙井垂鞭防映满山红
　　丁香【紫白二色】
　　是僧何处认前身白业由来本色真赐紫沙门多自耀不知还有厌他人【郑谷诗爱僧不爱紫衣僧】
　　桂【丹黄二色】
　　两枝月桂互丛攅一作黄英一作丹设以官箴论心地自然髙下有殊观
　　金钱菊
　　叶和花态都如菊具体而防也自妍五桞先生应不爱为他名字号金钱
　　红梅
　　白华恐渉太氷霜畧着胭脂时世妆红杏漫思堪厠侣可能一例喷清香
　　蜡梅
　　文臣遗迹尚多存追咏何殊前席论绘事由来情性寓蜡其梅未蜡其言
　　热
　　渥雨既优霑骄阳复腾照髙低莫不溽蒸热有必效谁云避暑处酷暑翻觉暴盖因人烟辏闾阎益増閙风气自转暄岂仍昔塞徼垦辟况滋多禾黍遍阪峤炎润胥资借助长西成报此热宁可少心静欣农要
　　游狮子园忆旧
　　山荘
　　仁祖豫游陪此处狮园
　　慈父开据座
　　曼殊瞻即佛趋庭鲤也忆犹孩祗今避暑仍如
　　昔有暇乗骢必一来五十余年弹指顷碧峯依旧净无埃
　　乐山书院有防
　　勲华家法喜临池
　　题额于斯因惠之【额为　　皇祖御书所　　赐】即景乐山惟趣永寓言爱物要仁施孰非
　　训也今犹
　　昔岂外复哉克以为字里行间皆至道尊闻仍贵在行知
　　草房
　　黄州竹楼记重覆得廿稔草更脆于竹五十余年审盖因易以瓦而草名犹恁爱生窓前观
　　示俭阶际品流水与行云时光共苒荏
　　防云荘
　　夏云正作竒峯际峯防荘如云防荘恰自滃蒙岰防入不因分别见真常
　　妙髙堂
　　园内斯堂迥骋眸万景开林峦供俯照霄汉与平陪碧海分明是金山仿佛猜妙髙诚在此玉局小乎哉
　　松栢室
　　峙松种栢
　　昔时意仰汉瞻云此日心五十年前景如昨欲抛悲绪不能禁
　　题宜照斋
　　斋近石城门恰旋狮子园向西恒此憩宜照总堪论乐是禽鸣树仆教鹿守垣夕阳曾鲜到兴乃托陶言
　　却炎榭
　　迩日山荘颇觉炎坐来山榭爽风添副名妙趣有如此身为【去声】清凉意为恬
　　就松室
　　松乃千年余室以三间足室固来就松松亦欣覆屋度月影泠泠吟风声谡谡然此胥人为意谓费搆筑太古是山中乔柯未嫌独
　　属霄楼
　　堂不髙数仭而楼曰属霄岂其搆筑殊况均据崇椒楼固髙于堂循名实可邀巍巍者以此匪以榱题骄藐说定何人永言聊解嘲
　　含青斋
　　直北山斋仍向北非秋天气却如秋一窓含处纳无尽满目青来翠欲流鹿伏禽蔵任容与朝岚夕霭相【入声】沉浮出蓝胜负何湏校彼二者曽分别不
　　松霞室
　　乔柯落落暎窓纱动奏清涛静亦嘉设不声求以色见红霞非也是青霞
　　挹秀书屋
　　廊转升今室窓眀展古书六经无隠彼一巻足开予日永年成小风清暑乍祛四时秀不尽挹处定何如
　　复雨【五月晦日】
