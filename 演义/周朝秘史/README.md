<!-- { "loadSidebar": true } -->
周朝秘史
（明）余邵鱼著

　　第一回苏妲己驿堂被魅云中子进斩妖剑
　　第二回西伯人商得雷震西伯陷囚羡里城
　　第三回纣王作酒池肉林西伯脱囚归岐周
　　第四回西伯建台凿池沼子牙避纣隐磻溪
　　第五回子牙代武吉掩灾西伯侯初聘姜尚
　　第六回西伯再访姜子牙子牙收服崇侯虎
　　第七回周武王议伐商辛姜子牙檄降殷郊
　　第八回姜子牙收服洛阳孟津河白鱼入舟
　　第九回太公遗计收五将纣王拜将征西岐
　　第十回太公兴周灭商纣武王分土封诸侯
　　第十一回周公秉政诛管蔡成王感变启金滕
　　第十二回周公定鼎于郏鄏召公奭宣布王化
　　第十三回南民不忍伐甘棠楚子胶舟溺昭王
　　第十四回穆王西游昆仑山楚人大战麒麟谷
　　第十五回周穆王赵城托孤密康公因色亡国
　　第十六回嬴非子牧马受封十丈台李巫监谤
　　第十七回尹吉甫大征玁狁姜皇后脱簪谏王
　　第十八回卢妃怀孕十八年幽王举火戏诸侯
　　第十九回郑桓公骊山救驾周平王弃镐东迁
　　第二十回颖考叔舍羹悟主州吁恃宠弑桓公
　　第二十一回卫石碏仗义杀子陈穆公以婚救卫
　　第二十二回郑庄公祖宫演武周郑于繻葛大战
　　第二十三回郑太子救齐辞偶郑祭仲杀婿逐君
　　第二十四回鲁桓公入齐遭弑齐襄公出狩遇怪
　　第二十五回齐召忽从主死节管夷吾条陈伯策
　　第二十六回楚王僭号征郧绞楚屈瑕鄢水大败
　　第二十七回息伯瑷请楚伐蔡楚王仗威掳息妫
　　第二十八回斗伯比假道灭邓齐桓公北杏定伯
　　第二十九回宋桓公背盟逃归齐宁戚牧牛遇贵
　　第三十回宁戚舌动宋桓公郑厉公倚齐复位
　　第三十一回郑厉公南郊救驾卫懿公好鹤亡国
　　第三十二回管仲天柱峰灭戎齐桓公德存邢卫
　　第三十三回管仲气死斗伯比夷吾召陵服强楚
　　第三十四回鲁妇秉义全社稷齐桓义辅周太子
　　第三十五回桓公葵丘大会盟桓公阳谷寄太子
　　第三十六回冯长公验仲生死晋献公宠妾逐子
　　第三十七回晋荀息假途灭虢秦穆公羊赎百里
　　第三十八回骊姬设计陷申生十英辅重耳逃归
　　第三十九回晋里克谋弑二主秦穆公救晋饥民
　　第四十回公孙支独战六将韩原山秦擒晋公
　　第四十一回晋重耳周流列国五公子争雄乱齐
　　第四十二回宋襄公鹿上图霸宋楚军泓水大战
　　第四十三回晋子圉逃归嗣位赵衰狐偃夺重耳
　　第四十四回重耳寓秦受怀赢重耳复国杀怀公
　　第四十五回介子推辞禄自焚闹洛阳晋兵救驾
　　第四十六回晋郤谷被荐操军晋郤谷火攻曹河
　　第四十七回文公义报僖负羁晋先轸一气子玉
　　第四十八回晋先轸二气子玉晋楚城濮大会战
　　第四十九回晋先轸三气子玉郤谷遗计斩之侨
　　第五十回晋文践土大会盟蹇叔遗船救孟明
　　第五十一回秦孟明崤山大败晋先轸狄阵困死
　　第五十二回孟明焚舟誓伐晋秦穆公大霸西方
　　第五十三回秦穆公用人从葬秦晋军令狐大战
　　第五十四回晋士会自秦逃归楚庄王纳言定霸
　　第五十五回晋灵公怒逐赵盾晋楚军黄河大战
　　第五十六回晋解扬出使不屈养由基百步穿杨
　　第五十七回斗越椒谋反被诛晋程婴功成自刎
　　第五十八回晋郤克兜肠大战晋士匄青年进计
　　第五十九回楚共王鄢陵大败由基陷于万伏弩
　　第六十回晋栾书争功弑主晋魏绛单骑和戎
　　第六十一回师旷辨乐知兴亡齐庄公奸淫召祸
　　第六十二回楚灵王大会诸侯秦哀公设会图伯
　　第六十三回玄象岗卞庄打虎柳盗跖辱叱秋胡
　　第六十四回临潼伍员争明辅子胥威震临潼会
　　第六十五回晏平仲舌辩群楚鲁秋胡捐金戏妻
　　第六十六回楚灵王冒雪游猎申家庄灵王自缢
　　第六十七回费无极谗隐平王楚平王废妻逐子
　　第六十八回平王信谗灭伍氏米建奔郑遭诛灭
　　第六十九回伍子胥投陈辞婚子胥脱难过昭关
　　第七十回丘亮泛舟救子胥浣纱女抱石投江
　　第七十一回子胥吹篪引王僚姬光请专诸行刺
　　第七十二回三公子出兵伐楚太湖亭专诸行刺
　　第七十三回囊瓦族灭费无忌要离辱死焦休忻
　　第七十四回要离行诈刺庆忌孙武吴宫操女兵
　　第七十五回孙武子发兵伐楚伐楚国孙武会兵
　　第七十六回吴楚军汉江大战吴王五战拔荆州
　　第七十七回楚昭王奔郧入随子胥鞭挞平王尸
　　第七十八回申包胃号哭求救伍子胥和楚班师
　　第七十九回伍子胥酬恩报德孔仲尼相鲁服齐
　　第八十回吴越槜李大交锋孔仲尼周游列国
　　第八十一回吴夫差分道伐越勾践败栖会稽山
　　第八十二回越勾践入吴待罪三年受辱屈居吴
　　第八十三回吴王西子游八景楚王礼聘孔仲尼
　　第八十四回孔仲尼遭厄陈蔡贤子贡说吴救鲁
　　第八十五回伍子胥抉目待吴齐鲁吴艾陵大战
　　第八十六回孔子获麟作《春秋》晋三卿政乱同列
　　第八十七回勾践三年灭吴国范蠡扁舟归五湖
　　第八十八回晋智伯求地谋反灌晋阳智信决水
　　第八十九回豫让漆身刺无恤吴起杀妻为求将
　　第九十回周王初封韩赵魏赵魏争夺中山地
　　第九十一回吴起弃魏死于楚齐威王正国朝周
　　第九十二回魏征庞泪下云梦公孙鞅徙木立信
　　第九十三回齐田忌大败投赵王敖破牌荐孙膑
　　第九十四回孙膑下山服袁达庞涓谋刖孙膑足
　　第九十五回孙膑被刖诈疯魔茶车窃孙膑归齐
　　第九十六回庞涓巫魅陷孙膑孙膑救韩掳魏申
　　第九十七回孙庞排阵赌齐魏马陵万弩射庞泪
　　第九十八回丑女献策为皇后卫鞅掳魏建奇功
　　第九十九回商鞅四马分尸死苏秦六国说合纵
　　第一○○回六龙会苏秦挂印张仪计秦说六国
　　第一○一回张仪说诸侯事秦孟尝君养士出关
　　第一○二回子哙传位于子之孙膑隐迹埋姓名
　　第一○三回燕昭王伐齐报仇齐泯王逃奔即墨
　　第一○四回蔺相如完璧归赵齐田单火牛复齐
　　第一○五回范睢脱厕西入秦不韦西游说立嗣
　　第一○六回不韦计取朱姬女朱氏生政于邯郸
　　第一○七回秦王伐周统天下田单兴兵复聊城
　　第一○八回庄襄王发兵征赵平原君合纵干楚
　　第一○九回信陵君窃符救赵秦蒙骜兴兵伐魏
　　第一一○回赵王兴兵取燕邑春申君合纵伐秦
　　第一一一回朱后淫宠于缪毒秦王计并吞六国
　　第一一二回秦王复仇伐赵国荆轲西行刺秦王
　　第一一三回秦王命蒙骜伐燕魏王诈降劫秦寨
　　第一一四回李信以众征楚国王贲诈巡抚燕地

　　第一回苏妲己驿堂被魅云中子进斩妖剑

　　话说纣王名受辛者，帝乙之幼子，汤王之二十八代孙也。
　　都朝歌，国号商。帝乙有三子，长曰微子启，次曰微仲衍，皆是庶出，三日受辛，乃正宫所生。帝乙尝欲立微子启为太子，群臣皆谏，宜立正宫之子。于是，立受辛为太子。及帝乙既崩，群臣奉受辛即位为纣王。纣王生性聪明，才力过人，手能格猛兽，身能跨骏马，智足拒谏，言足饰非，常自以天下之人皆出己下。当时天下小镇诸侯有八百余国，四方各设一大镇，为诸侯之伯，每岁一贡，三年一朝。各方大镇，率其小国入商，两班文武，有王子比干、微子、微仲、箕子、胶鬲、梅伯、雷开、商容、蜚廉、恶来、费仲等，相与辅弼。即位七年，是岁癸丑，诸侯合当大朝。东伯侯姜桓楚，西伯侯姬昌，南伯侯鄂宗禹，北伯侯崇侯虎，各率本方小国，赍宝入朝。当时，纣王好声色，不理国政，及诸侯来朝，纣令各贡美女五十名，选入后宫洒扫。
　　北伯侯崇侯虎出班奏曰：“臣闻冀侯苏护，有女仪容绝世，美貌无双，可充掖庭歌舞。”纣王大悦，即诏苏护归国，送女入朝。苏护出朝谓同僚曰：“主上荒淫必致败亡，吾女岂作宫廷之妾，而陷丧身之祸乎？”遂回冀州，绝贡不朝。不觉一年，各方俱进美女，独苏护之女不至，又绝一年之贡。蜚廉奏曰“苏护故违王旨，不进宫女，又绝朝贡，王如不征，难以统驭列国。”纣王然之，遂令蜚廉，操练将卒，发驾亲征。左司空箕子谏曰：“苏护诚有大罪，不可不征，然调本方侯伯征之足矣，何必亲劳圣驾。”纣王纳其言，遂诏西伯侯姬昌，北伯侯崇侯虎，两镇合兵，以征苏护。
　　使者至岐州，姬昌接旨，管待王使，谓群下曰：“苏护忤旨失贡，天子诏我合兵征之。兵者凶器，不可轻动，今欲遗书，令其入商待罪，谁愿一往？”大夫散宜生出班愿往，姬昌即遣宜生往冀州，一面又遣使止北伯崇侯虎之兵。散宜生直投冀州，苏护延入府堂，分宾主而坐。护曰：“大夫辱临敝邑，有何见谕？”宜生曰：“贤侯累失朝贡，天子诏西伯，加兵征伐，西伯体好生之德，按甲未动，先命宜生督公入朝，公能从之，入商待罪，庶可保全首领。”苏护曰：“主上失道，闻吾女颇有姿色，前岁入朝，挟吾进女后宫，此吾所以恶其失道，故绝进贡，今召西伯征吾，吾宁死于西伯台下，岂肯更入无道之朝？”
　　宜生曰：“主上既慕令爱姿色，明公即送入宫，女受掖庭之宠，公为掖庭之贵，岂不美哉！何必拒王命以取大祸？”护沉思良久曰：“吾本誓不朝商，今承西伯明教，敢不奉从。愿大夫复命，来日即亲送小女入商待罪。”散宜生大喜，相辞而别。
　　次日，苏护收金帛，修谢表，香车辇，壮士二百名，亲送爱女入商。其女名妲己，年方十七，姿色冠世，绣工音乐，无不赅备。登车之日，父母兄弟，俱各痛哭，不忍分别，护即麾车马出城。行不数日，至恩州馆驿安歇。本驿首领告曰：“此驿幽僻，淫邪所聚之地，往来游宦被魅者多矣！贤侯不宜寝之于内。”苏护叱曰：“吾送后妃入朝，天子有诏在此，何魅之有？”即令妲己寝于正堂，数十婢妾，各持短剑，密卫榻之左右，燃烛焚香，亲封其户。户外又令壮士，持利器，互相替换，巡视不息。将至半夜，忽有一阵怪风，从户隙而入中堂。侍妾有不卧者，见一九尾狐狸，走近卧榻，其妾挥剑斩之，忽灯烛俱灭，其妾先被魅死。狐狸尽吸妲己精血，驱其魂魄，托其躯壳，卧于帐中。
　　殆及天明，苏护启户，问夜来动静，见妲己依然如故，令壮士巡搜驿内前后，果见一妾被其魅死。苏护大惊，遂不少留，即登车马起程，不知妲己早被狐狸所魅。车马行至朝歌，先进表章，待罪朝外。纣王览罢表章，宣妲己入朝，见其仪容妖姣，花貌绝伦，不胜欢悦，曰：“此女足赎前罪，何必赍金帛！”
