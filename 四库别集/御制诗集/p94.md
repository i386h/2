<!-- { "loadSidebar": true } -->
　　竹坞云轩路迳斜芸罏茗椀各清嘉侵寻书课消繁虑次第闲情乐嵗华啅树春禽弹舌绮友松古鹤泯心葩中庭歩屧知消息嫩绿縁阶已作芽
　　结习诗吟未尽删捜题月下更花间也知是道诚何益且喜流光往复还带雪髙峯明碧落向阳新水响潺湲迩来底觉相应处忧喜频经閙后闲
　　燕九日
　　载阳迟景荡晴空雪色氷纹暖渐融依旧东风来上苑偶因佳节忆琳宫【燕九始于邱处机都下长春宫至今为胜防焉】流风遗俗追寻处去嵗今年想像中只有烟花还恋赏晩来强作耐时红【都下灯火自上元至燕九为盛过此则皆収矣】
　　春氷
　　春风入池塘吹解坚氷冷凌纹散宻致波花漾轻影鱼负彼何知狐聼此应警拟将藏锦柁未许放防艇蝉翼乍可方虎歩谁能骋【寓氷嬉之意】独忆穆满言惕然发深省
　　汉玉赤刀
　　何来天畔赤霞低岂是当年在序西鼂采不徒夸琬琰葆光寜复比玻瓈因思不琢何成器每爱今居古与稽多少神仙题箓籍谁将津逮问刀圭
　　周鲲山水十帧
　　溪村春晓
　　初生春水镜开匳袅袅东风拂鬓髯栁绿桃红淡无际右丞诗画合同拈
　　湖隂泛鸭
　　腻云送雨溪村暗笠屐寻诗亦絶胜但得心机忘物我野鸥家鸭总堪朋
　　松壑鸣泉
　　眼中色是耳中声见说画者能移情去嵗田盘最深防淙淙寒玉至今鸣
　　招提烟暝
　　逺山城郭望依稀落照秋江淡晩晖古木烟深羣鸟下踈钟云杳一僧归
　　江帆秋影
　　落霞孤鹜淡秋空挂席轻舠一望中不是天涯名利客何须为倩石尤风
　　黄叶邨庄
　　江乡秋老亦堪夸锦树笼邨鬪绮霞过客若逢相借问扁舟繋防是吾家
　　栁桥春涨
　　细雨微风荡栁条拍船春涨未全消空蒙一种宜人防仿佛江南廿四桥
　　松篁峭蒨
　　老松弱竹合比隣岂必忘年覔友人梵夹静繙防色相如来端的有三身
　　渔庄晚霁
　　生涯浩荡付烟波沽酒烹鱼乐若何西照一痕红恁好树梢还可晒渔簔
　　林峦烟雨
　　米家烟雨曽闻古石谷林峦复见今【周鲲此图乃仿王翚笔意也】坐对千山云外暗忽听万瀑树头斟
　　凖噶尔所进大宛马名之曰如意骢命郎世寜为图而系以诗
　　凹凸丹青法【唐尉迟乙僧善凹凸花画法乙僧亦外国人也】流传自海西【世寜西洋人】宛看龙是性何用月为题籋雾权竒胜嘶风阊阖低贰师曽未遣礼义固金隄【西师始自康熈年间至雍正十年大胜之后遂定罢兵之议朕即位后彼屡遣使以定边为词将激我兴师朕不允其请近则恭顺有加向惟贡貂今加进马矣】
　　戯题诗韵
　　作诗者无不借是书成诗而咏此者絶少故戯题之
　　沈约文思秀防鸾书法精【唐女仙吴防鸾手书诗韵石渠寳笈中上品真迹也】六朝传赋咏千古作章程题句何稀见遗编太屈生十年伴朝夕相对得无情【向在书日课书籍即位后总为一匣藏之此十三年间凡有吟咏则用是夲近以面页淹渍故易以藏纸而书是作于上】
　　前题再咏
　　稀见曽吟诗韵诗蛇添聊尔戯评之隋珠照物无回照扁鹊医人不自医
　　春隂
　　倚槛眄云容凄凄傍晚浓雨佳雪亦可春浅地犹封【俗云小雪封地大雪封河盖谓冻为封也】宿润苏原麦微风静禁松年来频有咏如愿却稀逢
　　填仓日偶感
　　是践春频遇节每教忆旧一牵情三年嵗月堂堂过两字空华了了评盘菜试挑生意趣盆花还看幻芳荣能言好鸟枝头啅拟问因何不得平
　　初春太液池泛舟
　　新波泛潋漾晴烟上苑韶光穉可怜防帧屏山全入镜一篙春水恰胜船
　　乍见轻黄上栁丝春来防度棹移时绘之诗句浑如画回雁髙飞太液池
　　冻解神池泛绿漪湖光山色发华滋蒸霞结绮无须眄好是含苞未放时
　　瀛台揽景
　　春风习以和春水绿而鲜春苑既骀荡春人亦熈闲寄情蓬瀛地得句水云间昂首睋旸台廻眸睎蓟川谿桃未吐霞陌栁已带烟向阳鹊补巢背雪雁下滩万物欣莩甲一心图治安无逸戒嬉逰有巻勉惕干
　　昔昔盐二十首【有序】
　　在昔吏部掞华声腾六代渭尉广藻体擅三唐风人之意斯深乐苑之传有自故夫鸾笙凤管多吟离别之声盖以雁塞龙沙鲜有欢娱之地忠恕者必有感矣穷黩者得无惧乎依道衡之徃作句以为题效承祐之广章诗仍其韵哀而不伤闗雎是矣泥而不滓离骚有焉惟是防余遣兴匪争诗客之长亦曰即景成吟曲体下民之戚云尔
　　垂栁覆金堤
　　千条临翠陌百结鎻芳闺已恨莺春老那堪乌夜啼牵情笼洞户弄影拂廻堤折得曽相赠玉闗西复西
　　蘼芜叶复齐
　　绣户帘慵卷文阶卉任芜故知非浪子肯学见金夫树草空传背眠鸳得未孤中阿蘪布濩长短自相殊
　　水溢芙蓉沼
　　品格全标秀铅华尽洗浓叶为云盖水是镜芙蓉屈子文相契陈王赋不逢试看芳沼溢江海定谁从
　　花飞桃李蹊
　　桃李无言倚成蹊有相【入声】依何縁覔侯印常独理鸳机月下萧条色风前落莫飞明春须烂澷逺客想应归
　　采桑秦氏女
　　陌上采桑女罗敷夲姓秦不观方涣洧寜弃载阳春雅淡惟怜旧逺扬亦爱新弹筝赵王悟岂是薄情人
　　织锦窦家妻
　　郎是冶长罪侬非荡子妻循环诗叠恨伊轧泪交啼织锦传心苦流沙望眼迷行云澷相拟终不任东西
　　闗山别荡子
　　消瘦移鸾带凄愁对博山书沈白狼信竹倚女英斑不识归来日仍如未别顔流黄明月照夜梦防逢还
　　风月守空闺
　　海燕双栖好卢家堂独空帐寒金麦穂衣叠玉屏风淡月朦胧际凉飔习瑟中含情难自遣欲诉有谁同
　　恒敛千金笑
　　从军人万里突将号无前顾影羞临镜何心舞向筵一颦徒自惜尺素竟谁传倾国空闻古黄金漫费千
　　长垂双玉啼
　　钩縚将熨贴重叠粉痕啼衣寄愁鸿北心飞到陇西背弹温冷被独抆守空闺懊恼灯花暗多因珠雨迷
　　蟠龙随镜隠
　　弃置温台上尘生懒重看蟾光空独照龙影镇双蟠绣帕风微拂金猊篆欲残歩檐睇孤月不觉露防干
　　彩凤逐帷低
　　花凤当年绣双双尚舞帷谁知从别后此意竟成欺春晓羞开处秋宵静掩时将心还自问何日是终期
　　惊魂同夜鹊
　　三匝无堪托一心谁共论翻怜寒夜鹊同是易惊魂玉塞山千叠银河月半痕岂因惯烧脑终是不忘恩
　　倦寝聼晨鸡
　　假寐欹枕飞魂出绣闺即今愁过雁忆昔赋鸣鸡两字刀环絶双痕玉筯啼腻情恒似醉非为酌东西
　　暗牖悬蛛网
　　未读东山咏蟏蛸宛户前怜他丝百结似我念空悬映日纒緜影因风左右牵瑶胜锦瑟余得几条弦
　　空梁落燕泥
　　海燕双飞去应羞人独啼几星珠防落一对羽衣低长惜形依影徒闻絮着泥将刀分比翼难遣各枝栖
　　前年过代北
　　孤城界北代书尺几曽经前嵗巾余血今年草又青珠钗松雾髻翠帔冷云屏梦到征人畔霜鼙不忍聼
　　今嵗往辽西
　　闻道新移戍寒氷更渡辽只思分袂苦那忆画眉娇雪后边风劲霜前塞树雕想君廻首防云岭隔迢迢
　　一去无还意
　　记得分离日相期不日还如何一契濶长此望边闗条脱歌筵冷歩摇舞席闲便令重防面非复向时顔
　　那能惜马蹄
　　吏部锦心丽山阳绮思凄效颦终觉丑得兎亦忘蹄紫塞安畊凿清时息鼓鼙偶然懐缱绻吟倚画檐低


　　御制诗二集巻一
　　钦定四库全书
　　御制诗二集巻二
　　古今体九十八首【戊辰二】
　　戊辰仲春东廵祭
　　阙里秩岱宗初四日自亰奉
　　皇太后唘程得诗八韵
　　防服
　　先师训宫墙念在兹兼懐岱宗麓堂阜讶何其二月言廵鲁六龙始戒逵鸿猷思
　　圣祖乌养奉
　　徽慈丽日曈昽暖祥风左右披千官纷祖饯万骑拥旌旗武偹由来赫民艰借以咨景行终待仰膏泽岂稽施
　　卢沟桥
　　长虹亘浑河石栏接芳埒东风已解冻洪波流决决聒耳松泛涛夺目花飞雪计偕指日来晓月应聫辙刖足志孰甘防额中纷热驱车几度过兴防一畨别
　　良乡道中二首
　　春风广阳道嫩日荡晴川宿麦符农垂杨罥客鞭遥峯明郭外新水绕邨前西望
　　桥山路【毎谒　　泰陵常由此路云】低徊意黯然
　　名郡拱皇畿龙泉【山名在县西十余里】澹翠微雉闉经嵗古雁塔入云巍阳气蒸春陇轻寒晓衣望诸留故迹髙蹈独知几
　　恩寺
　　路转林扉辟照园云窝小憩忘尘喧川原春望全宜画松竹古心静可论
　　满庭嘉防坐瞿昙毎过偏教驻客骖笑煞阇黎惯添足指称柏子令人叅
　　风旛摇影入檐楹闲馆依迟心迹清朅忆前年覔吟处初韶浅腊景相争
　　雁
　　去年塞北逢南度今嵗畿南见北翔清夜有时四五唱遥天不系两三行泛从新水才开冻眠忆残芦尽陨霜不许弯弓健儿射当春生意正昌昌
　　述懐
　　卜日谒
　　阙里六辔驾言东浅春已暄妍土膏脉起融緑麦抽新芽于耜兴田功去嵗薄有收菜色鲜或逢山左昨秋潦伤哉彼庶农保赤实多慙省嵗徒责躬截漕与发帑聊以资飱饔流者叹转蓬存者嗟哀鸿岂其宜时廵遇歉而举丰抑亦有所思五字志深衷乙丑宣郡灾十戸殆九空车驾曽过临恵泽敷薫风不唯二鬴赐兼且百货通况兹羣有司爱民孰文翁经予亲咨度上下免相防以此例齐鲁兾稍救困穷勤民仰
　　圣烈重道溯儒宗是行岂可无浮议漫交讧
　　流璃河
　　晓鞯十里拥春寒迤逦龙泉云外防即景因思成大句徴文空说彦章竿
　　陌旁官栁稊方嫩坂上雏茵绿尚迟却爱新波添潋灔琉璃桥上俯琉璃
　　苍烟澹霭罨寒塘回雁才飞三两行何日桥头坐斜照蓼花丛里数鸳鸯【志书云琉璃河烟木葱蒨多鸳鸯】
　　轻风鸭绿漾新澜画意诗情马上看侯度省方思古训往来讵止为逰盘
　　夕
　　早驻休人力迟眠騐物情孰非惕息所敢令满盈生半玦氷蟾挂一湾银渚横旌门陈事例铙鼓又喧鸣
　　涿鹿覧古
　　燕云易水带晴川涿鹿城南亸客鞭村指楼桑闻賸碣河防挟活始通船【挟活河久淤塞前嵗经髙斌奏请防濬今始通舟楫】道元故宅询遗老子干荒墟霭暮烟省识同然公道在千秋名胜以人传
　　秋麦
　　秋麦茁原田芃芃过寸许督亢旧膏腴绿意欣可覩驰驱戒仆人勤勚咨农父去腊雪固佳尚蕲沛时雨饼饵想香吹禾黍待趾举近虽时作云苦被风吹屡例事愁三春望泽徒延伫先忧讵有涯后乐其奚补
　　新月
　　乍非隔岭栖辉处底用停杯试问之节过上元堪转忆光韬满镜未全披独怜武帐拈吟际每值氷天送朗时漏下驿传封事至批黄也觉夜眠迟
　　橅顔真卿自书告身因题
　　漫将筋骨议前贤朱诰裴诗只廓填却笑刘泾珍背纸岂知徐竢得真传
　　端庄流丽两兼之审定分明识虎儿立徳践行人喜道如言行者复奚谁
　　旧称乞米隣寒俭乍抚将军讶宕雄何似告身垂正大黄庭遗得旧家风
　　吉光片羽縂堪珎三百骊珠一串陈虎帐几余披几研对题心喜得佳邻
　　过新城
