<!-- { "loadSidebar": true } -->
　　宋大理司直先竹斋诗集三巻明嘉靖间工部郎中先鲁江公锓版行世兵燹后版散失先府君将重授诸梓其心未尝一日防也府君知四川之荣经县奏侍荣经署承府君命迄今十有六年又未敢一日忘也奏今待罪锦县县为兴京地土厚民淳无讼狱簿书之扰歴三考得积俸以剞劂是集集成奉而叹息奏父子两世各六十余年而此志始克成可不谓难乎不宁惟是鲁江公之初刻也自宋淳熈至嘉靖中间三百有六十年今之重刻也自鲁江公以来又二百四十年歴岁月何其多也而是集经世代兴亡兵火变迁犹能巻帙依然寿之棃枣以传于世后之人可不知所重乎先君之属子姓也岂徒刻是集而谆谆己也后之人不好学则是集置于庋阁饱于蟫鱼虽重刻与未刻等非先君所期望之意也愿后之人善承之歴亿万年毋坠厥绪可也十六世孙奏谨跋
