<!-- { "loadSidebar": true } -->
　　弄竿蹴鞠各分曹襍遝银花陆海涛莭夜原非重九日底传元胄挈登髙
　　四朝休养斯民庶百歳熙和此帝都况值开韶三五夜顺时同乐可能无
　　正月十六日小宴廷臣二律叠去歳诗韵
　　节后仍开小宴筵聨茵叙陛例年年皇猷允借调乎鼎官路应教直似须识颂寜若规好但云泰恐即骄縁载咨染翰敷牋者细绎吾言然不然
　　金川耆定畧心闲休养应图兵后艰和乐兹虽赏柑节凯旋众未度桃闗漫歌七徳功云蒇已厯五年师乃班犹急郊台亲劳【去声】接勤劬攻勦细谘间【去嵗诗有却忆贤劳于役者驱驰氷岭雪碉问之句】
　　题王防所性斋图
　　峻岭崇山荷叶皴乔松之下草房陈子舆书里诠义路天水法中契妙津家计何须问鸡黍斋居真足乐精神睟然见面盎于背所性存焉是个人
　　汉纯素鉴歌
　　纯素大鼻汉镜式规圜其径逾一尺吉金背弗事雕几海马蒲萄祛藻饰千年出土青绿湛香奁谁用未可识抑为班乎伴纨扇辞辇深宫耀芳则抑为燕乎啄王孙争艶椒涂妬合徳由来一例照蛾眉贤否天渊彼自隔镜乎镜乎付不知岂待妍媸对顔色
　　咏澄泥海岳砚
　　出陶虽非未央瓦亦自七百年上下视之如石黝而赭持轻呵润真泥也澄于綘县沙囊者化脆为坚信神冶海岳庵中老颠把书画超凡似诚寡何来文房佐儒雅用缅伊人率欲舍
　　上元后题含经堂
　　节前本无暇节后畧余闲况值开印未尚迟引见班【开印后方进阁本各部轮班奏事引见】圆明及长春无过咫尺间冰牀渡冻浦笋舆入松闗坐我含经堂展彼霏芸编不为劳爱耳洵有益开焉设问益何得自反防赧顔
　　淳化轩
　　宋淳化帝非我慕慕以摹帖因额轩订讹考异不无耳聚精防神何有焉云廊石版既罗列艰檠珠缀原缤繙循名责实如自问化岂淳哉难饰言
　　蕴真斋口号
　　蕴如由我我奚蕴真即为他他岂真却是虚斋不设解蕴真真蕴任其人
　　理心楼有警
　　诸务待心理縁何云理心盖如形影正要欲夕朝钦一念分敬怠四知愓照临设其图逸豫岂不惧难谌
　　敦素堂
　　底爱溪堂好溪堂趣可论心凝形欲释目击道犹存藻绘兹无尚图书必有源春氷一片素其意亦相敦
　　深宁堂
　　人身中最深宜莫过于心养以宁为要防为私所侵危防诫须佩理欲界应斟朅尔观堂额愓然凛座箴
　　含芳书屋
　　栁条嬝嬝黄先绿梅朶盈盈白带红借问含芳者谁是人心物意总春工
　　味真书屋
　　仁见谓之仁知见谓之知一隅随所目全体莫不备羲彖示大防易简标纯粹日用弗知者鲜或识其味予故曰味真盖亦具深意言念作君师曰岂能无愧
　　皆春阁口号
　　层阁飞临碧沼涯已猜鱼负泳防佳虽然此乐宁止此春气回苏万物皆
　　金廷标松隂牧马
　　丰草清泉宜牧臯骕骦卓立意雄豪不加鞍勒适其性故识伊人用意髙
　　咏汉玉辘轳錧
　　宫殿千门称汉家金釭玉井制极奢辘轳之錧白无瑕晓妆脂粉三千娃球栏丝绠转曲双腕浴罢排吟义铜仙人犹泪似麻此物自合埋黄沙入土出土事堪嗟当年何用珎斯耶土浸晻如綘霞配以铜胆簪杂花与沃精神汲井华弗失其故兴懐遐
　　燕九日作
　　底説踏歌打旋【去声】罗钱王买节亦云过处机生日传闻久古观白云聚会多毎值午风傍晚靖况余积雪庆时和收灯诸事诚休吉只奈红旗未到何
　　冰觧泛舟
　　冰解今年早【立春于去年腊月望日故莭气最早】御园可泛舟浴波回雁下涤冻陟鱼游栁岸黄轻染篷窻緑欲浮船如天上坐杜句最清遒
　　雪【正月二十一日】
　　新雪霑三白【正月二日大雪初六日防雪兹复大雪】渥恩沐始青霏空原有象融地却无形弥宇看真快终朝洒不停协时逢顺适惕已未遑宁
　　御湖雪泛
　　试问雪中作胜游冰牀未合合惟舟底须辘辘雷声借雅爱皑皑雨片浮
　　飘空有象白于雨入水无形合作波游奕似臻安养国楼台花罩曼陀罗
　　律暖犹然未作花何来五出绽槎枒几曽桂棹圣湖泛讶到孤山处士家
　　腊雪优霑早继冬春来三白更欣逢【初二日雪初六微雪今廿一复宻雪竟日已符嵗首三白之占矣】目穷汗漫拈吟处兴在湖山喜在农
　　节后万夀山清漪园
　　节后新正事犹简几余咫尺试清逰韶开峰色如屏展冻解波光宛镜浮嬝嬝隄杨轻似线溶溶湖水绿于油渊明语忆春将及于耜吾民有误不
　　题玉澜堂
　　玻瓈窻户朗而空逺近湖山一览通暖律渐催晓春盎元冰都作緑波融云容又布淡浓势雪意还迟想像中已是优霑更希泽利农念讵有终穷
　　长春书屋
　　号忆
　　昔年赐题檐到处频寄懐弗忘旧今嵗又从新凭牖景无尽展编意觉亲人诚有来去书屋自长春
　　夕佳楼
　　楼窗对西山因得夕佳号我来率辰已夙有驰驿诮【余游览所至少憇即行前此南巡时尹继善因有驰驿看山之语然佳山水处畧观即可得大意原无借乎留恋也】逯申之未曽那识夕景妙泉明句空忆顾名毎自笑今来所览佳乃觉非常报逺峰吐云气近湖呈波照蒙蒙瀁瀁间韶光含普淖复雪其益美于耜东郊到廑念在农夫宁渠【去声】隠者调
　　留佳亭口号
　　前来春冷兹春暖转瞬光隂迅似流分付昌昌生意者于佳莫亟且须留
　　礼大报恩延夀寺
　　祗园辛未建
　　延夀祝
　　慈宁【辛未歳恭逢　　圣毋六句万夀特建是寺以祝　　慈厘】忍草三春绿禅枝万古青空空即色色物物自形形将复丹雘
　　九旬庆大龄
　　邵窝
　　兰若向西去崥崹别一区三间筑朴室数顷俯明湖草木虽迟冶图书足自娱凭栏试观物还似对尧夫
　　云松巢
　　白云亦有形去来乃无定青松自无情作息颇有应云松本莫逆有无更谁竞欲寻巢居氏持此以为赠胡为乎多言殊觉弗相称
　　水周堂口号
　　春水初生绿且柔溶溶漾漾带堂周惕然为忆九歌语汲井王明可忘不
　　山隂
　　迤逦山隂转云容洞防稠即看霏宻霰渐觉隠高楼骋望目为洁渥心兴与悠分明访戴趣却只欠扁舟
　　逰惠山园因忆江南去歳被灾地
　　园学惠山偶莅之江南真者顿萦思去年被旱虽经赈新歳加恩更展期【昨嵗江南夏秋稍旱句容等二十八州县及二卫成灾七八分不等既已循例赈防复于新正降防加展赈期俾资接济无锡即在被灾次重之列】峰色泉声宁异彼衣单食歉镇厪兹近闻雨雪麦畴润可接青黄半信疑
　　复雪【正月廿三日】
　　昨晴今复雪春泽见稀同落地即为雨霏空不碍风已看增飒景更喜利康功一节犹防欠盼殷旗防红
　　咏和阗玉防首匜
　　和阗玉来伙巧制颇纷如渐欲引之古庶其返以初为匜肖周代作器戒虚车流鋬考工合敦牟介绍诸
　　题明人合笔花卉帧
　　苍皮翠叶不同松诘曲盘拏倚碧峰合是仙人酿春酒香浮寳瓮露华浓
　　右盛茂华柏
　　作朋古柏隔清溪气合何妨貌异兮下视春芳都耐冷植中端自有夷齐
　　右刘原起松
　　是木是花祗是梅问谁松柏可相陪直标横出都丰韵分付东风好半开
　　右陈嘉言梅
　　淡红浓绿小横斜参错图间亦自嘉却是伊人有深意枝头只作两三花
　　右王子元山茶
　　洛浦仙姿姗佩裙玉顔独照水之濆玉人合放衡翁笔却使杨妃换此君【文征明画松柏梅竹水仙为五君子图此帧大意相仿惟无竹而有山茶为稍异】
　　右王中立水仙
　　成窑鸡缸歌
　　李唐越器人间无赵宋官窑晨星看殷周鼎彛世颇多坚脆之质于焉辨坚朴脆巧久蹔分立徳践行义可玩宋明去此弗甚遥宣成雅具时犹见寒芒秀采总称珍就中鸡缸最为冠牡丹丽日春风和牝鸡逐队雄鸡绚金尾鐡距首昂蔵怒势如听贾昌唤良工物态肖无遗趋华风气随时变我独警心在齐诗不敢耽安兴以晏
　　山桃花
　　泉源灵地更山阳【玉泉山山桃先开呈进】报有杝桃灿发皇中使瓷缾擎进处欣看又是一年芳
　　早春气暖雪频滋蓓蕾烘霞欲满枝即渐御园花亦放昌昌万物各争时
　　胆缾棐几伴清娯态与盆梅未絶殊鼻观【去声】近叅少净馥依然桃也以兹乎
　　山东巡抚杨景素奏报得雨
　　京都雪作青齐雨南北暄寒如是殊一日泽同真幸矣五朝奏至以遥夫【京都于正月廿一日宻雪竟日随融随积约四五寸许兹杨景素奏济南省城于廿一日自辰至亥稠雨绵宻入土四寸余麦陇大田均为有益东省霑泽与京城同日分寸亦畧相仿惟不为雪而为雨则以向南气暖所致此次雪势颇广顷畿封亦报优滋计豫省自当同被渥润或因稍逺奏达较迟耳】已欣二麦苗含润更卜大田种可敷却缱豫州为接境春膏此次亦霑无
　　长春仙馆
　　恒此灯筵奉
　　起居忽然半月度驰如一朝又返
　　前园御
　　万嵗永期庆节予爱敬心惟共年长芳菲景已报春舒书斋静坐懐今昔拈笔忘言黙会诸
　　抑斋【在长春仙馆旧居】
　　到处书斋名曰抑此为旧室益殷吾外王内圣进修业志则诚能抑也无
　　自得轩
　　两字子思训其间万理含行兹富责素怜彼贱贫甘忠恕不违道君师岂谩谈间予所自得只有愧和慙
　　乐性斋
　　性既无不善斯即无不乐情或循嗜欲匪善斯为恶襍虑由是生乐鲜忧常灼应知非性罪恣情以致错如水之过颡乃因乎抟跃复性则乐存慎哉思所托
　　抱朴草堂
　　诛茅偶为室抱朴久名予净几弗施绨明窻称【去声】展书因思彼黎庶可似此安居自返多慙愧寜徒缀景虚
　　题桃花坞
　　年前立春已半月气早昌昌生意勃孟月甫届下之澣即见山桃花欲发虽以闰月定四时盈缩长短原人为人为实不出天定万物菀枯各自知闻之金阊亦有此唐寅辈逞材华美【苏州闾门内有桃花坞其地有桃花庵即唐寅旧居】四度南巡阙访曾流水行云而已矣
　　品诗堂
　　昔日书堂到以闲吟风弄月忆其间品诗设欲循名者先合从吾旧集删
　　题赵孟吁乔木髙斋
　　匡牀独坐乐三余茅屋萧然称【去声】索居便是茂林取遗稿终无封禅着成书
　　石坛人静树笼园文读北山谢世烦欲笑陇西李长吉艳称门外过髙轩
　　咏定窑娃娃
　　粉定写娃娃曲肱双手义半暝态如活一睡乐无加蔵照意堪寓忘懐道岂赊蘧蘧与栩栩饶语笑南华
　　题元人滕王阁图
　　新府洪都景物熙落成髙阁碧江湄当年帝子千古事此日嘉賔一防期搁笔应知意有属据筵且作醉奚辞布防快至腹藁者却喜时来风送之
　　咏和阗玉三耳环罇
　　玉人厌时作每以古为程寓意图饕餮选珎琢瑾琼子高非耳易王母讶环呈藻句宁足尚识因奠逺情
　　题张照书旧作口号
　　法书老翰正兼奇旧集频翻运笔为所作自慙弗称【去声】字今差称矣彼亡之
　　河南巡抚徐绩奏报得雨诗以志慰
　　刚虑河南得雨无飞章越日到京都【昨因杨景素奏报得雨念齐豫连疆亦当霑被曽有却缱豫州为接境春膏此次亦霑无之句兹徐绩奏河南省城于正月廿一日自辰至戍宻雨带雪入土五寸二麦更觉滋长其时日分寸与京城山东俱同春膏普渥为之欣慰】数千里地胥均矣四五寸霑有是乎只以饥寒念民计讵闗温饱切躬图武功将蒇春膏早戒满持盈益凛吾
