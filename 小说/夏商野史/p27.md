<!-- { "loadSidebar": true } -->
　　适值有下士黄图者，夏国奇烈男子也，在于辛所，微闻此事。潜奔告关龙逢，曰：“君王不见群臣，君等虽忠，固无路谏诤矣！平时国事，尽决于赵、曹诸人，公等亦无与也。今日之事，有不可已者。君王为新妃，欲赐元妃死。夫元妃国母也。
　　杀元妃，是杀一国之人之母也。母得罪于父，不过出之，归于母家，人子犹涕泣以从。若父见杀于非辜，人子亦当从死。于母何独不然？今坐视其死而不救，可乎？”
　　龙逢大惊，曰：“嗟乎！一至此哉！吾不意子之烈义如斯也！奈君王不得见吾辈，效死何从？”
　　黄图曰：“君王之议，决之于赵、曹、于三人。
　　公等时常守义，不往交见。今国母有大难，岂人臣守义时哉？
　　请辅公往，以极陈于三小人，稍回其良心，犹或可全国母之命也。”
　　龙逢揽涕步出，不待驾舆。
　　黄图即太师之府，而见赵良。赵良曰：“噫！关子介介者，何能至我哉？”
　　龙逢及图见良，拜而号泣。良大惊曰：“夫子何谓也？”
　　龙逢曰：“突者闻君王将杀元妃。君王非下臣所得见也，惟公得而救之。且国之母犹公之母也，公忍坐视其母之死而不救？龙逢等有颈血溅公之门，重公之恶于天下耳！”
　　黄图又激烈涕曰佐辞。良虽狠戾，亦感动曰：“夫子无忧，但敢于何以全之？”
　　黄图曰：“妇得罪于夫，不过归宁母家，以从大意之间，全人伦也。士民且然，况天下之君乎？”
　　赵良曰：“先生天下士也，请以此言进矣！”
　　惟是侯武二幸，正从于辛处回宫。赵良使人邀之来，俱以此语道之。二幸亦感动，领辞而去。原来赵、曹二人虽肆恶于外，内边大事只随桀自主示，不敢专。外边大事，亦待桀命，自己只行小恶，把大恶都留与桀自为之。所以桀谓二人忠，谨尽托以国。朝士虽恶二人，亦无能乘间以人也。龙逢、费昌等平日羞见权奸，故一切不预闻政事。只此事被黄图激动龙逢，而费昌犹未知。被龙逢说动赵良，而曹、于二人犹未知。于则操念，犹苟且鄙恶，而不能及二人之方员成样，故桀亦不专倚他二幸。以赵良、触龙、龙逢、黄图、于辛等各议进。桀愕然曰：“龙逢安得知之？”
　　二幸曰：“不知其何以知之？但流涕极言，如此如此。”
　　桀亦恻然曰：“从之。”
　　遂命二幸，领宫监二十人，捧敕往正宫，追夺金章、玉册、诰命，及金冠、霞帔、圭璋、元黄，削去元妃之号令，自归有洛。元妃奉敕，将上项一一检付宫监。自命随身内使役婢，收拾车囊、自服、綀衣、布裳，携所生三岁太子与乳媪，遥拜夏桀而去。关龙逢率费昌、育潜、逢元、黄图等臣士侯之国内，涕泣而朝于车下，请送之。元妃垂帷而泣，辞曰：“贱妾得罪于君，死其分也。赖诸贤之力，苟延其身。以归见父母、兄弟、姐妹、姑姨，其亦幸矣！嫌疑所在，无累诸贤远送。愿诸贤善事君王，以保国家。”
　　泣止，命御叱驭而去。龙逢辈已命妻辈、具车侯送于城外。自己诸人仍泣，随车送至城外。乃视其妻辈朝元妃，元妃辞谢。关妻等固从送之郊关二十里而还。
　　时癸亥，六月初五日也。
　　桀即日就内庭册立妹喜为元妲。初六日，引出告祖庙。赵良等皆从桀后，赵良等之妻皆从妹喜后。皆盛服紧随。关龙逢等皆素服远立，若不与事。桀引妹喜于烈祖前，正下拜时，忽一阵厉风，从各主前卷起俎豆等器物，尽置之门外。妹喜不能起立，仆地良久乃甦。桀心不喜，不待礼毕，引妹喜还宫。
　　自是新人专宠，歌舞愈繁。尽日追欢，费用愈奢。民生困极，国事废弛。或三日一出，或五日一出，其出皆无常期。将出必秘，不令关龙逢等人知。先通知赵良等当发的，大事预安排定了，忽然而出一顿，将事发放，立完即抽身回宫。惟恐他臣来源，亦不去他，只叫他备位饰观而已。
　　直至冬至之日，桀又引妹喜盛冠服，车仪而出郊天。关龙逢与费昌等贤臣士皆在。但见桀与妹喜方拜天帝，依然如祖庙时，怪异一阵旋风从坛间卷起俎豆等器，翔半空中良久，倒插于地，皆没底。妹喜仍昏眩不能起立，桀命扶之入舆中，独自苟且，毕事乃退。
　　关龙逢等一齐拦驾，谏曰：“古初圣王配合之义，取法乾坤。惟渐广嗣续，全人道而已，非乐淫也。是以择配，视德不以色。故合于天地而可祭天地，则其郊祀也。君后介福，敬承于祖宗，而可以祀祖宗，则其褅袷也。君后迪吉也，且立妃必先告庙，设嫔必先立妃，册立必先筮吉。既以明礼，且迎天地之休，承祖宗之佑。今君王于里动兵，乃求一女。既不吉矣！？·既得以归，不告庙而受宠，不朝后而名妃。甚至俘虏之丽色，倾一国之母仪，逐端淑之元妃，立妖姬为正配。三纲绝而五常灭，人欲横而天性亡。故告庙则祖宗为愤飘，郊天则鬼神为厉气，亦可畏矣！愿君王即日贬新媳为宫嫔，立召还元妃以奉祭祀，承天之休。愿君王察之。”
　　辞毕，而涕泣俱下。桀虽凶顽，到此竟亦动色。先见天风作了一阵，心亦惊布。见这极诚流涕陈言，亦不发怒。但命左右麾开臣士，驱车回朝去了。
　　妹喜回宫，心恨诸臣士所陈说。便渐发阴毒，谓桀曰：“外人多为旧妃，旧妃有党有谋，欲害臣妾耳。君王何不遣心腹人探听旧妃何如行事？”
　　桀曰：“然。随卿即自择一二人往。
　　”妹喜遂尽召内臣，细细拣择，兼命愿往者自陈。而皆无胆志者，又不知君妃意思，久无人应。内中有一名阿离者，幼事桀，亦事元妃，有心机藏义气。心想道此必妖物，要害杀元妃。若他人去，便做成了。遂自陈愿往。妹喜唤至密室，微微探问看得，阿离便担承了。又能谨秘。遂多私与金珠，使至洛。假称王命，以酿酒赐元妃毒杀之。却阳于桀前嘱阿离曰：“尔善视旧妃太子，安乐何如也？”
　　阿离概诺而去。去到洛国，寻问元妃。
　　这元妃自六月五日洒泪去国，诸贤臣之妻送出关而回。元妃母子独自悲凄，一行至洛。路上但有闻知的士民男妇，无不悲泣，拥车如子送母者。元妃早宿晏行，然只在车中饮食，并不入城衙馆舍。护从之人，环车张棚而已。行十余日到家，素布服谒了母，见了兄弟姐妹姑姨。自与幼子及乳媪一人，老婢二人，封闭一所静室，自爨自食。每旦望阙而朝，常祷祝于天地，愿夏王安乐，幼子克成，得继先王宗祀。凡宗戚儿女来侯视者，虽至戚亦不相见，曰：“罪人也，于此待死，安敢见人。
　　”所食用衣装，皆变质，弟亦时给之。亲戚所赠，辞不敢受。噫！贤矣。后人钟伯敬以七言十绝悲吊，而悲歌曰：当年王辇度金銮，君是吴仙妾彩鸾。
　　二十年华零乱去，不胜霜露夜漫漫。
　　其二曰：
　　六宫春树自依依，芒草连天望眼迷。
　　不似金笼绿鹦鹉，年年犹傍翠华啼。
　　其三曰：
　　西风剪地蔼花秋，败叶珊珊散不收。
　　还想君王湖上乐，绿波轻漾采莲舟。
　　其四曰：
　　玉笙犹在耳边厢，吻目还疑金殿光。
　　良夜不知河洛远，飞禅悄度又昭阳。
　　其五曰：
　　梦里深宫觉尚猜，君王何遂赦前非？
　　荒鸡嘹乱知非旧，却恨芳魂去复回。
　　其六曰：
　　深宫想得住娇人，巧作游龙乱雨云。
　　前度阳台今密锁，也应难人旧精魂。
　　其七曰：
　　旧国于今春艳阳，旧时人远锢幽房。
　　宵宵但仰勾陈畔。犹祝君王万岁长。
　　其八曰：
　　燕鸿常去有归期，去妇终生遂别离。
　　一隔君门便千里，况真千里哪胜悲。
　　其九曰：
　　大河东下水如斯，只见东流不见西。
　　去国时光偏缕缕，举头望漠自离离。
　　其十曰：
　　桐花落尽蓼花飞，俱已如今事已非。
　　二十年前浑是梦，只今犹是未醒时。
　　时阿离到洛，访得元妃，是如此贞苦。先自嘱洛君曰：“君王旦夕欲召元妃，但新妃忌之，常有人来察访，君可令国人尽言元妃不在。妃曲保全，以待君王之召。”
　　离乃前来幽室叩门，元妃开小窗牖见之，相与大泣。元妃泣问：“君王乐乎？新妃有命来杀我乎？”
　　曰：“无有也。”
　　元妃曰：“然则尔安得来？”
　　曰：“来问元妃与太子安乐否耳？昨因天变，并满朝贤臣皆请君王召元妃复还，故使我来亲视。”
　　元妃曰：“君王命来，则有信物，此不过阴察我耳！早视尔来，若他人来，则我今日必死。然君王尚有这点血脉在此，只此不放心也。”
　　因复泣，阿离亦泣，不能已。求观太子，无恙。求玉扣一枚去。
　　回都，竟入宫，以玉扣先复妹喜曰：“已杀之矣。然不可为君王言，恐君王思子而索之，则祸将不去也。只可言安。”
　　妹喜从之。阿离遂见桀，泣诉上项。元妃实落苦情，并太子安乐。桀不觉亦动情，只碍妹喜在前，便截住曰：“他既贞苦，只不杀他，凭他自终罢了。”
　　阿离遂乞安太子之命。桀遂命以玉块、金环各一而去。妹喜背问之，则曰：“若不如此，君不信，恐不乐也。”
　　妹喜加赏之。
　　阿离遂实以君命复来洛国，安慰元妃、太子。益嘱洛人护卫，以后非我来，有擅称王人来者，皆盘诘，其伪杀之，勿容也。于是元妃、太子赖以安。而阿离又于夏宫中遥护巧全，事卒不露。后二十年，而阿离终，太子既长，妹喜亦自安矣！以妹喜之妖，而又有神手能掩之者，则至诚之格天地，运鬼神也。
　　后人余季岳有诗咏之曰：
　　莫道宵群悉佞谀，其中也有义仁徒。
　　阿离救母还全子，多少贤臣未得如。
　　妹喜既心安意适，只一味媚桀专宠。与桀居容台之中，不甚深邃。又欲设法取乐，谓桀曰：“妾受君王之宠，如天高地厚，生死难忘。但愿君王万岁，少罄终身之报。”
　　桀曰：“百岁之人，世亦罕有。百年之众，人更难逢。如冬夜稍长，日又短：夏日虽长，夜又短。人虽欲为尽日之欢，长夜之乐，奈长庚西坠，启明东升，人生几何不如愿也！”
　　妹喜曰：“妾欲为缩日舒夜之法。以月为日，以年为月。张烛为旦，灭烛为暮。
　　君王意如何？”
　　桀曰：“妙甚。”
　　遂定计宫中，役民夫数万，开一隧道，约长四五里。用砖石卷成一永巷，巷中不见天日，只闻人声，名曰聆隧。由聆隧面进，开地二十里阔，内筑砌一宫，名曰长夜宫。宫中器用什物俱全美。宫四围，俱设廊房，轮值男女把守。宫门悬大烛，合抱。燃之为昼，息之为夜。入宫之后，以五日为昼，五日为夜，十日而始旦。乃出长夜居容台。或一设朝，即复入长夜宫。
