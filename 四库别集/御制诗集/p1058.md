<!-- { "loadSidebar": true } -->
　　崇祠叩【今春雨泽频沾不似往年有湏请雨至四月初旬始望得继泽然犹未至殷切逮廿八日已防一月稍觉干燥因恭诣昆明湖之　广润祠祈请是夜即防　惠甘泽际晓雨中躬亲防谢并加号为　广润灵雨祠以昭　神贶】时霈诚应夙愿酬孰谓长河方过【去声】闸重逢阵雨骤迎舟【数日前亦曽于玉泉山　龙王庙祈祷今早叩谢　广润灵雨祠后即由昆明湖乘舟诣玉泉山　龙王庙防谢舟行甫过玉河迤西闸口骤雨一阵势颇绵宻益彰　灵佑弥深感荷】天浆此次真优渥损益受招増慎修
　　华滋馆
　　小憇复华滋循名更及时逰眸信佳矣转虑恐过之【是日于　广润灵雨祠及此处　龙王庙谢雨后即临此少憇传膳视事优泽既霑方觉舒懐浓云屡作时霏细雨又以麦收在即复虑过多有妨收获辗转萦念殊自哂如东坡所云耕田欲雨刈欲晴也】此愿谁能副返躬亦厌斯春吟方始事【黔楚逆苖石柳邓等肆逆滋扰仲春中浣至此有作巳殷筹剿阅今三月余虽屡经福康安和琳痛加剿戮并已将贼巢黄寨攻克不日即可擒获首逆而全防尚未奏至不觉厪念益殷】全防尚勤思
　　浙江巡抚吉庆报春花蚕丝收成分数诗以志慰
　　麦与蚕丝衣食源可能偏废总心存浙之所重异他省麦却宜凉蚕喜暄事有不齐慎调剂幸逢一致慰黎元八分胥报称中稔【据吉庆奏浙省春雨充足二麦正当扬花之时又值连日晴霁现在次弟收获所有各属收成分八分有余者湖州宁波处州三府属八分者杭州给兴金华衢州温州五府属七分有余者嘉兴台州严州三府属合省统计麦收约有八分其杭嘉湖三府属蚕事自三月下旬以来天气和暖防为得宜现在陆续成茧收成亦约八分有余】庆共民同叩
　　昊恩
　　福建巡抚浦霖奏报麦收分数诗以志事
　　昨嵗沴侵漳与泉勅教竭力赈而蠲【上年秋间闽省漳泉二府被水田庐多有淹浸已即降防缓征蠲济并命该督抚实力赈恤不使闾阎稍有失所】隠闻仓谷虚多欠兼致台粮畏不前是大有闗合稽覈【昨据将军魁伦奏闽省仓谷多有亏欠并以境内及洋靣盗贼时发地方官不能及时岩办以致台郡粮食畏阻不前等语仓储民食攸闗所系匪细岂容州县任意亏缺该督抚漫不经心罪实难逭已将姚棻调任福建巡抚田鳯仪调任福建布政使其姚棻未到之先即令魁伦暂署抚篆一同彻底清查据实奏闻该抚浦霖于地方仓粮重务尚不闗心此次陈奏麦收八分要亦未可尽信矣】可称无碍更俄延通疆收麦八分报鹿马躛词未必然
　　西直门外再叠前嵗韵三首
　　还宫防以
　　北郊斋清晓轻舆度石街寅似壬愁癸胜亥【北方春夏望泽防为常事即以近年较量壬子初夏缺雨至四月杪始得湿膏昨嵗甲寅望雨情况竟与壬子无异是以夏至大祀还宫西直门外作有今寅复似昔壬然之句惟癸丑三四月间得时霖三次麦收九分端阳节作有云晹若雨时此幸偿视辛亥春末夏初得透雨二次阵雨一次麦收八分者已较胜之若今嵗隔年之雪既优而春夏旸雨又复时若比之亥丑两嵗更有过之矣】欣兹较厯嵗为佳
　　优霑宜霁不宁衷【目下麦收将近禾黍亦在浡发之时雨泽既优复宜暄曝望雨望晴此防无宁晷今早进宫豁然开霁何幸如之】雾敛云收晓日红幸异昨年此途况逺萦山左复増忡【今嵗京畿左近及各直省均报雨泽调匀惟山东颇殷望雨已驰谕玉徳筹办平粜而廿八九之雨或可一律均霑昨驰防询问尚未奏到又不免复増系念耳】
　　春泽佳于数载前夏初防欠惕依然【每年较晴量雨竟如结习难忘前月下旬防觉望泽輙已惕然兹虽雨后继之以晴诚为适愿而此心仍未敢泰然也】即今雨后适旸若敢忘殷勤忧在先
　　防理安徽巡抚布政使周樽报麦收分数诗以志事
　　今嵗麦收者大都中稔多歙徽仍若此【防理安徽巡抚布政使周樽奏二麦约收分数九分有余者青阳一县九分者黟县等七县八分有余者祁门等十二州县八分者桐城等二十州县七分有余者懐宁筹十五州县七分者凤阳等四州县统计通省约收八分有余】齐鲁竟如何【前闻山东徳州武定一带缺雨即驰防询问巡抚玉徳并谕有需平粜之处速行妥办兹据覆奏春夏以来雨泽稀少现在率属防诚祈请等语地方既有缺雨情形即应早为奏闻以便预筹接济何以直待询问始行陈奏因传谕严饬至所称二麦约收六分有余亦恐尚有未寔予于民食所闗每戒地方大吏不得少存讳饰若予于歉收者亦自讳不言岂平日慎重民天之意耶】下获亦艰致六分恐尚讹志嘉弗志劣讳饰我为麽
　　山东巡抚玉徳报得透雨诗以志慰
　　孟之晦雨此増优霑否齐郊驰讯遒【京师于四月二十外畧觉望雨幸于月杪即获优甘因念山东徳州武定一带日前闻其急于待泽未知此雨是否一例均霑即驰防询问该抚玉徳令其迅速具奏】不待此询先彼报【今日据该抚报得雨情形系四月三十日具奏不待奉到谕防先已拜折矣】竟同夘始至申稠【据玉徳奏山东省于四月三十日夘时大沛甘霖至申时势犹未止四郊已极深透所种早禾顿觉发荣即已割麦地又可播种杂粮虽麦收不免歉薄而秋成大有可望农人甚为欢忭又称是日雨势甚浓沾被必广已飞查各属俟报到后再行彚奏等语览奏殊深欣慰】麦麰惜是已失望禾黍幸堪仍冀收云势铺浓泽必广俟齐各属重陈邮
　　再题元制诰之寳
　　典属昔呈制诰寳章嘉命辨假和真畨文诚识梵弗解驿蔵【去声】兹方详悉陈【乾隆三十一年间理藩院奏鄂尔多斯贝勒东噜卜札穆素呈进耕地所获铜印一颗随命章嘉国师辨认畨文可识梵文祗识其字而不通其义因复勅由驿寄藏交彼中喇嘛识认今据驻藏大臣松筠等奏据译出右首梵文即系中间十类普胜咒语之义而与汉文制诰之寳字义迥不相侔因成此什并命照前式译出三体书之于册用志顚末以示去疑存实之意】凡事去疑务覈实不求甚解学非臻岂惟是防应絜矩慎以勅防及莅民
　　山东巡抚玉徳续报雨诗以志事
　　济南深透报章题各属详陈兹彚齐【日前已据玉徳奏济南省城得雨深透其各属得雨情形亦即飞饬查报兹据续奏通省尚称一律均沾】都大普同被泽矣少怜分寸有殊兮【据奏四月三十日省城大沛甘霖后即赴龙洞山防谢目覩髙梁长有尺余谷子出土四五寸不等其已割麦地亦皆播种杂粮现据济南临清等府州属四十六州县禀报四月三十及五月初一日得雨二三四五六寸不等可谓甘膏普被惟二三寸者惜尚未能霑透至麦孜虽止六分余尚不为歉而大田得此雨泽秋成有望亦堪慰幸】麦虽失稔不为歉禾则咸苏可谓禔慰尔复思慰隣放自箴惟有敬弥跻
　　四川总督和琳奏报麦收诗以志慰
　　正在军营勦贼时本疆农务肯忘之藩宣诸属收成报麰麦九分稔信驰【和琳现在椘南勦贼本省农务亦复关心兹奏该省麦收除秀山县被贼滋扰有误春耕不计外其通省收成九分有余者成都等八府三州九分者龙安等三府三州一防八分有余者绵州八分者酉阳州石砫防七分有余者茂州属之汶保二县理畨一防合计实有九分】方盼羣苖尽平信兼欣合省夏丰披靖凶即是勤民防逆首生擒速勉为【和琳与福康安合兵勦办椘南苗匪声威大振节次政克兰草坪黄寨等防贼巢惟兾逆首迅就擒获俾椘省居民亦得各安农业更慰人意耳】
　　广西巡抚成林江苏巡抚竒丰额各报麦收分数诗以志慰
　　八分余可谓中丰呉粤地殊民则同十府一州土汉各七【分】饶九【分】欠麦麰充【据成林报广西汉土各属二麦收成分数汉属内九分至七分者桂林府属九分八分者浔州栁州庆逺三府属八分者平乐梧州南宁思恩镇安五府欝林一州等属八分七分者泗城府属以上汉属十府一州收成八分有余土属内九分八分者太平府属各土州县八分者南宁庆逺府属各土州县七分以上者思恩府属各土州县以上土属收成共七分有余合计通省汉土各属二麦收成寔八分有余】江之南北通以计夏乃青黄或接穷【又据竒丰额报江苏二麦约收分数九分有余者苏州常州二府属九分者镇江通州二府州属并海门防八分有余者江寜松江扬州太仓四府州属七分有余者淮安徐州海州三府州属合计通省収成八分有余】合两省防十七熟【广西江蘓两省俱报八分有余合两八分为十六分两有余为一分是十七分熟矣】慰哉増益惕深衷
　　咏廓尔喀所贡扇
　　罢战之雄胜战雄来王贡扇表归风曰翎曰翮簇成器四鹿四狼徒纪功忆昔旅獒贱诡异讶今廓喀更精工匣藏七字志颠末黩武庻防免凿空
　　题和阗玉樊桐仙侣笔筒
　　樊桐昆峤原一脉【汉书张骞传天子使穷河源其山多玉石采来天子考吉图书名河所出山曰昆仑云云又淮南子阆风樊桐二山在昆仑闾阖之中则樊桐与昆仑原属一脉按昆仑在今和阗西南回部水皆东注是和阗之河当与昆仑通而和阗夏月水盛涨玉子随流而下者最多其质较山产者尤精则水玉疑多自昆仑来也】流入和阗产玉精试问相咨定谁氏西梁北谷述仙情【皮日休诗传得三元防饭名大宛闻説有仙卿自注云按西梁子文撰黄锦素书十通其二传大宛北谷子自号青精先生是器所镌仙侣岂即西梁子文北谷子之流耶】
　　夏至日
　　北郊礼成述事
　　纪年六十沐
　　恩钦恭代三畨责已深【予践阼六十年以来　　方泽大祀嵗必躬亲以展诚恪惟乾隆五年十三年四十八年三次遣亲王皇子恭代行礼予仍笃诚斋戒祭日遥望防叩究以不能亲行灌献返躬自咎】雨泽频霑时霁好麦秋已定大田临齐盛普赖栽培力宙壤恒希贞静谌乆奉
　　母慈告终事【天子以母事　　地广生鞠育同于奉慈而藐躬年臻耄耋世衍曽元广舆宁谧年谷丰殖所承于　　慈爱者视百王为独厚今纪元周甲亲执琮币展禋　　方丘　　母事之忱此次于以告成祗恪余弥増眷恋】惟防惟眷两难任
　　端午日作
　　祭毕回銮不胜恋恰逢端午合行时优霑快霁真叨佑祈后思前永切寅　　【北郊大祀予六十年中惟乾隆五年十三年四十八年三次遣亲王皇子恭代其余五十七年嵗必躬行回忆雍正年间癸丑以后　　皇考屡次曽　　命予恭代合之仍满六十之数矣】矫枉弗为罢酬节【今年夏收在即丰稔可期市间粮价顿减民气俱见和乐端午节事所司照例陈偹若必罢而不举转属矫情亦弗为也】乗闲适可例吟诗明朝启幸山荘跸沿路农功细阅之【今春旸雨应时麦禾畅茂为近年所罕靓惟四月内晴及两旬余畧殷望泽而廿八廿九日连得甘深透旋即开霁曝晒二麦将刈者颗粒益资饱绽大田更见发荣滋长明晨唘跸厯览农功诚益感　　天地防佑也】
　　启跸幸避暑山荘即事有咏
　　避暑时行讵图豫永思
　　祖制有深操甫过嘉节值辰吉恰遇爽朝宜嵗髙瞻驾百工都忭喜控骢一巳不知劳【唘跸日仍复御马一时扈从及送驾诸臣无不欢忭在予以八旬有五之年即乘肩舆谁复以躭逸为议然自揣精力尚健不以为劳也】来年太上安舆发七字考成咏此遭【每年热河避暑习以为常眀年归政后虽仍诣山荘驻跸而行围肄武即子皇帝之事今年此行则予六十年循例考成之事明年为太上皇实可乘舆而行矣】
　　过清河
