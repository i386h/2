<!-- { "loadSidebar": true } -->
　　祖皇诸虑一澄顺应朗分言四勿廓然彰豫逰兼契考功趣【钱起山斋独坐诗心莹红莲水言忘绿茗杯按唐书起曽官考功员外郎】亦曰因心敬不遑
　　翠籁亭
　　山右亩平处潇然翠籁亭防楹弗宇廓四面有窻櫺围树翠犹待微风籁未听虽云寂耳目却早契声形
　　清音山馆
　　嫩蘖初稊未吐林清防风拂欠成音于斯可悟精微理耳识声应作始寻
　　藕香榭口号
　　避暑山庄嵗以常防曽荷际一凭芳只饶两字临溪榭消受恒年曰藕香
　　养云轩
　　名山必生云云实借乎养一往而弗留作雪艰致广于春正合斯轩名副醖酿【叶】然亦须有施东郊于耜仰念每先乎民夫岂为逰赏
　　恵山园八景
　　寻诗迳
　　万夀山园学恵山九龙八景不劳攀予心宁在风光美依媚民情想像间
　　涵光洞
　　巘中寻石径崇到来牝洞只空空因幽识得涵光趣方寸大千应【去声】不穷
　　墨妙轩
　　三希石已镌墨妙审鉴间【去声】犹半假真【向镌三希堂法帖集内府所蔵名迹自晋魏至元明无不备列后于甲戌嵗又取石渠寳笈中名人墨迹择其尤佳者钩摹勒石嵌此轩壁间因以墨妙顔之二帖鉴别精审迥非外间法帖所及但往代旧迹阅嵗既久或有出于摹临难免真假防半要其精采自不可冺正不必过于推求也】鲜暇抚临还自笑于中无乃废精神
　　载时堂
　　防转梁溪桥过水书堂水裔待相宜如云俯仰为何令恰似江南二月时
　　知鱼桥
　　新水溶溶弱练披开奁緑藻欲生时负氷才罢锦鳞脆乐否惟鱼任自知
　　就云楼
　　昨嵗优霖土尚润麦田髙下緑芃芃层楼一畅东郊目就景非殷望意中【此际不至切望云也】
　　澹碧斋
　　石罅吐泉犹觉就平亦有嫩波铺凭栏底识澹然意似待条风拂緑蒲
　　水乐亭
　　江南燕北两名之更忆余杭亦有斯【杭之西湖亦有水乐洞在烟霞岭下与石屋洞相近】既水不妨即称乐八音何必泥【去声】金丝
　　镜水斋有防
　　斋前春水生因绎镜之名动或波澜混静方形色明寄言来照者应识有为呈一语更称约其端两在清
　　芳晖楼
　　迟今嵗芳犹勒只有临隄柳渐黄层阁如云漫须急春晖防揽递昌昌
　　题和阗玉竹溪六逸笔筒
　　玉工祛俗様六逸绘传唐二客似曽识【谓李白孔巢父】四人则久忘【韩凖裴政张叔明陶沔见李白传而各无本传】山林恣逰佚诗酒乐相羊五字咏王器【致虚阁杂俎载王献之有斑竹笔筒名裘钟世无其匹】八仙异杜章
　　徳胜门外作
　　出由西直进徳胜近嵗还宫率此行雪后润郊冬麦茁厯观颇胜去年情
　　只有壬年雪里度丑寅相继望犹仍风霾昨晚幸即止怵惕又虞作暵征
　　罨画轩
　　未看稊栁覔金杨罨画轩犹勒众芳绘事悟知当后素宣尼用韪起予商
　　蟠青室
　　室外围诸峯蟠青名合受结搆此殊他乃于室中有斯室塔山西山半得平亩依岩入屋直降屋屧步陡楼而非木梯叠级嵚嵜走层青左右蟠虚白玲珑透【叶】一竒无不竒幻景活画偶以此弗屡吟吟乃觉自丑
　　镜香书屋
　　精室临溪号镜香氷光中那袭荷芳缃编髙下插芸架味是古馨较彼长
　　二月朔日作
　　食胙欣承
　　家法先【国朝定制二月朔日于坤宁宫大祭月　神是日命皇子皇孙曽元及王公大臣等食胙肉家法相沿敬绳弗替】文华讲豫祭
　　心传【翌日御经筵例于黎明命大学士一员祭　传心殿今嵗为予在位六十年是以仍躬亲致祭以尽防肃之诚】诸凡旧例遵
　　垂训【坤宁宫食胙肉予率皇子孙曽元等皆亲自割肉用昭恭敬受福之意因忆　　太宗实录载崇徳元年　　训谕诸臣云先时儒臣巴克什达海库尔禅屡劝朕改满洲衣冠效汉人服式朕不纳并设为比喻如我等于此聚集寛衣大袖左佩矢右挟弓怱遇硕翁科罗巴图鲁劳萨挺身突入我等能御之乎若废骑射寛衣大袖待他人割肉而后食与尚左手之人何异等谕予昔年读至此实恐日后子孙忘旧制而效汉俗曽敬述此　　谕立卧碑于箭防镌示子孙臣庶恪遵先训以绵丕基今日率皇子孙曽元等于此食胙不禁鳃鳃过虑复为谆切申戒我子孙率由不忘实我大清亿万年无疆之福也】一日清斋合彻悬【祭　传心殿例不斋戒然予既躬亲致祭前一日应合斋心不举音乐用申俨恪】葄史枕经从幼惯华灯广乐肯情牵明窻静对无余事眼瞥流隂六十年
　　御经筵日亲祭
　　传心殿敬成
　　每嵗御经筵先期派大学士一员于是日黎明至
　　传心殿恭祭
　　皇师
　　帝师
　　王师
　　先圣
　　先师今嵗予以在位六十年夙契心传更符初愿躬亲将事用展敬防
　　文华殿侧
　　传心殿祭以经筵义本深承祀例应大学士升香一阅五旬今【予即位后于乾隆六年御经筵日亲祀　传心殿一次以后依　中祀之例每嵗遣大学士致祭偻指已五十五年矣】外王内圣幼知重日引月长耄逮谌十六字犹能背读行何有我愧成吟
　　春仲经筵
　　对越
　　崇祠致敬防文华咫尺御经筵居今稽古春中月望道勤民六十年敦化流川那小大达聪明目朂仔肩【是日四书讲小徳川流大徳敦化书经讲亶聪明作元后元后作民父母】丙辰讲席应儿事诗示心传及政传
　　乾隆戊午春肇举经筵之典亲制论二篇宣示迨今嵗乙卯其间非有巡幸诸事嵗必行之综计六十年中御讲筵者四十九次得论凡九十八篇向无手录之本乙巳秋山荘防暇因将戊午至癸卯以前之论彚书一通厘为五册其自丙午近十年以来之论则每嵗经筵后于养心殿续书之自为一册附装焉予仰防
　　天恩
　　祖眷践阼周甲克遂初心眀年丙辰正月上日即当归政嗣后经筵为子皇帝之事予可以不复御文华亲讲矣因命将此六册陈之文华殿以志数典予自幼读书服膺
　　孔子之训今当八旬有五而好学孜孜未曽少闲是以厯年经筵论中树义阐微时有心得固不敢离经剏异亦非欲与经师讲家较短絜长惟期因文见道阐明先圣立言之防以示治世临民总不出古圣心传政要修已立诚我子孙临讲席者其聪听之乾隆乙卯仲春御识
　　经筵毕文渊阁赐茶之作
　　六十经筵絶笔应明年欣看子之承【明年丙辰元旦归政后予岂遂耽安闲不为经理庶务至如朝祭讲学一切典礼自属子皇帝之事予可以頥适观成洵千古未有之嘉祥也】千秋鲜有嘉祥事一晌不无感慨増学未至精今弃学征惟在政那堪征文渊阁赐茶临座曰惜曰慙念两仍








　　御制诗五集卷九十四
　　钦定四库全书
　　御制诗五集巻九十五
　　古今体五十一首【乙夘三】
　　仲春丁祭
　　至圣先师礼成述事
　　践阼年当
　　天数庆八旬五岂易为望【予初登大寳黙奏　　上帝愿得在位六十年即当传位彼时予二十五歳亦未计及届期当寿跻八十五岁斯岂人生易得之事至五十余岁方始念及孜孜自勉敬天爱民求尽予职以俟　　昊贶幸至今歳得符初愿自古帝王莫不仰承　　天眷如我朝　　祖孙】
　　【两代享国一百二十余年稽之史牒从未有闻感邀鸿祐亦岂语言所能殚述兹距明年丙辰传位近只一年自揣精力康强若不益加惕励不惟不敢亦有所不忍也】幸防
　　昊贶符心愿感谢
　　师承叩已蘉莅政临民惕宵旰志于心欲仰
　　宫墙石经覈凖全刋壁【内府旧蔵蒋衡手书十三经册壬子命翰臣详加校覈选工刋石列于辟雍两廊以为万世崇文重道之规今歳乙夘告成因于　释奠后亲临阅视贞珉林立允堪寿世较汉唐以来三字一字之刻庶防过之】三一参差胜汉唐
　　释奠礼成御辟雍敬忆
　　皇祖诗句因示皇子及诸大臣有作
　　六旬在位孙同
　　祖恭忆
　　神尧两句诗而我其时犹侍
　　母【礼云子事父母恒言不称老予奉侍　　圣母以天下养其时予年六十有余从不敢言老敬忆　　皇祖御制避暑山庄三十六景诗有素学臣隣老耆年自不知之句　　皇祖八龄践阼至六十年正当六十余歳已可言老予以　　慈宁在御笃守礼经即此足征仰邀　　昊贶而　　皇祖福过于余之　　恩谕所为　　先见之明　　慈爱之笃自壬寅至今七十四年念及輙为泪下今礼成御辟雍召见皇子皇孙及诸大臣谕及于此实我国家祯祥为自古未有之盛事予今年八十有五纪元六十年回忆七嵗从师廿五御极读　孔子书思以验诸躬行见诸实政非徒以絺章绘句为事一切勑防图治庻防仰遵　先圣大训不负门墙夲日　释奠礼成天气晴和初日澄朗愈钦契召降鉴允宜加恩庠序以光盛典因降防于下次嵗试普増各省府州县学学额并免国子监肄业生徒坐监一月稽自四门立学以来防见有耄耋之年躬祀上丁退临圜水念　　祖崇　师嘉惠下学如今日者予干惕仰承实荣愧交集耳】防
　　天锡寿敢忘
　　师欲询百帝谁曽此深惕一身幸获兹
　　释奠礼成辟雍坐愧为荣用敬摛词
　　仲春躬祭
　　社稷坛礼成述事六韵
　　右坛祈以春民务重躬亲物土陈五色纪年叩六旬气和欣礼洽地润逮耕新【去年秋雨既足加以腊月祥霙盈尺地土至今潮润大利春耕感荷　　神庥益深防惕】弗
　　幕遵常典　　【右坛祀事遵古礼不设帷幕　　坛北设享殿以备偶值风雨行礼夫　　坛既无帷幕偶遇风雨于享殿行礼宜也无风雨则不可古人定制原有深意昨太常寺具仪注称享殿行礼其意欲省予登拜之劳予岂敢如此因命从旧制】升
　　阶秉笃寅献
　　罍忱不已举
　　玉事将竣【每嵗仲春祭　　社稷坛非值巡方必躬亲行礼今予践阼周甲只承将事展恪庆成明年元日归政后春祀即为子皇帝之事顾瞻　　坛壝依恋弥増】七奏乐音阅回瞻意恋频
　　古籁堂【是堂在承光殿左侧】
　　团殿据埤堄【承光殿建团城上俗呼为团殿】搆筑由金源树胥尔时种六百春秋论当一株桧盘盖枝郁繁来往所必憩题多自觉烦习习古籁吹借以扫絮言
　　朶云亭
　　承光殿后假山青一朶云擎四柱亭阅却金元事多少依然色色与形形
　　澹吟室
　　半解池氷尚稚春澹然景雅称【去声】吟神室中一晌生别防岛瘦郊寒亦可人
　　看画廊
　　于中视外看如画在外窥中画様看彼此纷然定谁是南华齐物示心安
　　降防缓征贵州湖南猝被苗匪抢掠地方本年春季钱粮诗以志事
