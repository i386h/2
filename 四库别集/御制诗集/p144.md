<!-- { "loadSidebar": true } -->
　　宛转杨栁陌荒凉琉璃界栋梁靡孑遗墙壁余半在云昔香积厨祝融偶不戒赤帜胜势张水云下风拜焦烂无其人一举致大败放参僧尽散余者三五軰借问四天下有象孰无壊譬诸鸟栖林林空鸟相背曲突善后计彼方谓蔕芥道左兾檀那识之尚未逮
　　过通州浮桥即景杂咏
　　飞梁驾水响梢东转漕连艘此处通南望江乡渺何极遥源犹忆自云中
　　汀蒲岸芷染烟光仲月融怡丽百昌依旧廿年寒食景吟髭赢较防茎长
　　郡城塔影落波尖生齿休和日日添才命农官出红朽顿教米贱乐穷阎【近厘太仓夙因命预给臣工二年俸糈京师米价为之顿减】来徃防舻借底因阳闗唱处解维新便教一晌思南客岂必九重无故人【谓沈徳濳甫由此南旋】
　　麦
　　春麦一寸及秋麦二寸强青青逺近连扑垅含烟光土膏润且肥晓露滋新秧北方春雨艰风鼓尘霾黄今嵗幸免此满望饼饵香还戒望过奢芒种时犹长
　　烟郊行宫偶作
　　虚馆向眀开停骖适可哉偶然成小坐便觉净浮埃村逺遮苍霭庭闲绕绿苔所欣勑防暇书史足清陪
　　见新耕者
　　青郊土脉滋良农羣举趾牟麦出土新禾布种始犁耙呼旅亚馌饷来妇子勤劬众力作豳风图在此民依我先知见此寜无喜
　　村田即景
　　畅好春天特遂情鸣鸠唤雨鹊呼晴紫扉半掩无人管趂润郊原尽力耕
　　瓦盆家计屋茅茨服穑初无分外思虽较江乡少花栁古风敦朴孰如斯
　　遍垅虽欣茁好苖三时秀实尚迢迢四民真是农偏苦忍更茧丝重赋徭
　　白涧行宫晚坐
　　下舂隐西崦宻云生北岭行宫已清佳况近招提境致兼松竹幽意与琴书永去住惟所如今昔观平等隔墙闻钟鱼可以发清省
　　蓟州道中作
　　江南二月雨吹丝诗忆司勲想像为【最似江南二月时丁卯蓟州道中句也时尚未至江南故次章有江南二月我岂知杜牧诗中彷佛之之句】去嵗江南今蓟北较量亲切胜年时
　　旱田种水田早稻髙低物土分廿里官街尘不起又防四宇布春云
　　胜国三邉重守防严城楼橹监兴亡于今祗虑民滋庶到处萦懐耕与桑
　　题翠云山房二首
　　地据隆中秀盘盘诘迳幽心依清略永神与静为谋山雨寒徐防春松翠欲流楼横天半舫可以纵吟眸杏缬嵰山雪鹤弹缑岭风琴音淙曲峡盖影羃层嵕胜地栖迟暂他时想像中何如消万虑结念属云空翠云山房杏花盛开用邓尉香雪海歌韵以去嵗今日恰在邓尉观梅也
　　山房驻辇息金吾山房重来如到初东风花事正絶胜南梅北杏言非诬倚岩扶巘致各别笑云烘日顔齐舒开不在先亦不后蓄眼似有神为模七字未可搁笔罢六飞匪为临芳纡应时即景便且近还赢江国遥征途底须肥瘦较品格均有蜂蝶纷来趋满山红雪香未歇王母嵰山致馈余勃窣双成引嘉庆琅璈云瑟为声娱是雪非海亦非湖仙山自与人间殊俨如佛拈色空色更欣天假需云需晚来应有养花雨隔防滴参清踈邓尉擅名二千载未如幽谷偏髙孤兴来摛词为説项去年此日刚临吴去年此日刚临吴劳劳来徃何为夫
　　春夜
　　清切宿山房松风衾枕凉眀朝将展谒顿觉此宵长
　　恭谒
　　孝陵
　　景陵感成长句
　　灵区郁防瑞云霞展谒经年黯自嗟百世聪聴
　　彛训在
　　二陵颙仰
　　圣踪遐继绳有系心弥愧悦养无方敬倍加白髪朝臣曽逮事追惟谁不泪如麻
　　桃花寺
　　峯屏障风暄磴道盘云宻当春花尽发邂逅停行跸洞轩坐霄汉幽泉中音律极目偶凭防心亦防笔山寺非溪源逺尘致则一
　　驻跸静寄山庄
　　翠防逶迤展谒还便经静寄欵云闗芳菲好趂三春景刻削来看四面山未敢居崇事游逸聊因防暇畅跻攀清宵暂得尘心静物理民情酌此间
　　不因日涉还成趣却为山佳每朅来棐几宿缘竹书展胆瓶清供杏花开能言春鸟呼名字罨画林云自徃廻天籁吹香如邓尉谁能到此更思梅
　　山中
　　骋懐命笋舆防笔倚云峤石白无俗韵松苍有古貌春深峯翠迟风劲衣寒峭寥朗极遐观籁奏苏门啸
　　半天楼望少林寺
　　云构倚天幕霞标防月窓临虚兹独迥揽景信无双塔影林端矗泉声涧底淙问伊茅屋下居士可称厐
　　露坐
　　露坐盘陀松作陪嶤峯寄兴凌崔嵬天风拂纸吹题句疑有蛟龙陆地来
　　云林石室
　　萝迳延縁意入松扉窕神谋小坐还凭月户忘懐如泛虚舟庭前篆印鹤古阶下琴调涧幽似干云霄而上宜遇松乔者流
　　得概轩
　　每到灵区意欲仙四隣山秀望中全云端旷奥轩疑画树杪髙低圃是悬岩栢翠常标古色林花放不入时妍东坡大略观无尽眀月清风我与然
　　东竺庵叠旧作韵
　　岚气蓊承贝叶经岩风谡护玉闗扃天龙却埽维摩笑延我云房坐少停
　　隔寺春松翠出墙四隣峯态暎方方博山罏是炎刘物古佛前消一炷香
　　心机静处峯当户耳观清时泉绕阶今昔何须参歴歴对山不异乐山懐
　　云净寺题句
　　禅闗东竺东蹀马路才通岭亘遥分谷天髙不碍风玲珑思雁塔寥寂守龙宫一室无余物仙花落半空
　　少林寺
　　我爱田盘惬素懐樷林徃徃入幽佳鸟啼花落禅家旨云白松青静者谐有所防心常命笔无多得句也镌崖山灵莫笑轻唐突防使羣峯一例皆
　　半天楼小憇
　　逰山取适兴兴适薄言转山楼近云匡小憇聊复善却指向歴处林路依防辨将毋志近荒陈编一开展
　　春晓
　　西魄未隠峯东旸刚出谷居山晓尚寒问景春已淑花沐露蒙蒙草霏风馥馥倚楹旦气清逰踪漫追逐虚已勑万防厪心筹五服云罩钟迟鸣山僧想眠熟
　　天成寺
　　涧道繁声隠石泉寺楼据胜坐来便千行峯树全标画防个山僧不识禅入目景光浑似旧得心兴防每殊前题崖緑字烟萝蔓此日拈吟复偶然
　　西甘涧
　　云栈下石门风寒衣袂凛精舍缚茅为阇黎任髙枕庄严无余物贝叶置诸品是为本色禅随喜意惬甚地僻泉亦甘可以酌而饮
　　东甘涧
　　座席飘来花雨香偶参白业憇云房春翘饶有芳菲好却爱松隂满院凉
　　古中盘放歌
　　穿石迳造盘之阻宜谁居兮化人所初极狭而中宏遂畅观而延伫春卉昌昌春山苍苍卉依山古山含卉芳鉊华洗尽饶本色南国犹嫌时世装去嵗华山跻鸟道一与田盘较媸好恠予到此又云云惟喜目前堪絶倒岚态峯姿无定则神心谋静翻为役有时落笔数十章有时一句浑艰得
　　云鹤
　　云鹤盘髙空声落半天中可闻不可见时或山中逢本无稻梁求岂有矰缴攻驯鹤尔胡为铩羽入槛笼饥饱系主人侮弄任奚童仰首望云鹤何从较穷通志未慎其始境安保厥终
　　竹
　　作友岩松静且深因风戛玉复摐金数竿潇洒意弥足千畆何须忆武林
　　泠然阁
　　石诡松益竒山峻风偏峭披襟坐虚阁天籁动万窍偶此方外方究其妙中妙
　　雨花室杂咏
　　石磴攀萝步入深精庐潇洒昼沉沉不因诘曲迳千转那识髙闲一晌心
　　抱石孤松若个栽翻涛谡谡扫香防兴豪拟问维摩诘满室天花何处来
　　构筑无多足畅情一山翠暎人清蒙蒙常自霑衣润又见春云傍岭生
　　虚斋四座浄无尘迭与名山作主賔个里参禅真恰当笑予不是得闲人
　　谩题
　　使者初从南国廽防稽米价尚髙擡吾民疾苦心常恻慙愧欢迎去嵗才
　　即事
　　转漕来南方以诏卿士禄讵止赡仕者流通逮比屋太仓陈相因因缘窃馈伏昨嵗兼偏灾致涌防间谷爰贷两年糈连延出囷鹿一以清仓储一以平市鬻诏下才数日歉嵗如大熟米价日以贱穷民乐鼓腹黠者变其言谓须筹盈缩目前虽暂快眀年贵仍速况此奸侩计将尽籴官粟贱籴复贵粜三倍饱其欲官曹俸糈入家室赖以育今卖鲜利息后买艰升斛是谓恩支米官祸商之福我闻为长吁畴咨当手束愤懑无良方孟子昔诵读每人而恱之惟日亦不足
　　暖
　　清晖气向融景淑古盘中染徧杨丝绿催齐杏蕊红岚光方淡荡云影忽西东欲换春衫未还防松下风
　　千相寺
　　言入翠防峯遂造初禅地山深无不佳草庐亦可憇幽芳吐瓶花古篆消香穂指挥开窓户飒然清风至万景纷向参一惟领以意
　　夜雨
　　山云向晚生蔼蔼万峯竞入夜枕上寒淅沥隔聴幽响曲涧増润意连林凝清切且无眠遥为三农庆
　　晓晴
　　晓晴山有态楚楚冶妆新已是眀如画犹然迥出尘润含林露重香逓埭风频花骋春云梦飞卿句果神
　　万松寺
　　眀发事清逰石磴盘玉马始出峭蒨颠原自菁葱下田盘到处佳万松我心写寺楼坐空翠天籁披潇洒扬马不能从廻顾和者寡
　　盘谷寺
　　云罩犹天半钟声落涧迟稍留清跸憇得句便前移
　　登云罩寺定光塔作歌
　　云山有神助防者得其宗团团玛瑙盘中有一朶青芙蓉无量夀佛卍字胸坐莲花须者其夀尽与无量夀佛同今日登临亦如是稍渉言象究竟未离【去声】凡夫踪歌毕天风吹我马隐有山灵谓我者何必更与六和报恩较髙下
　　上方寺
　　云罩威纡石路盘上方始到惬清欢一龛古佛钟鱼寂半榻天风衣袂寒竒句不期当境得好山常似逆人看苾蒭六度知初品道左殷勤兾悉檀【梵典施舍云悉檀般若六度中为第一品也】
　　题邹一桂盘山图
　　春云欲出山蒙蒙山乎云乎将无同变态万状难为工若人意防神以通烟峦莫遁冥捜穷妙解要在得其宗奚问邱壑石与松五日清逰一览中扈跸不孤冐春风王洽泼墨应齐踪
　　池上居
　　崇椒得稍平有水一池清坐领沧浪意逺祛尘俗情烟岚朝暮出荇藻短长横饮鹤翩来去逰鱼结友生
　　静寄山荘返跸之作
　　田盘五日畅清逰余兴犹赊赏已酬古有名言戒忘返我无他善勉先忧前旌髙下徐盘骑逥首菁葱尚注眸遇便重来縁路近武林不比要诗留
　　西岭
　　西岭盘之西问景曽未经由兹至蟠龙【山名有行宫】云近廿里程羊肠虽纡巇跋马犹堪登拂曙披烟萝露浓花木馨云罩莫衡髙岩松辨层青湏防海日出玉柱标铜钲放眼得竒观万象俱光眀
　　上巳
　　杏村栁墅景和韶芳甸行春不觉遥镜里山隂思去嵗诗中上巳值今朝城连平谷出青樾塔望田盘隐碧嶤何必流觞脩褉事更从茧纸慕龙跳
　　顺义县行宫作
　　路便偶一经素尚饶雅概息逰既足适何用更雕缋展巻读我书则古每不逮新月才窕春云复靉叇落花飘晚庭如识有人对
　　过清河
　　潞河唘跸转清河半月春廵惬赏多遍陇来牟芃带露连郊芳草绿生波舆梁近指横银蝀云罩廻看隠翠螺鹓鹭趋迎清道左先询米价比如何
　　诣
　　畅春园问
　　安
　　廵旌歴数日
　　寝门缺温清归省仰
　　和豫抃跃有余庆讵惟反必面实以通乎性塞上待秋清
　　安舆侍览胜
　　季春圆眀园作
　　载止行时跸言旋上林苑上林春正佳芳菲接近逺我志不在兹切切有所思临御十七载惕励无已时未能免水旱遑云致皥熈邉境幸敉寜虑文恬武嬉户口幸日増虑艰食无衣俗尽有奸伏野寕无贤遗抚躬一再省此咎其诿谁
　　口号
　　寛严因物付刚柔敷政优优百禄遒有意寛严期并用是为子莫执中流
　　题张宗苍山水画歌
