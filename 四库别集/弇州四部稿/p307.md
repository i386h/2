<!-- { "loadSidebar": true } -->
　　抱朴子曰呉之善书者则有皇象刘纂岑伯然朱季平中州则有钟元常胡孔明张芝索靖并用古体俱足周事飘乎若起鸿之乘劲风腾鳞之蹑惊云
　　按南史谓刘休者与王僧防同省而是时海内俱习羊欣书以右军迹渉轻防多所不好休独重之自是右军之书复盛后至梁武时陶贞白尚云比世皆髙尚子敬不复知有元常逸少亦然然则右军之书得刘休而振得梁武而着得唐文而后大定犹之顾凯之画亦至唐始定也羊欣学子敬者也故武帝评子敬为河朔子弟举体充悦然沓拖不可耐而评羊欣如婢学夫人举止羞澁是以文皇诋子敬为饿而学敬元者时人讥以为重儓子敬饿敬元已成重儓矣然同一人书也饿之与沓拖子弟一瘦一肥母乃太相抵牾欤
　　武帝评萧思话书僊人啸树而张伯英如汉武好道慿虚欲僊欲僊尚未僊也汉武欲僊则又去僊逺也伯英乃不如思话乎
　　梁武始重元常而下子敬特许逸少踯躅其间观陶隐居所云元常朽骨更蒙荣造子敬懦肌不沦长夜又武云逸少学钟势巧形密及其独运意疎字缓然则太平寺主临池之趣全在钟也及攷窦臮述书赋云髙祖叔达恢厥躬冺规矩合童防张懐瓘书品云状貎亦古乏于筋力既无竒姿异态有减于齐髙然则梁武之声价不振实以学元常之故也学钟张殊极不易不得柔中之骨不究拙中之趣则钟降而笨矣不得放中之矩不得变中之雅则张降而俗矣
　　吾向者阅隋僧智果书梁武帝评钟司徒字有十二种意外巧妙絶伦多竒后又有钟繇书如云鹤逰天羣鸿戏海行间茂密实亦难过语以为不应重下评意所谓司徒者繇子防也及览前辈题评以十二种意外归之太傅吾窃非之载阅繇父子本传繇不为司徒防加司徒虽寻伏诛而所称司徒者必防矣然又以梁武与陶隐居论书至数十徃复皆不及防不应称之若此及阅袁昻本文所谓十二种云云乃在启内勑防具云如卿所评臣谓钟繇书气密丽若飞鳬戏海舞鹤逰天等语盖重賛之也此外又有武帝观钟繇书法十有二意云平直均密锋力轻快补损巧称字外之竒文所不书然则袁昻之称司徒十二种法正谓繇也吾家蓄太傅荐季直表黄初二年司徒东武亭侯盖是时华歆辞疾繇实转司徒四年迁太尉而歆复代之史有脱漏故耳二者实可相证因记于此
　　钟太傅七十六其子司徒仅四十五右军五十九子大令四十三天假以年果不胜尊公乎曰不尔格已定矣假之年有小变而不能有所加也
　　右军之书后世摹仿者仅能得其圜密已为至矣其骨在肉中趣在法外势防力淳质古意不可到故智永伯施尚能绳其祖武也欧顔不得不变其真旭素不得不变其草永施之书学差胜笔旭素之书笔多学少学非谓积习也乃渊源耳
　　顔书贵端骨露筋藏柳书贵遒筋骨尽露旭素之后不得不生光髙闲顔柳之余不得不生即之溥光智永伯施有书学而无书才颠旭狂素有书才而无书学河南北海有书姿而无书礼平原诚悬有书力而无书度
　　杨用脩云张旭妙于肥藏真妙于瘦以予论之瘦易而肥难用脩此语未必能真知书者笔肥则结搆易密笔瘦则结搆易疎此瘦难而肥易也唯是既成之后瘦近劲劲近古肥易丰丰近俗耳伯髙之所以妙在肥而不肉也
　　僧亚栖云书贵能变方自成家王右军变白云欧阳询变右军柳公权变欧阳此殆是呓语白云先生何人亦未有书迹存世盖右军偶一言之大抵托辞耳欧阳书法实一变然非变右军若柳之于欧法少变而意故不变也
　　山谷云王右军初学卫夫人小楷不能造防入妙其后见李斯曹喜篆蔡邕八分于是楷法妙天下张长史观古钟鼎铭科斗篆而草圣不愧右军父子易有云引而伸之触类而长之天下之能事毕矣
　　五代时杨少师凝式黄鲁直极重之谓为散僧入圣又谓可继顔鲁公释懐素杨于今极拙鲁直所推行草耳而余见其一二行皆不甚合作闻朱象有韭花帖甚佳未及见之
　　宋初王待诏着宋宣靖李西防苏防政皆称名书家者然不甚得法山谷评待诏如小僧缚律西防如讲僧防禅然待诏犹有晋人意范文正伯夷颂见推亦以其人耳杜祁公苏长史皆学懐素杜瘦而生苏瘦而弱第觉玉润防胜氷清蔡忠惠略取古法加以精工稍滞而不大畅苏文忠正行出入徐浩李邕擘窠大书源自鲁公而防欹近碑侧记行草稍自结搆虽有墨猪之诮最为淳古黄山谷大书酷仿瘗鹤狂草极拟懐素恣态有余仪度少乏米元章源自王大令禇河南神采奕奕射人终媿大雅是四君子者号为宋室之冠然小楷絶响矣山谷推王文公书似杨少师章惇有钟王法谈者以为曲笔蔡京卞兄弟皆擅书名御府法墨妙画皆其评防彼人纵极八法无取一长况未必耶
　　唐文皇以天下之力募法书以取天下之才习书学而不能脱人主面目徽亦然智永不能脱僧气欧阳率更不能脱酸饀气旭素顔柳赵呉兴不能脱俗气南晋宋齐之间可以脱矣
　　宋齐之际人语曰买王得羊不失所望盖时重大令而敬元为大令门人妙有大令法者也中睿之季时人语曰买禇得薛不落节盖时重河南而少保为河南甥妙有河南法者也二事可谓切对
　　李北海在唐人书品中不甚烺烺而赵文敏法之便自名世北海伤佻然自雅文敏稍稳然防俗眉山亦尝学北海不如其学平原也孙防礼书书述谓其万字一类风行草偃轻之也至矣今所书书谱令后人极力摹仿尚自隔尘以此知古人不可及也
　　子瞻似顔平原故极口平原鲁直效瘗鹤故推尊瘗鹤元章出禇河南故左袒河南河南楷似行然自有楷平原草似楷然自有草李北海杨凝式及元章鲁直无楷矣
　　米元章有书才而少书学黄长睿有书学而少书才以故评隲古人墨刻真赝亦有相抵牾者然长睿引证各有据依不若元章之孟浪也如谓钟太傅尚书宣示为右军临白骑遂帖为大令临盖不唯太傅宣示已殉王脩塟而开元中滑台人家用右军扇书临宣示大令临白骑二帖应募入内府其事甚明谓长风帖为逸少少年未变体书盖以右军别帖有长风范母子语可证也此外辨右军自适得书至慰驰竦耳酸感至比加下防宰相安和噉豆防伏思嫂等阔别稍久不得临川初月二日至前从洛白耳鲤鱼夫人蔡家大小悉佳阔转阮公故尔月半边欲遗书大令度时来极热敬唯服油复面悲积嫂等帖皆非真或以辞气太凡或以书法非妙或即其人其事驳之俱当他如辨江叔及艺韫多材帖为唐髙宗卫夫人帖为李懐琳禇遂良甥无薛八侍中山河帖为枯树赋中语李斯书为阳氷裴公碣内字右军备官而行为唐人集右军书贾曾送张説文皆妙有事理真书家董狐也
　　米元章以阁帖张伯英知汝殊愁及大令吾当托桓江州为张伯髙书黄伯思亦断以为然而云数徃虎丘祖希时面祖希张之字大令时人以为伯髙书二王帖辞耳按此帖既有祖希时面语与疾不退至分张同结法安知非大令纵笔耶而必于伯髙也及考张懐瓘书断称张融正兼诸体于草尤工齐梁之际殆无以过或有鍳不至者深见其有古风多误寳之以为张伯英书也而搨本大行于世又按融本传尝对孝武帝曰不恨臣无二王法恨二王无臣法然则此书又安知非张融笔耶王米悬断为伯髙不若吾之悬断乎愈光也伯英殊愁体太今而乏古大令疾不退至分张笔过流而少节或以此疑非二公书可也元章论书见右军稍大而逸者便以为子敬见伯英近今者与子敬近纵者便以为伯髙藏真愚又推黄米之防谓伯髙仅有章法而无变法子敬仅有破体而无狂草则不敢信也按张懐瓘明言章草之书字字区别张芝变为今草防茅连茹上下牵连或借上字之下而为下字之上竒形离合数意兼包唯王子敬明其心指故称一笔书者起自伯英也又云伯英剏为今草天纵尤异率意超旷无惜是非至于蛟龙骇兽奔腾拏攫之势心手随变窈而不知所如又云子敬如蹴海移山飜涛破岳悬崕堕石惊电遗光此岂非草圣之极耶攷前后书亦未必似伯髙盖伯髙时有肥笔渇笔不若是之匀和也若托桓江州一书又多逸少语子敬亦不合书之觉思光为近至于右军虽结搆紧密而变化灵异又不可以一节为拘也杨用脩云古人例多能书如管寜人但知其清节而不知其银钩之敏又引管寜别传云寜字画若银钩及茅山碑云管寜银钩之敏是也余固知其误按索靖字幼安其章草法有银钩防尾及考陶隐居解真碑云防安银钩之敏允南风角之妙正谓索靖也盖管寜亦字防安用脩误以为寜遂并其姓名改之耳考寜三国志注有髙士传传子诸书俱无银钩语又云刘曜人知其狞防而不知其字画之工注见草书韵防当是时刘聪刘曜皆能书而聪之狞防大出曜上俱见本载记用脩又误以刘徳升为刘景升而云即表也表初在党人中俊厨顾及之列其人品之髙可知此尤可笑
　　虞伯生谓坡谷出而魏晋之法尽米元章薛绍彭黄长睿诸公方知古法而长睿所书不逮所言绍彭最佳而世遂不传米氏父子最盛行举世学其竒恠流金朝而南方独盛遂有张于湖之险澁张即之之恶谬极矣此语大自有理又独称呉説傅朋书法深稳端润非近时怒张筋脉屈折生柴之态且谓至呉越见傅朋书最多皆随分賛叹图来者稍知正法今傅朋书世遂少见绍彭号翠微居士余有其诗数纸紧密藏锋得晋人意惜少风韵耳
　　铁围山丛谈谓其父京善榜书妙出四家之上此虽曲笔然亦必有可观者米芾元章自负以为前无古人然是行笔非真笔也
　　用脩又云南唐王文秉工小篆不在二徐下又有王逸老者善篆与八分其命名乃欲抗右军不知何代人疑即文秉也按陶九成书史王升字逸老号羔羊居士草书殊有旭颠转折态宣和间进所作草书内庭称之用脩似未之见新郑髙少师拱藏东坡草圣醉翁亭记并石本防细阅无一坡法而渴笔遒逸飞动中有正书却近俗吾断以为逸老书盖南渡以后诸公不能办此元人却不作此结法也
　　自欧虞顔柳旭素以至苏黄米蔡各用古法损益自成一家若赵承防则各体俱有师承不必已撰评者有奴书之诮则太过然谓直接右军吾未之敢信也小楷法黄庭洛神于精工之内时有俗笔碑刻出李北海北海虽佻而劲承防稍厚而软惟于行书极得二王笔意然中间逗漏处不少不堪并观承防可出宋人上比之唐人尚隔一舍
　　杨又引东坡防希白作字自有江左风味故长沙法帖比淳化为胜世俗不察争访阁本误矣乃知潭帖胜淳化多矣希白钱易也按希白乃潭州僧希白耳书家谓其有笔意而多率直无萦廻缥缈之势杨以防安为管寜以希白为钱易其孟浪殊可对也
　　元人自赵呉兴外鲜于伯机声价几与之齐人或谓胜之极圆徤而不甚去俗邓文原有晋人意而防近粗库库子山有韵气而结法少踈然是三人者呉兴流亚也虞伯生差古雅鲜于必仁朗朗有父风揭曼硕父子羙而近弱张伯雨徤而近佻柯敬仲老而近粗班彦功少颇遒爽晩成恶札龚璛陈深軰皆长于题防倪元镇虽防有韵而未成长人或许以得大令法何也元镇以稚笔作画尚能于笔外取意以稚笔作书不能于笔中求骨讵冝以泛爱推之也
　　正锋偏锋之説古本无之近来专欲攻祝京兆故借此为谈耳苏黄全是偏锋旭素时有一二笔即右军行草中亦不能尽废盖正以立骨偏以取态自不容己也文待诏小楷时时出偏锋固不特京兆何损法书解大绅丰人翁马应图纵尽出正锋寜救恶札不识丁字人妄谈乃尔可恨可笑
