<!-- { "loadSidebar": true } -->
　　搆楼天半假名舫舫固幻称楼讵真彼此试思立名始呼之颠倒亦由人【谓呼楼为舫舫为楼也】
　　挹霞呌月
　　霞原供挹月堪呌应付髙闲隠者流我尚孜孜念征八【予以八旬夀辰镌八征耄念之寳并为记盖未归政以前犹日孜孜庶征不敢不在念也】五年后可事兹不
　　翼然亭
　　亭似飞来栖碧嶒因之六一接名称昔时骋望心原在一也髙年怯不登
　　恭谒
　　孝陵
　　胜朝运终甲拨反奉
　　天申
　　正建成王位贤资公旦臣【我朝定鼎之初　　世祖尚在冲龄维时睿亲王摄政一切开国规模俱资辅理】继绳兹四代抚御愿千春祈
　　佑重三奠铭衷永一寅
　　恭谒
　　景陵
　　奉侍才十二春秋逮八旬回思瞬息幻感
　　顾刻心真自审多惭抱那能副
　　诲谆痛深
　　开七庆
　　成鼎在壬寅
　　孝贤皇后陵酹酒
　　三秋别忽尔一晌奠酸然追忆居中阃深宜称孝贤平生难尽述百嵗妄希延夏日冬之夜逺期只廿年
　　桃花寺即事
　　瞻谒礼成每驻兹不堪回首引余悲翠微萧淡亩平馆却解消人今昔思
　　有泉有石颇清嘉寺侧书堂朴不奢山气当春舒艳裔副名真个看桃花
　　蜃窻凭坐小俄延蓟野风光揽以全防是恰人心盼处红旗飞递丙申年【丙申二月驻跸此间凭窻适见阿桂奏攻克金川噶喇依贼巢红旗报至】旧题新咏粘将徧句取清真无取豪咫尺田盘姑且置此行原不为逰遨
　　四川总督孙士毅奏报雨水农务诗以志慰
　　蜀中有熟无灾报迩嵗更欣逢屡绥冬雪既称遍各属春霖又复应时期【孙士毅于去腊奏报川省雪泽普霑兹义据奏省城自十二月十三十七二十九三十及正月初二初三初十等日频得宻雨入土深透现在麦苗长至尺许蚕豆次第结实其余蔬菜杂粮得此甘膏益俱芃茂民情极为忭庆等语】麦苗盈尺菁葱长【上声】豆颗登塲豉防资虽曰时巡日勤政封章批慰益増寅
　　旧衙门行宫作
　　来东当向西而进却异昔年返御园【丙申展谒　　东陵旋跸诣畅春园问　　安翼日起程只谒　　西陵俟还跸至南苑恭奉　　慈与巡幸山东今则径诣　　西陵昔年之行】
　　【不堪追忆】南苑涂经驻行馆前朝珰势号衙门【前朝纪纲废弛貂珰弄权乃于南苑置提督太监一员闗防一员又分置东西南北提督四员是以有新旧衙门之称】随縁率可生干惕即景那能黙语言年少肄文习武处耄防睫眼阅髙奔
　　谒
　　元灵宫
　　宫成顺治年【宫建于顺治十四年中构元极殿奉　　玉皇上帝】
　　世祖奉
　　穹元万载垂明训为君当敬
　　天少龄识此道耄嵗守无迁适奠
　　孝陵返防思益悚然
　　题徳夀寺
　　庚子临斯地班禅来祝厘【庚子予七十夀辰班禅额尔徳尼逺来祝嘏因命于是寺驻锡】相看如旧识防意亦通辞【夙习唐古特语故与喇嘛言不须译人也】示寂何遽尔【班禅额尔徳尼以庚子七月至避暑山荘十一月初二日示寂今其呼必勒罕已出世八载以其为衍黄教之宗去来真幻亦不置问】不迁原在兹西方化身出宣法任其为
　　防榆书屋
　　书屋多年号防榆防榆每至每慙吾婆娑八十成翁矣脩进平生奚造乎自觉无能怯揽辔徒称有兴尚操觚徜羊一夕消行漏勿事春搜早就途
　　永慕寺
　　寺据行宫右向西所必经【每谒　　东陵还诣　　西陵取道南苑驻跸旧衙门次日唘銮路必经此】并提剏
　　恩慕　　【皇祖为　　太皇太后建此寺于南苑皇考为　　皇祖建恩佑寺于畅春园丁酉予为
　　圣母建恩慕寺于恩佑寺侧则兼二寺之义也】深鞠仰
　　慈宁此去叩八秩如流逾十星梵严即世教
　　皇祖缅遗型
　　过卢沟桥
　　来自东应此向西丙申行景不堪题【追忆丙申瞻谒东陵回跸先返御园问　　安再谒　　西陵取道于此情景依然在目】卢沟适尔重过渡秋涨依然尚积泥【去嵗秋雨畧多卢沟増涨虽即消退而两岸泥痕尚积】沙堰安澜真是幸
　　山陵望逺早含凄河称永定终无定长防艰防首重低








　　御制诗五集巻五十三
　　钦定四库全书
　　御制诗五集巻五十四
　　古今体七十五首【庚戌四】
　　黄新庄行宫即事
　　行馆县城北谒
　　陵所必经春秋阅三载
　　冠劒防千灵叩夀西瞻近【因八旬夀辰恭谒　　东西陵是处距　　西陵不过两程】按程一宿停凭舆适过处慰看麦苗青
　　半壁店反丙申诗意
　　抑半壁乎半璧乎前畨曽论两名呼【丙申过此以壁似称山璧若喻水因有依山面水处两义皆可尔之句】壁璧音同其义异定论考诸志乘无志乗既无俗称任何必拘墟分别吾复思辽宋分疆际限以半壁俾弗逾其称或乃实由此尔时国计诚艰夫
　　两江总督书麟奏报得雨诗以志慰
　　上江以九下江八各府州均春雨霑【书麟奏据上江之安庆宁国池州太平庐州鳯阳颍州泗州滁州等九府州属下江江宁苏州松江常州镇江扬州太仓通州等八府州属陆续禀报正月十二三及十九二十二十二三二十八九等日先后均得雨泽现在麦苗出土五六寸得此春膏弥望青葱堪为农庆】前后不同渥时泽麦禾资润惬农占苏松自幸屡丰庆【下江连嵗丰收而去嵗苏松各府州属更在九分十分以上兹又得及时甘泽实庆屡丰之占】鳯颍应舒洊歉阽【近年安徽省之鳯阳额州泗州各府州属附近淮安洪泽湖之处因黄湖漫溢一时滙注低洼地亩间被水淹因即渐次消涸补种杂粮并饬酌量抚卹而收成未免歉薄兹得同霑渥泽麦稔可望民气自当渐复】阅奏岂能不生慰慰虞志满惕犹兼
　　安河襍咏
　　山泉疏引□余年灌溉恒资利大田【辛巳允前督臣方观承之请疏引此河溉田无算因赐名曰安河旁葺数椽畧缀亭台以供小憩每经此留咏所缱在重农田兴氷利輙因忆旧臣也】侧畔几椽备小憩弗因此忆旧臣贤
　　假山渠水相环抱位置轩亭颇得宜脩葺谓他畺吏者尽心民瘼可如斯
　　昨秋膏雨真优渥不借引流种麦寛一晌顾名思义处课耕惟冀万民安
　　农事
　　农事第一要食乃民之天昨秋霪潦行转丰为歉怜【去嵗直隶秋禾芃茂可望丰收只因霖雨过甚以致低洼处所多被淹浸殊为可惜】自我启程东途润无尘填却看麦苗少问称待土干【跸途初经三河蓟州一带颇怪种麦者甚少询之农民则犹以泥淖之故须俟地土稍干方可翻犁播种春麦耳】谓当不雨好兴犁宜大田迩来向西行麦苗颇芊芊而乃常作风堀堁苗欲蔫却望雨为佳润苗资实坚甫兹十日间心期互变迁自咎失无恒寻思因农然
　　梁各庄行宫作
　　山陵将近隔云岑三载春秋阅巳深为叩八旬诚实切犹迟一夕恨难禁岩斋数漏嫌晨慢瀑水当阶拟泪淋永福寺依隆福建【丙午重脩　　景陵西南之隆福寺去嵗依例于此建永福寺为只谒桥山先期斋心之所其俱以福名者仰承　　皇祖皇考笃祜年跻八旬储祥备祉恩以敛锡昭继防】
　　【之志也】
　　两朝敛锡继绳钦
　　恭谒
　　泰陵
　　乙卯至今嵗五旬有五年倐开八十袠痛拜
　　鼎湖天扬觐深増愧旰宵朂体干孜孜待归政屈指佑希防
　　恭谒
　　泰东陵
　　承
　　欢二载不尽寸方心忽尔八旬到未邀
　　百嵗临更无言可道只有痛増深孰弗长年愿可知恨亦寻
　　秋澜村
　　上
　　陵回必此停銮慽慽于衷恋未安老矣复来定何日时哉一去岂重看壁题过眼多累句庭景防心胥幻观曲绕门前流緑水春澜入目亦秋澜
　　降防免直隶缓征积欠并赐大小官员等食
　　东西瞻谒
　　两陵周畿辅观民事豫逰虽值庆年陈众乐却思潦地切先忧缓征百万全教逭【新正以朕八旬大庆已降防将各省钱粮普行蠲免兹恭谒　　两陵礼蒇将幸山左跸路经临童叟欢迎情殷爱戴允宜广敷恺泽加恵畿民所有直隶各属节年因灾缓征带徴未完地粮银一百四十二万余两改折银二万一千余两屯粮四万二千九百余石屯谷七百九十余石屯米三百余石降防全行豁免俾穷檐得免追呼共安耕凿用副省方观民行庆施恵至意】欠赋山东待更诹【山左节年因灾未完银粮或亦有之俟长麟迎銮到日询得实数自应一例豁免俾令同被渥恩】赐食门前劳【去声】执役眼饥馁者饱餐不
　　紫泉行宫十咏
　　敞轩
　　东幸南巡路必经行宫朴斲耐居停敞轩雅称觐畺吏民隠咨诹子细听
　　屏山
　　叠石为屏隔别区玲珑诘屈趣清殊取材原自西山近莫漫称来自太湖
　　镜湖
　　盆湖一亩堪称镜朗照形容清絶尘可识世无大小界各能有鉴漫欺人
　　舫室
　　几间书室沼之滨春水初生漾碧沦却与济宁递消息回途真个泛轻防【此时春水已盈计东巡回跸由济宁登舟抵津门水程自当轻利】
　　防亭
　　笠子原供人戴之缚防何致肖真为笑他似解李白句饭颗山逢杜甫时
　　虹桥
　　呼桥从实呼虹幻幻实由来底是真嵗嵗山庄步虹惯【避暑山庄长虹饮练为三十六景之一文园狮子林十六景亦有虹桥皆毎嵗惯经之处】饶他麋鹿近亲人
　　鱼罾
　　渔罾防缀置湖边不动微风影漾鲜却是澄清直见底无鱼因悟理应然
　　石径
　　石径能教近逺移居然咫尺异髙卑由来平易亦自好却是人情好【去声】作竒
　　竹埭
　　阅时竹埭偶斯过月色风情静付他几个亦饶淇澳意自修可忘琢和磨
　　箭防
　　庚寅题句忆斯曽步射艰能马射能八袠即今称耄矣罢其矍铄愧重増【幼娴弓矢未尝少废壬午臂病后虽每遇行围马射犹命中如常步射则久不复为是以庚申驻此题诗有陆防同病每慙然之句今年跻八秩愈当节劳自重而回忆昔年惟増愧恧】
　　清明
　　行馆傍新城按程驻跸旌景如凑吟咏花不让清明雨固非渇望风偏解妒生恐将符噩谚【农谚云清明风刮土牵连四十五】切切致心怦
　　经雄县城南因命加赈有作
　　雄县城南廿里余大隄防淀滙波潴途今一线左右水堰外平湖髙下淤【淀之北堤所以御水衞民也兹出雄县城南经二十余里因去秋霖雨过多旱路左右潦水尚未全消皆漫淀堤所积不可播种目覩情形实堪心恻】昨潦甚防伤切已吾民病矣叹非鱼曰蠲曰赈勤优恤一再加宁帑惜予【新正以上年顺天及保定河间天津等府属被淹州县虽已实力抚卹银米兼赈犹恐今春正赈已毕青黄不接民食不无拮据已加恩将成灾七八分之极贫并九分灾之极次贫民俱展赈一个月今跸途经览念距麦收为期尚逺灾歉之余元气不能骤复仍即降防将现在及回銮经过之雄县任邱河间献县阜城景州沧州天津青县静海武清等十一州县照二月展赈之例再加赈一月庶稍救饥民耳】
　　至赵北口作
　　幅员昔日那堪论【去声】赵北燕南此设闗直今司一总督姬周古割几区寰淀惟就下分左右【淀河居霸州文安大城武清东安静海境者为东淀自雄县安州安肃髙阳诸水来者为西淀而赵北口堤居其中有桥八座西水由此滙入东淀流归大清河】路所必经熟往还去嵗秋霖是间甚循堤厯厯阅民艰
　　懐清楼口号
　　岸楼西向淀之池俯目清波万顷披却语地方大小吏予惟对景尔应思
　　湛持轩
