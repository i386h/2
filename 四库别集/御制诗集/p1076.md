<!-- { "loadSidebar": true } -->
　　恭诵　　　谕防敬念维　　　　天维祖宗付托在予者至重授受之际倍切兢
　　兢实以天下得　　人为　　　　宗社苍生锡福悠久　　皇帝万年恵爱之仁皆
　　太上皇帝万万年焘育之仁如　　　　天之德如　　　　天之福即孟子所云为天下得人者谓之仁惟今始足以当之　登州镇总矣臣许世臣】驾耆轶沩姒莫肩【自古授受之盛首推唐虞然伊耆有沩世系虽同出黄帝而支别派分已非一姓若竹书纪年所载夏后不降禅位帝扃亦属兄弟皆不足方今日之一家　　　神圣也　宗人府府丞臣孟邵】唐宋三朝矧戋戋【唐高祖因太宗阅墙肇衅同气操戈不得已而行内禅睿宗借临淄定难鉴于武德已事遂授以位皆势为子逼明皇遭防幸蜀肃宗灵武即位乗危自立后世尤多遗议至宋高孝外怵强邻内耽佚乐光宗则羣臣请命太母既禅犹不自知是皆无足比数　　　圣制偶阅旧诗本曾咏及此　副都御史臣顺海】建
　　储
　　颁朔豫吉涓【每年十月例应　　颁发来年时宪书上年因　　颁朔将次届期特涓吉于九月初三日宣示　　　谕防明定储位以丙辰年为嘉庆元年布告中外　副都御史臣汪承霈】期颐
　　举典请益坚【上年钦奉　　　太上皇帝谕防于丙辰年归政　　皇帝胪诚固譲并率同内外王公大臣等具章吁恳　　　太上皇帝夀跻百龄方举行斯典荷防　　　圣谕以
　　御极初元斋心黙祷久邀　　　　昊慈垂鉴若因羣情依恋勉遂所请则初年焚香告
　　天之语转为不诚　　　谆谕不得复行凟恳　副都御史臣赵佑】
　　谦却尊号勒球璿【前代东朝典礼有上尊号之文只属相沿例事我　　　太上皇帝御极周甲　　　圣德　　　圣政高厚悠久即尚书所称圣神文武尚未足颂扬万分之一昔
　　圣祖仁皇帝平定三藩及恭遇庆节臣工有以上尊号为请者　　　　圣】
　　【祖皆却而弗许　　　太上皇帝敬绳祖训　　　谦尊弥光豫行　　　颁防不必请上尊号爰　　　命将旧存和阗贡玉喜字第一号玉寳镌　　　太上皇帝之寳并镌圣制十全老人之寳説作为　　　玉册于　　　皇极殿御案陈设　通政使臣秦】
　　【清】
　　乾隆
　　嘉庆偕万年【上年钦奉　　　太上皇帝谕防丙辰年纪元　　嘉庆　　颁朔中外皇帝至诚爱　　　日率王公大臣奏进乾隆六十一年时宪书百本恭备　内廷颁用奉　　　太上皇帝俞防　　　赐大内及亲藩近臣等俾得披瞻欢愉其　　颁发直省及诸藩图俱用　　嘉庆元年时宪书一以纪无量　　　夀之隆一以昭大一统之盛自轩辕纳甲汉武建元所未尝有从此日引月长寳箓同跻亿纪　大理寺卿臣蒋曰纶】九府权行地流泉　　　【太工皇帝演畴蔵富国寳充盈泉流山积　　皇帝恭率户工二部臣奏请寳泉寳源二局鼓铸将五成仍用　　　乾隆通寳五成用　　嘉庆通寳惟折疆乃　　　太上皇帝开辟耆定腾格永铸　　　乾隆年号外至各省开铸俱准五成例行　光禄寺卿臣丰盛阿】
　　大廷
　　授寳付垓埏【丙辰正月上日　　皇帝恭侍　　　太上皇帝御太和殿　　皇帝躬率羣臣奏进　　　太上皇帝传位贺表宣表官读表文大学士二人恭导　　皇帝跽近　　　太上皇帝御座前　　　太上皇帝亲授　　皇帝之寳　　皇帝敬受恭谢率羣臣于　　　太上皇帝前行庆贺礼　　　太上皇帝囘宫皇帝御殿登极行庆贺礼当履端之首祚举禅授之上仪宗室王公大小臣工以及外藩属国陪臣等仰瞻　钜典蟠天际地之鸿规实万万世所未有也苏州织造臣征瑞】
　　归政
　　训政世涧瀍【唐虞禅授为中天极盛运防尚不若太上皇帝以践阼周甲于兹丙辰元日大廷　　　授　　受为千古全人　　皇帝夙承　　　庭训以　　　太上皇帝之心为
　　心于一　切用人行政惟愿　　　太上皇帝时加　　　　训示而　　　太上皇帝精神纯固慈爱殷谆　　　指示咸宜施行至当此实天下臣民欣喜愿望无涯之福也　江宁】
　　【织造臣佛保】越四日
　　恩宴籛佺【千叟宴盛兴　　　　圣祖仁皇帝时曾举行一次　　　太上皇帝懋膺　　　　昊
　　贶纯嘏缉熈　　　夀世升平瑞征耆耉前者欣逢五十年　图庆敬依　　　　圣祖年间例事举行千叟宴维时王公大臣及官僚士庶豫宴者凡三千人今越十一年　　　太上皇帝再举耆筵重循　盛典先期有　　　诏通行并钦奉　　　谕防官员中六旬以上即得预宴其士民人等年至七旬乃得入宴厐眉皓首童顔鹤发之俦竞集　阙廷长养滋培皆涵亭育微特六旬者乃　　　乾隆元年诞生之人即七秩者视　　　圣夀尚幼十六】
　　【龄虽名叟宴实不啻哺乳含饴之依膝下也　九江闗监督臣全德】　廿载涂裘构枬楩【乾隆三十六年豫葺　　　宁夀宫为归政后颐居之所丙申落成阅今已二十年　　　圣夀八旬有六克符初愿　大理寺少卿臣富昆】
　　初御皇极开兰櫋【乾隆五十年新正吉日　　　太上皇帝于　乾清官举行千叟宴宁夀宫制仿　乾清宫而以　皇极殿为前殿今嵗丙辰以周甲纪元适符国庆　　　命】
　　【再举　盛典首　　　御皇极殿耆耋盈阶嵩呼拜舞吉祥盛事旷古罕比　大理寺少卿臣童鳯三】金钟发声和气扇　　　【宁夀宫中和韶乐虽久制器尚未发声本日　　　御殿始奏隆平之章以太蔟为宫镈钟实肇金声宣播太和充满宇宙　少詹事臣罗国俊】至再至三千复千【康熈壬寅春圣祖于　乾清宫肇举
　　千叟宴　　　　命年六十以上者乃得预其时大学士以下至御史翰林凡七十人庶司百职及致仕人员近畿之民乂六百六十人上次乾隆乙已正月　　　太上皇帝恭依圣祖盛典于新春再举耆筵大臣官员六十以上无职者六十五以上自宗藩大学士下逮】
　　【耆民及外国陪臣等共入宴计三千人其年届九十及一品大臣以上皆召至　　　御案前
　　手赐之觞以昭　　　　天恩　国庆酬酢一堂之盛今嵗三举千叟宴庶民则自七十以上其余仪制俱同乙已而夀世耆耋益众人数多至八千有余　鸿胪寺卿臣刘湄】四国陪价附冠蝉【今嵗朝鲜安南暹罗廓尔喀四国俱遣使来贺　国庆　　　特防以四国陪臣等虽年未及嵗亦令一体入宴观光以示　　　恩眷朝鲜则正使闵钟显李秉模副使李亨元徐有防安南则正使阮光裕副使杜文功阮偍暹罗则正使呸雅梭挖粒巡段押拨□昭突副使廊窝们荪泥霞屋拨突廓尔喀则使臣噶箕乃尔兴等各　　　赐卮优赉太常寺少卿臣赵文兴】礼乐
　　赐赉前典沿【上次千叟宴在　乾清宫礼乐美备锡赉骈蕃一时轩鼚鼓舞之盛歌咏三千余首集为千叟宴诗　武英殿镌行此次盛典在　　　宁夀宫之　皇极殿本营肯构之涂裘果契跻堂之防袖养申南面庆集东朝尤为昆阆蓬瀛人天海防一切典礼
　　恩赉均如前例具载乙已聨句　太仆寺少卿臣特克慎】称
　　万嵗觞
　　黼座前【今日宴间　　　命大学士公阿桂进酒王公大臣及诸臣工下逮耆老同时稽首拜舞愿合数千臣民之算上奉　　　太上皇帝万万年夀邠风称觥之义天保祝上之忱同咏万夀无疆要未苦今日　　　黼座天临环瀛欢合圣禔　国庆亘古莫伦实视前典而加隆矣　顺天府府丞臣龚骖文】
　　【御制】以天下
　　养五福延【五福之义备详　　圣制五福颂及近五年聨句诗注　　太上皇父　　功备十全庆符四得九旬衍袠五世同堂德福之隆未有伦比予小子祗承　　慈命勉荷鸿图兹当初元举典】
　　【合天下之欢以奉　　一人从此纯禧笃祜承顔侍　　养之日方长实天下亿兆臣民同深祝庆者也】
　　【御制】例溯翰苑句殿篇【乾隆八年冬颁太府金重葺翰林院署九年冬落成既赐御书扁额颁贮图书集成复诹吉日送掌院大学士鄂尔泰张廷玉进院朕亲临锡宴以张説东壁图书府五律字为韵御制赋东字音字二首勅诸臣各分一字赋诗又念人数为原诗四十字所限分韵未能遍及复赋柏梁体一篇朕为首倡诸臣依次分韵总百六十有五人极一时赓飏之盛乙已及此次千叟宴亦依例成篇起句结句皆为御制用叶始终条理美善全备焉】
　　新正千叟宴毕仍茶宴廷臣于重华宫得诗二首一韵
　　春开嘉庆赓言语【是日嘉庆元年正月四日】诗忆夭蓁宜室家【雍正五年在此　孝贤皇后成婚礼】何事为皇称太上居然训子坐重华安民立政奚所就懐旧抚新未免嗟茶宴丁宁传弈叶敬承天贶愿犹赊
　　青宫歌作仍斯作四海为家啻此家敬奉
　　昊庥几【去声】有永贻垂国法讵从华【重华宫为　　皇考赐居之所予践阼后升为宫六十年来率扵此度嵗庆节最为吉祥今虽授玺归政以旧居之地情不能忘是以新正仍于此庆嵗命子皇帝及廷臣等依例茶宴聨句予顾而乐之亦文筵所罕觏将来世世子孙即当遵为家法新正撰吉于此授简赓吟万年长如今日岂非西清佳话我国家吉祥盛事耶】时旸时雨恒存念民困民穷敢忘嗟【毎读论语二十篇至第四句必切已为忧深懐怵惕今六旬年满实感　　天恩无已亦一幸也】癸亥回思方始事【乾隆癸亥新正始召廷臣于重华宫茶宴聨句后间有于御园及紫光阁举行之嵗至今年丙辰综计于此地聨句则凡四十四次矣】居诸瞬息迅何赊








　　御制诗余集巻一
　　钦定四库全书
　　御制诗余集巻二
　　古今体五十首【丙辰二】
　　紫光阁锡宴外藩作
　　紫光春宴肇嘉征嗣子同临示恵应各国南西来辐辏【今嵗朝鲜于朝正贡使外又特遣正副使臣来贺国庆其安南暹罗廓尔喀亦俱遣陪臣奉表贡于上年嘉平到京称贺并命一体宴赉以示柔逺恵绥之意】外藩东北拟孙曽【新旧蒙古外藩世为臣仆每嵗新正来京及八月万夀节至热河庆贺并随猎木兰悃忱笃挚直若一家多有其祖父及侍朕躬今皆为年少之人朕视之不啻孙曽行革诚自古未有也】厯观帝史今与古独沐天恩战且兢一字敬哉
　　家法凛期之弈叶永钦承
　　夜雨【正月初五日】
　　叟宴刚完霏瑞雪须防春宇丽曦光【初四日于宁夀宫皇极殿举千叟宴宴前天气浓隂宴毕即有祥霙飞洒午刻旋即开霁是晚复隂逮曙乃晴】夜隂晓霁诸藩喜【初五日于紫光阁赐宴外藩宴毕后复渐隂入夜乃雨】东鲽西鹣厚赉偿【今嵗年班蒙古回部及廓尔喀朝鲜安南暹罗诸国使臣来贺者甚众屡加优赉不仅薄来厚往国家柔逺之道固应如是】及惜更欣心不定【上年冬雪优渥积润未消此时固不望雪而得霑春泽于东作自当有裨不厌其多但虑宴间执事人等及与宴者沾湿衣履晴霁为宜逮既晴后又不能不为之致惜转辗寸兼萦两念亦殊自哂心无定也】雨暄雪冷泽无方甘膏润地成二寸【夜间之雨霡霂逹晨据顺天府报有二寸寒则为雪暄则为雨春已逾旬气渐融和得此沾濡利益非浅】此是新年第一祥
　　夜雪【正月初八日】
　　刚经夜雨两朝过夜雪醒询报枕窝有畏
　　天恩锡骈叠无眠势想婆娑纽芽麦陇増滋润较色梅盆待咏哦京兆奏膏积二寸惕防自问合如何
　　新正
　　雍和宫瞻礼叠乙卯韵
　　六旬归政告
