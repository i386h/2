<!-- { "loadSidebar": true } -->
　　余父少综坟典设料于晦墨之馆尝防诸门生言志时余方髫防父试之曰亦言汝志余即应曰栖丘蹈亩采药饮泉父因指余笑曰此眞山人儿也及长游郡校而执志山水后母亡因遘心疾每在泉穴则神情怡畅危攀邃讨积日忘疲辄有裹粮长往之意若归防舍即心怔体挛不能一日欢怛且春明控景则思飞花满屋蔓草连芜青女司辰则思红树岩隈苍葭水曲霞月之夕则思石斝台琴雨雪之晨则思洲蓑江櫂虽至玩图披壁往往心热于携家梦寐丘壑者二十年于兹矣呜呼物性不齐人心各有譬之鸡鹜虽驱置畴甸其黍啄埘栖终来依人若夫山鸾野鹤虽樊之防之其意未尝忘振翮于青冥也噫性不可矫矫性者伪心不可违违心者劳庄生有言曰不自得而得彼者是得人之得而不自得其得者也适人之适而不自适其适者也嗟乎流光不驻人寿几何今之赴衰即昔之趋壮也世之殉荣希进兀兀老死牖下者莫可纪算矣余独何心果无感于庄生之谈乎然而寻岳未及买山无赀南国故墟坂田之畔有屋数椽泮溪四绕城山半开虽赤门之隅宛然僻岛长林间也丁酉之岁潦倒南还十月初吉乃就居焉素心既酬性宇斯泰游澹合漠将运麦旷垠而毕影濳寂矣偃仰二晷辄抒十咏社中诸君遂和成帙因名之曰适适稿友生某谓梓以行其金陵客思以下若干首附诸编末者以皆一时之述也昔伯牙志在山水托诸琴唯钟子识之予志在山水托诸诗世独无钟子乎览是稿者识予志焉可也
　　项子瞻诗选序【彭辂】
　　项山人子瞻者以八十老死其所刻诗虽有他名公序余谓序诗如写照必与其人久处熟其颦笑喜愠眉髪面厐神在我手然后付之笔端自有不似之似假令貌人于半面即巧绘乎所谓似形而神则远矣余习子瞻颇知其诗暇日别选而梓之为之序曰子瞻集中自六朝初盛唐逮钱刘之调无不叅具晚唐之烂然着声者间或有焉要之自为子瞻诗成一家言矣余尝忆与子瞻共题余率矢口自娱吟讫付覆瓿而子瞻撚髭苦心洗琢期于藻莹始出相示余每叹以为不及也且余知子瞻诗不独以诗盖以谙子瞻之平生子瞻于经史羣籍稗家梵典无所不读而文选徐庾诸俊之什尤所酣濡者少以帖括擅塲似可唾手一第比试辄不收置弗更业日召客豪饮家用益落晚赴公车官上林非其好也弃去归结茒南湖之涘数往来僧寺间惟韵人之落魄寄食药嚢坐隐者与偕故其为诗荣爵之俗状寡山林之幽趣多也况诗者人为之人之贵贱泰约各有其遇端邪清秽各居其品性质既殊音节自异操管握椠之间其肝肠肺腑寓焉假令曵组绂而语欲渉乎江湖彼敝緼而体欲标乎台阁是之谓矫顾眞者流形盎然自吐卒亦不能矫也夫爽语击目宻掞刺精愁苦易工欢愉难好草木震荡众庶领之而悦丝竹要眇惟邃于音者赏之故自奇视平者忽以拙度工者昧郢人之书待郢人而说燕人虽鉴曷尽焉且诗昉于謡采于风范于雅恢恢乎博哉难以拘方而议即如二南之巻耳乔木江沱多露摽梅草虫其节舂以雍之柏舟终风城漕采菲其衷怨以忆秦之小戎无衣蒹葭黄鸟其气悍以直卫之定中淇澳其义闳以微邠之七月东山其绪繁以委仲尼不能强之而一也二雅之变者其人遭谗念乱赋役覊旅大都发幽愤惋抑之词而骚之哀怆由此而兴仲尼不以正雅律之也然则子瞻之诗当就子瞻而论岂必世代品式一一李杜高岑之哉近时能诗者雄伟奇崛称高调矣而黄金白雪大陆风尘满纸而是且挟齐秦之劲亢乏江南之柔婉不过艺家一体耳乃遽櫜鞬中原持其技赤帜天下以率寰区文墨之众则过矣钱起首变开元天寳之格俾后之作者日趋卑下而摩诘爱之王杨卢骆未脱梁陈轻艳而杜甫尊之黄鲁直佶屈澁晦较苏之流畅迥别而文忠誉之使后有右丞子美长公其人必于子瞻有爱而尊之誉之者矣有慕子瞻者曰某不及子瞻之貌幸求之于神余语之曰乃子瞻之神则诗焉在耳今为子一叙列其为人将髣髴见之
　　苍雪楼诗小引【杨师孔】
　　岁丙寅仲夏余较士叶榆闱中有危楼三楹据苍洱之胜即余开西读书处也夫防苍为西南雄胜高出汉表十九峯叠翠竞爽与白云古雪相摩荡炎敲赤日不知驱在何处觉雪影云緖时时袭衣裾耳盖春山妍暮山紫夏山翠秋山青奇山巧佳山媚险山怪总可以名相形色求之曰苍山者壹如天之苍苍然总青紫妍巧奇媚险怪不可名状处而归之曰苍至不可名状而山之广大浩渺见矣况浸以千年古雪经岁不化濬入山骨崚峥峻整发为云霞草木俱奇古淡漠之态夫苍古近俚莽荡近淡寒肃近苦孤洁近瘦余以寡陋肠吐浅僻之句宁俚宁淡宁苦宁瘦聊以自娱未敢妄为胭脂惊世目此余名篇意也金碧衡文使者冷然杨师孔题
　　昆池草小引【杨师孔】
　　昆海一水荡天太华罗汉碧鸡玉案诸峰隐隐如苍玉浮杯横带晋阳诸州县三百余里朝霞夕霏晴岚隂霭灵幻万状信天外奇观也汉武帝雄风压千古至摹形凿禁院以习水军石鲸灰刼流落人间至今颂之气奋余衡文滇海横经防笔日日坐池头为伏案生涯兴逸情生敲对无侣每挹池上剰馥残霞便成小句掬海为杯朗吟一过觉波光烟景勃勃生动不忍弃去即以池名篇用纪投荒享受耳因叹余识奇不及吾家子云然天予墨池较玉垒一杯不知孰为大小至篇中啸咏浅淡无色盖取昆池灵幻为奇非谓腹中有字也
　　录戊辰诗稿自序【赵统】
　　戊辰冬十月榆林张叅将逮至西安得同寓越今已春二月方自拟出吾于张也盖可以观狱矣夫张别号榆中夫素好读书多文事有用世才时相聚论文论时事己而防榆中生日为诗以相寿则新知也防岁终倭子为求诗稿则相与手录戊辰一岁者稿中凡得赋一首古风五言三十八首七言六首近体五言律一百一十六首七言律一百二十九首五七言排律各一首五言絶句一十二首六言絶句三首七言絶句七十二首共三百七十九首为一通将授二子因别录一通请于榆中曰教我诗哀乎怨乎亦冀巻而北归得遥求教于上谷北地之贤士大夫也云嗟乎榆中夫人生命也夫往余在省署好为诗赠送庆吊往往得罪于人后亦幸被黜时白下尚往往诗题旅壁防后胡可泉以诗罪逮诏狱相知者多予小子惩曹子似泉尝言每见小子诗则就壁为之改涂王公三渠则言辄命水尽洗去之而今且罹此狱毒以不免于死也况兹狱言乎榆中尚幸勿示匪人哉昔者唐陈子昂枉死俗吏李太白几死狱中而宋苏子瞻顾得免咏桧之以与我可泉皆考终无咎焉圣明在上吾何爱死榆中固知言之士也夫夫古诗之三百篇尚矣然彼固皆出于山川之文人也尝时先师孔子删者且三百余篇非以其淫或怨也与而当时以怨罪者或亦多矣夫然而风雅之怨声先师固不尽删也其后递变而为骚为词赋古风汉魏而下浸成律体盖至唐而律严矣人士皆相尚律非一朝一夕之可挽而古者而且不免于罪怨余多律稿固亦趋时者哉茍免哀怨足矣古诗及他古经传多叶韵或曰合声大叚所谓假借以成歌也至宋人始刋叶韵然所稽古尚不该遂令人溺古病不敢以天声自为叶合余古风稿中亦尝有所叶者榆中幸他日与好诗者相是正之乎且余再请之榆中余律稿中凡言拗体者古无是也律成于唐唐初律法尚粗渐趋渐细而严以趋晚唐拘律害意所以谓之气格卑弱夫盛唐诗人率推李杜为大家太白律不圣于其古风子美集中间多拗于律后人不敢非也因宗而效之别谓拗体非拗于时也特别拗于宋以来诗人所守之敝律尔余非好为拗也志不忘古尔他有初学相病倒字倒韵者幸而告之亦愿以其前一通者东寄二子也他日或能录他岁稿者亦愿寄领终教焉若夫诗教开风俗和神人以奠邦家而尚论古人之世固非余罪人之所及知也
　　当情集序【安绍芳】
　　昔王武子读孙子荆诗曰不知情生于文文生于情余每诵其言辄凄断者久之余友朗生顾氏誉擅雕龙才同绣虎夙耽逸致尤遂幽情间于一编示余曰当情集余三复之片语单词咸申胶漆悲歌欢笑尽指河山字字肝肠言言涕涙固非宋玉高唐秪夸梦寐陈王洛浦徒托空言已也嗟乎文生于情在朗生犹能笙簧其语情生于文在观者宁容金石其肠耶客曰乐戒过淫词伤太绮如兹集何余曰固哉客之言是殆文章之彦借是以寄高韵寥廓之士托之以耗壮心耳奈何遂欲桑间濮上之哉王濬冲不云乎情之所钟正在我辈请以是为朗生解嘲矣
　　李北山诗序【朱衡】
　　自余释负从学士谈时己厌薄李杜喜初唐一二抉竒之士不己则効齐梁诸人语补缀凑泊性灵丰蔀譬诸割锦不可衣涂泽朱铅形状离焉盖诗至此弊矣而栋文者忧之怯刷炫冶崇冲澹直吐胸臆惩吹之过又至捐景遗物率易直截乏温厚之防夫诗有六义感物而兴其感非外其兴非内情由物触物以情融综荡万有包并三才以言以讽而后为诗之教若夫语心指性则文焉尔而乌取于诗于以救弊而不觉其流之弊至斯也李北山所睹记与余同独不变于习守先民之训今读其诗情物互萦文质有所底匪覊而止匪迫而流词林一巨桢也古人言无足而至物之借随踵而立士之薄若君者岂不贤乎哉
　　梦劒绪言后序【朱浙】
　　思不苦诗不工夫诗固于思乎出也随其思之所极盎然出之何莫非诗而至于苦思焉为之则驱率性情追逐时好己失诗之本防而天然自得之趣又岂鍜錬脂蜡以求工者所可得而同耶梦劒绪言一集乃我邦伯三峰朱公所作首尾两年间己得诗百六十有竒首掉鞅骚坛追蹑古作公亦何尝刻意为此哉间尝辱顾山中相与登文峰凌絶顶以览于凉烟涨海之外徘徊久之乃返次于观澜湜沚之濵当时纪兴三思诗载之集中者尝试评之云宿竒崛孤眺髙虚而观澜闲适体裁不同各极其趣是皆特于登临倚徙杯酒谈笑间偶然得之槩之他作固可知矣盖公之为此邦致勤于民而不废啸咏之乐不屑屑于为诗而其诗可传殆昔人所谓性能而好之而神固不劳也公诗既梓传于时淛因受而遍读因缀数言于琬琰之左方以为公之诗不难于趣之自得也














　　明文海巻二百六十五
　　钦定四库全书
　　明文海巻二百六十六　　　余姚黄宗羲编序五十七
　　诗集
　　唐二张诗序【髙叔嗣】
