<!-- { "loadSidebar": true } -->
　　北仓
　　北仓建津北
　　皇考恤民意【雍正二年　　皇考命扵天津北建仓四十八座截留漕粟以备拨运赈借自后每遇办赈贫民得早霑实恵诚万年　　至计也】留漕利转输遇灾便赈济四十余年来黎元普受恵颇有持筹者细为【去声】天庾计截此彼或虚久长恐有弊传曰百姓足君孰不足致寄语后之人慎勿动浮议
　　南仓
　　南仓空有名实无廪庾覩方舆称眀建以备海运贮海运创巴顔【史作伯顔今订正】陈瑄继其武【明总督】建仓尹儿湾史典犹堪数冐险岂长筞中道废乖遌即今南北漕嵗嵗输天府行之诚在人徼幸非所取
　　赐直总督杨廷璋
　　保厘久是频授钺矍铄寜输此据鞍方伯首称繁且钜前人贤者继为难【前督方观承在直二十年扵畿辅吏治民情实为干练杨廷璋以敭厯老成代任受事济美斯难】边防虽不事惊御【眀代以京师迤北号称岩疆设立三边总制日事脩筑边墙徴调戍防者殆无寜晷今时际重熙民安吏肃皆一总督静镇之地耳】河务要当期又安【永防河旧有专司总河后以督臣调度较便因令兼司河务】昨嵗畿南经夏潦赈赒莫惜寸心殚
　　望海寺
　　寺建海河上初来自丁亥去嵗再临兹转眼复一载海去此尚遥溯河得望海大士冺分别如是观自在斯行为【去声】巡齐匪为津风采便道成小憩遂命维舟解栁墅【天津行宫名】若有徯分付逥銮待
　　筞马过天津府城
　　御舸舣河濵花宫礼法轮鸣鞭循陆路露冕阅城闉警跸斥七萃就瞻任万民所慙有何徳到防笃尊亲
　　芥园阅减水坝工
　　昨嵗夏霖行章武灾实甚不惟害禾稼室庐败堪懔异涨已屯城吾民那安枕赈恤救一时长筞固应审方伯计防消其议不可寝具圗志工防【去夏天津雨水过多南运河涨溢浸及田庐杨廷璋今议扵河南岸建减水石坝一座以备宣泄盛涨并穿引河八千余丈接濬旧渠导归海河又筑隄二千九百余丈以卫城绘图列说取进止兹亲临相视觉犹近城命详勘俟逥銮再防】先事豫防谂厯览期合宜详勘尚懃恁代赈利以工忧民善体朕
　　静海道中襍咏
　　昨日溯防今溯洄【自天津以北为顺流天津以南为逆流】北南通漕意佳哉黄衣莫怨行舟慢【古称挐御舟者为黄头今则黄衣无袖以代黄防云】指日顺流由此廻
　　村居比栉颇寜盈栁口由来古渡名不见青青杨栁色【蒋一葵长安客话云杨栁青近丁字沽四面多植杨栁今其地既无栁且丁字沽在天津城北杨栁青在天津县西三十里相距甚逺栁之有无或今昔异形而沽则厯久未改纪载之不足凭徃徃如此】阿谁折赠寄遥情
　　当城沙砦递经过宋畏辽金防渉河【见方舆纪要】似此屯兵严守御尔时百姓竟如何
　　遇君封国两无渉西陕东齐讵此哉志乗不知何所据太公乃有钓鱼台
　　迤逦三洼縁蓄水【中堂洼跨天津静海沧州界又北堂洼属天津南堂洼属沧州三洼周数百里即宋史三堂泺旧为黄河所注今河改而泺亦塞惟资居民蒲苇之利并不防容潴积潦矣】及逢霖雨潦原行救民自古乏长防尽力补偏要以诚行程原是指东南舟首时还西北探河势不由人意防制宜因地有名谈
　　岸旁拽縴走河兵船上鸣锣催縴行省已力因彼成事万般都可悉人情
　　银牌赍赐老年翁夹防欢呼拜下风禁止无端相攘敓【所至迎銮之耆年翁妪俱赐以养老银牌今日岸旁间有夺老人之赐者则非礼矣因亦饬禁之】施恩教亦寓其中
　　山东巡抚富眀安复报得雨
　　早称霑五寸【正月廿五日奏至】复报尺将盈【二月初七日富眀安奏省城及近省各属复得甘霖宻洒入土尤深继以风日晴和麦苖畅茂】已庆麦牟润继欣风日晴近遥均告被禾黍普堪耕稠叠防
　　天泽前途喜气迎
　　月
　　仲月逮上川夕凑澄景舟舣漭漾间人疑广寒镜闪波断却连晶光峭犹冷御园岂不泛无过湖山等片时即归棹清夜那伴永淰淰宛相亲朗朗斯益静眠遅亦何妨恰合宵衣省
　　雁
　　未见髙飞太液池却逢斜写碧天涯爱成人字曽何谓每曰传书讵有之沙塞徃来惟性适水乡防缀得卿宜嗸嗸设拟周诗咏泽卤灾余特切思
　　赐致仕大学士陈宏谋
　　中外勤宣厯久频遂教黄阁预丝纶老成允冀恒赞政疾病不期近廹身岂弗惜离留未可防怜言去恋犹真粤西天末相望逺祝尔平安归里人
　　命免天津府及顺天府所属积欠诗以志事
　　休助古有云懐保今所勉昨嵗此地灾赈赒期均徧【叶】巡方兹目覩幸逭沟壑转然未经见多加恵讵宜缓两府界壤连受沴苦弗浅三州【蓟覇沧】及八县【寳坻寜河永清天津青静海盐山庆云】旧欠概与免【以上各州县因灾借欠谷五万七千余石又天津一县常借未完谷三千六百余石概与蠲除俾免追呼之扰而经由之东安交河景州东光莭年因灾借欠糓石亦并蠲之用均恺泽】武清独无欠岂不向隅叹【叶】蠲供十之五【武清去嵗被灾防重而向无积欠未得一体沾恩因特免本年地丁十分之五视经过免赋十三之常例加厚恤且旌焉】用以旌良善麦收倘得丰庶少济屯蹇是惟赖
　　天恩非吾力防办【叶】
　　舟过峭帆亭戯咏
　　虚亭若翼枕河濵旧迹芦台纪创新句陆防真作者【陆游句小孤山畔峭帆风】诗题张斛定何人【亭有张斛题五言诗一律见扵元好问中州集止载为金朝人亦不详其事实】那称考古志书博只爱觐光民意亲却是黄头善持重收帆催縴弗名循
　　阅兴济减水闸议改为坝命侍郎裘曰修至其地与总督杨廷璋藩司周元理防勘集议诗以示意
　　青县兴济闸縁减运河水中流行御舻髙出见闸底去嵗夏霖盛率已泄由此其奈至津城犹余二百里更无杀【去声】涨防潦行乃所以因之圗再减芥园请示指【杨廷璋因去夏运河涨溢浸及田庐而自兴济以下二百余里更无减水之防议扵天津城西之芥园左近建减水坝一以泄运河盛涨昨亲莅相视以其地逼近津城命扵上防另择善地施工回銮再行阅防曾纪以诗】意欲稍移南逥跸当细揣而此底实髙闸墙亦壅蔽【叶】况兹足浮送无虑转漕滞【叶】拟易闸为坝更低尺以防减之以其渐缓急庶可恃然未防自信博议命详视
　　筞马过沧州城
　　舣舟筞马过长芦为【去声】便民瞻近跸途辔后鞭前任随走老扶幼挈尽欢呼似忘去嵗逢灾彼更廑中宵悯瘼吾庶矣富之犹未得教之一字易言乎
　　过朗吟楼因题句
　　何代经过【平声】回道人千钟沧酒醉河濵【沧州志有一道士自号彭蠡主人索沧酒千余斗饮竟乗鹤而去后人搆楼肖吕仙像以奉之名曰朗吟盖取吕诗朗吟飞过洞庭湖意也】洞庭渤海岂殊地古徃今来不异春却笑重儓此奚必欲求一实亦无因防行雁字飞鸣过鹤驾然欤向孰询
　　阅捷地减水闸
　　既云减水闸非宜兴济将仍例视之【昨阅兴济闸以减水宜改用坝并宜落低数尺俾河流随时宣泄捷地亦当一律改建庶两坝畅消下游不致受涨潦之患然亦未防自信为必属可行因命裘曰修至其地防杨廷璋周元理详勘集议以闻回銮再为阅定】审勘更教同众议诸凡毋必讵惟斯
　　卫河涨欲减其盈歧口引流入渤瀛此地由来称便捷岂因避字浪更【平声】名【是防方舆续纪称旧名絶堤后易今名夫絶隄者絶堤而出义盖有取即云捷地亦因其引流便捷入海迅速耳岂谓避字而更之乎然两名皆不知始自何时亦无可考矣】捷地相连兴济闸总圗一再减洪波犹然去嵗潦章武蒿目民艰竟若何
　　徃返无过数武移亭轩备憩信何为【河岸舣舟阅工至为近便地方大吏乃扵岸旁搆备亭轩糜费无益实所不取因弗憩而过】竟当弗顾登舟去俾悉吾心不在兹
　　侍郎曺秀先遣祭周尹吉甫墓囬召见请题诗以表之因成是什
　　表闾旌淑重时巡古墓遣官例致禋为【去声】请七言用彰徳遐思千载率驰神刚柔还以山甫勗孝友惟应张仲伦虚说长年尚余树【乐史寰宇记载墓有树二株柯条郁茂不觉其老俗呼长年树询之曹秀先今无有矣】清风永世属斯人
　　化城寺得四絶句
　　龙堂雁阁倚河濆欲到微微梵呗闻【地方官集僧众扵此建坛祝　　厘】肃谒既因祝
　　介祉防瞻兼得仰
　　奎文【化城寺　　皇祖所赐扁额今悬庙】
　　花宫波影亘长隄檀施【去声】当年事莫稽【康熙三十八年皇祖南巡经临此寺适寺僧龙望募脩寺阁防　　赐金以成善果见扵寺中碑记亦无由考其真伪也】便是化城真现此亦惟杨叶止儿啼
　　南巡返跸率遵陆【四次南巡至直境皆由景州陆程回跸従未经此】舣岸曽无礼法筵碑抚戊辰方伯记【寺中有戊辰年直总督那苏圗重脩碑记是嵗因　孝贤皇后之事曾经此舟过未上】不堪徃事忆酸然
　　三间朴室近僧庵云是
　　仁皇此驻骖拓置亭轩列花石【寺有　　皇祖憩宇三楹脩葺供备足矣乃复増缀亭轩花石徒费物力而仅供一过无谓甚矣】难推未晓益増慙
　　麦色
　　麦色南来日日添平铺夹岸入吟拈青黄待接五月熟老幼偏迎万姓瞻蹂躏眀看真可惜禁诃又碍槩从严【岸旁万众迎銮随舟趋进多有践及麦苖者虽止之弗顾然黎庶爱戴之诚又难严斥也】民情农计均吾要衡量诚难两得兼
　　暖
　　地势南而北春月孟以仲均为渐就暖况值晴旸烘水风浑不寒淑景宛堪弄栁隄緑向新杏埭红欲重细毳率已换丰毛都弗用日日鹢首坐为便觐光众举趾斯时防莫误勤耕种
　　行舟四咏
　　行舟之具多矣而橹柁帆縴四者为防要今挐御舟者惟恃縴而三者均弗资虽持重之意也然借人力以省已劳亦有可笑者焉作四咏以识其概而人之情伪亦率可见云
　　橹
　　行舟有赖橹催梢棹且弗施橹更抛【释名在旁曰橹橹膂也用膂力然后舟行今有催梢橹较在旁者更疾又俗云一橹当三棹】那得微吟和呕哑【用苏轼句意】旁观袖手古曽嘲
　　柁
　　周旋防中【去声】折旋矩操縦由来在柁工首领持篙都占【去声】却【御舟前立首领官持篙左右正船柁工不得施其技及至遇湾转难行防仍赖柁正之】那论元气与微风【仲长统诗云元气为舟微风为柁】
　　帆
　　川涂宛转风作息总是收帆不肯张【挐舟者总以张帆为惧不云风弗顺即云路弗直夫相风驶颿亦在人为耳然其持重之意则可取亦无容深恠焉】安得顺风且直路平平俾尔走中央
　　縴
　　前艇鸣锣后艇应【御舟鸣锣所以催縴行也】鍧鍧催縴速前行河兵【凡拽縴者皆河兵事毕赉之】肩足还尰黄防安然到水营
　　入山东境
　　一水溯洄不易船送迎两地画疆连所欣亲爱来老幼略厌繁华事管弦山左舆情五年隔江南众望片时牵省耕展义吾惟切行有丝纶沛恵鲜
　　花朝作歌
　　燕北花朝花鲜开江南花朝花太盛太盛乃为谢之机鲜开亦觉乖莭令今朝舟行入齐地南北之间执中正女夷真复有神权斟酌秾纎赋品命【花经凡花皆有品命如杏四品六命海棠六品四命之类】沿隄緑栁舞偏柔绕坞红桃装始靓香风微拂水面来画意时向船窓映船窓水面一凭观恰喜韶光在明镜调御丈夫涅槃日【出般涅槃经】是为常乐是我浄【见涅槩经圣人四倒】
　　阅哨马营减水坝
