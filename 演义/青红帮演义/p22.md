<!-- { "loadSidebar": true } -->
　　石径窈窱，阴气袭人，金鹫方独坐室中，倦而欲睡，突有一短悍之人迅步而入，睹金鹫，点首为礼。金鹫猝睹，亟离椅起，语曰：“老黄，若岂有所得耶？”老黄曰：“然。大王亦知省中俞某方服官于边塞耶？兹且解职而归，囊其剥削之资，挈其妻孥，跋涉已非一日。计明日之午，当过兹岭之南。大王诚能率我俦侣截其途径，则所有不难尽得。大王乎！某得此息，实由贿其左右而来，不者不能详稔至是也。”金鹫曰：“善，若当有赏。”
　　日已逾午，太阳殷然射岭阳，昭丽作异彩。时则有短褐执械者百辈，据于途隅，若有所伺，即金鹫之俦侣也。少焉，百武以外，黄尘起，笑语声自遥而近。金鹫时方策骥立群俦中，闻声曰：“至矣。然彼辈僮仆匪寡，征此长途，当亦有备。老赵，若其悉召兄弟来，悉合歼此巨蠹。”老赵闻言，立奔去。转瞬间，百数人继至，而俞某群众已易道望西而驰。金鹫曰：“噫，蠹行逸。老赵，若其速袭山之西，截其行道。李五，若其率五十人伏丛菁中，勿为所睹。余兄弟其各返洞，某当孑身待于此。”言既，众咸遵命而去。
　　无何，俞某车果已抵山之西矣。老赵亟出，鸣镗助威，竟以白刃奔俞。俞果聘有善技击者数辈随行，闻声而出，奋拳力格。尤有一人名曰刘虎，其勇倍于他人。老赵同侪虽众，僵仆累累，不获取胜。幸途窄，俞犹未得脱。丛菁间群从继至，呐喊以助。时金鹫方踯躅山阳，闻声知有异，亟趋至，则见刘虎方掣道周巨柏之干，用以格刃，干槎枒甚，遇者悉无幸免，死亡相藉。日光惨淡，俞某固犹在车中，拥家人共语。金鹫大怒，突出攫巨柏之干，掷之地，声砰然震岩谷。刘虎大骇，方欲详察，金鹫急以臂挥其背，虎噭然，背骨尽裂而尽，众各奋力共劫车从。少须，俞某屈从，遂尽劫以入洞，而山中群喽亦翕然嗟金鹫之有异能矣。
　　俞既入洞，金鹫检其家人，失一稚妾。俞亦痛哭告金鹫曰：“某此行，携银十万，令诸姬各掌之。钞票千纸，存于稚妾，今既失矣。某亦甚愿以所有尽献，惟愿大王贷一死。数十稔辛勤一旦付之他人，亦复无怼。特我稚妾待我有礼意，遽尔舍去，良所不忍耳。”金鹫闻言，振喉大声曰：“若毋多语。”遂促群盗挟之出。黄白累累，则置之坐侧，检阅名簿，一一行赏。死者共二十余辈，遗骸俱在，顾独失一老赵。
　　宁远城中，通衢之侧，有旅馆焉。外观轮矣，缘饰巨丽。门首有鲜旂二，似主人特简以招客之任，迎风招展，若谒行人。顾渠虽劬劳终日，作意俛仰，而行人之知其意者绝鲜，类皆掉头不之顾。一日薄暮，有客被服纨绮，偕一靓妆少妇，联臂而入，主人见贵客之贲临也，展颜而喜，似喜其旂之善招客。
　　客年四十许，肤作红色，意积岁累日曝日光中，始克有此。举止粗戾，雅与其被服弗称。犹有双髯，棼若麻丝，作深黑色，映以红肤，大足使人兴怖。顾主人第求旅资，他非所计，故于客之美丑，未尝留以深意。而足致主人萦怀者，反为少妇。妇盛服逾于棼髯客，而芳容之靓丽，尤足颠倒一切世人而有余。双眸曼转，娇嫣欲绝。主人遂于款客之暇，偷目少妇，颇欲迎前询其起居，侍服一切，犹恐棼髯客之怒，则暗默而罢。
　　一夕，为客至旅馆之第五日，室中灯火辉煌，列席整楚，客方与少妇据案共饭。侍者叉手拱立而待，为状至恭，亦至可鄙。久不得诏，则逡巡退去。少妇睹室中无他人，始语客曰：“果踪迹得之者，君将何以处之？”客面似微愠，亦无所答。少妇复曰：“侬甚念渠家。”言未既，客震怒，以箸叩桌曰：“若胡言。某不尝于昨日告若以利害祸福耶？后此更言者，当无幸免。”言次，门外有步履声，客乃顿止其语。既而声远，似已入他室。则复语曰：“阿俞贪酷，死人以万数，兹必不贷。若果系念，其将从之黄泉之下耶？”语时，拈须微笑，不复作语。而少妇则突起，面窗而坐，似不欲睹客，微闻声息，又大类作哭。客方啖，未之知也。
　　少顷，门外哗声顿起，革囊登登之响自遐而至。客方冥想，乃绝无闻，历刻许而复寂。时侍者亦入，少妇曰：“适者喧豗曷故？”侍者曰：“夫人未之知耶？适者来者，为检旅之军士。缘今日侦报，暮间有数十匪至是，故军官遂饬若辈检视旅社，辨其留匪与否。兹已去，与夫人无与也。”言已微笑睨少妇，旋携饭具去。而棼髯客之面急惨若有丧。
　　翌日之晨，客方酣睡未起，侍者忽偕数人入。客惊醒，睹其人，颜色顿异，神志大瞀，举止尽失其常。少妇坐其旁，亦泫然不得语。一人谓客曰：“若曷为犯规例，拥物潜逸？兹我实奉大王命，偕数十人行且挈汝及此女去。”言既，客欲答无从，但有雪泪。其人勿之理，挥侍者召主人既至，谓之曰：“若为旅东，亦良贸贸，乃未尝辨客之美恶。然此亦无庸多语。我今问若，若客旅食资若干？我将速持客去，资即出诸我可也。”主人知其人不易为，即柔声曰：“某不须资，听客去可也。”其人曰：“善。”众遂偕客及少妇扬长而去。
　　读者至是，其于棼髯客之即为老赵，当不难寻绎而得。而少妇为谁？则俞某之稚妾也。初俞某行蜀时，诸妾分车而行。老赵力夺，乃得稚妾，既艳其色，复多其财，奇计忽生，遂相偕遁。行至宁远，计程已遐，冥冥鸿飞，当不复中弋人之弹，乃小憩旅中。初拟小住数旬，即挟资游苏省，不料行踪甫定，逐者继至，而老赵遂入网罗。其至旅之一人，即李五也。我书以上，均为追述，今当叙其后事矣。老赵既随李五而行，骤步数里，颇觉颠顿。少顷，出宁远之西郭，风柳清寥，景绝幽雅，芦屋数椽，临治而筑，为贫贱者之逆旅。李五十数人即旅于此。老赵既至，气喘如牛。俞妾犹疲顿弗能兴。李五曰：“老赵，若犹忆往日林际共酌，崖畔寻秋之情景耶？”语未既，老赵之泪已不期下坠。李五曰：“老赵，若迩日乐事何如？”老赵曰：“李五，大王果已至耶？且又何为欲得我？”李五曰：“若良愦愦，大王往日不尝以怜恤衰稚告众耶？兹大王知俞某不过为黩吏爪牙，已纵之逸。若又曷为拥其妾，显背大王旨？且若艳其多金，秘不与兄弟共，既犯帮规，又失和气。”言未既，老赵忽泣下，而俞妾亦泣。
　　二人语顷，内室傍桌之扉呀焉辟，一短悍之人骤步出。老赵一见，惊悸几于忘魂，砰然一声，而此无情之躯干，遂离椅而下坠于地。盖其人即金鹫也。金鹫睹状，亦不作语，第以目遍视室间。视既，入内。而老赵此时犹悠悠然梦在旅社中与少妇作密语，风木萧然，薄曛已落，宁远西郊，寂如丘墓。少焉忽有呻吟之声，遥度芦屋而出，盖老赵乞命之声也。老赵时方跽于广桌之侧，据桌而赫赫坐者，即为金鹫，冥坐无言，大类荒龛之中神像。而老赵则觳觫有似瘦羔，面宰人而乞生。其言曰：“大王，适间李哥语，我已自审其罪。钞千纸，所耗不及百之二，兹已俱呈大王。俞氏之妇，亦已来兹。幸大王鉴其愚，肉其白骨。”言次，李五亦欲有言，为老赵乞货罪。金鹫倏离座起，暴声曰：“混奴，毋絮絮作哀语。明日，行挈汝至危崖之上，向波神一掷耳。”言已径入。老赵及李五咸失色。
　　日逾午矣，峻岭为太阳所曝，灿然如被金缕之衣。山花作意，艳诸谷隅，浅碧杂黄，各矜繁彩。于时突有数十人拥一人而来。既至，缚之道周巨柏之底。缚方既，一人策骥随后而至，众争前取进止。策骥者曰：“速毙之，不则无以为侪辈惕。”众闻言，遂以刃投系柏之人。曾不几何，浓液喷涌，巨吼而尽。策骥老作惨笑曰：“若辈志之，老赵今以好货眩色死矣。”
　　列位看了这段笔记，便知红帮刑堂的厉害。其中也不止陈保山、金鹫大王如此，凡是刑堂大爷，没一个不是铁面无情，要杀便杀，要剐便剐，更无一些商量的余地。所以红帮兄弟个个能守帮规，不敢轻易尝试。
　　再说孙琪、李寅二人一同下山，各背公事，招领同志，两人各为其主，行至半途分别。孙琪独一个行至山东地界，时已薄暮，正想寻个宿头，忽然树林里走出两个强人，阻住去路。只因这一番有分教：
　　双雄毕竟难相并，遂使萧墙起祸殃。
　　欲知后事如何，且听下回分解。

第二十三回　同类相残巧施苦肉计　深仇不解兜拿断臂人
　　话说孙琪独自一人，行至山东地界，被两个强人阻住去路。孙琪不慌不忙，打起强盗切口道：“我又不是马子，身边并没活龙篷索（现银衣饰），你们休要认错了人。兄弟不足别人，正是春保山上好汉，特来拜见你们大王，你们快去通报一声。”那两个强人，本是强盗中的小喽罗，一听孙琪之言，早知是一个路道，即便向孙琪作了一揖，引进盗窟。那盗窟设在一个土冈之上，地势盘旋曲折，极可容纳兵马，俗名葵花冈，中有盗匪一千余人。渠魁王得标，勇悍善战，声名很大，专劫来往客商，放马巡风，掳人勒赎，无所不为。京津一带保镖局里，知道得标厉害，预先和他通了声气，每月都有金银报效，反而求他保护。至于达官显宦，虽知盗势强盛，更是一筹莫展。眼见葵花冈附近县治一起一起的报告盗案，只索搁置不理，所以王得标的势力一天大似一天，独霸山东境上，官兵不敢正眼相觑。
　　却说小喽罗将孙琪引进盗窟，见了得标，但见他生的躯干肥硕，面白无须，年约四十余岁。孙琪向得标行了一礼，得标请他坐了，问过姓名来历。得标道：“多听得现在春保山上十分发达，正头领盛春山又是秀才出身，定然文武全才。”孙琪道：“不敢。敝山主不但是个文经武纬的好汉，并且礼贤下士，爱好交结天下英雄。听得大王雄名，时刻思念，只缘没有机会，未曾见面，特派兄弟到此侍候大王起居。若蒙不弃，恳请一同归入春保山中，共叙大义。”得标听了，一时没有回答，只吩咐小喽罗将出酒食，与孙琪同桌而饮，你一杯，我一杯，谈谈说说。孙琪知道得标厉害，有心要交结他，时把语言来挑动，一席酒罢，果然把个王得标说得心动了，当时进了红帮。孙琪便请得标到春保山去，得标既然进了洪门，自然要想去拜见龙头，即便应允。
　　歇宿一宵，次日便同孙琪二人，引了十几个小喽罗，径投春保山来。不多几日，已到山头，见了盛春山、陈保山等众多头领，大家欢喜，开筵相待，自不必说。原来那时春保山中江洋大盗居多，陆路虽有几个喽罗，却都没有多大本事，不能独当一面。那王得标却是陆路大盗，天下闻名，山东地方百姓把他姓名颠倒读起来，唤做标得王，这也可见他的威名利害了。
