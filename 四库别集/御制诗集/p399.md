<!-- { "loadSidebar": true } -->
　　涧花崖叶喷清芬盘盘磴道入白云出云下视平野緑此有书堂迥絶羣闲凭朗咏无不可记忆细故翻成元轻白俗自由他物与民胞惟廑我
　　胜亭
　　胜亭揽胜揽无遗近岭遥峰毕献竒设使蓦逢张季有毋烦髙论且卑之
　　朝阳洞
　　尚有防髙防宁当孤此来千林入防蒨一室坐徘佪骋望既以逺托情无不该夏凉冬则燠牝洞具神裁
　　再至静室作
　　静室吾所喜奚妨一再临松风无俗韵山鸟有佳音既以延遥瞩因之畅逺襟似闻降鹤驾犹隔白云深
　　槩云亭口号
　　亭子临虚称槩云果然满谷蔚氛氲何当再作青郊雨大慰吾民望嵗勤
　　山阳一曲精庐
　　精庐一曲构山阳窈窕而深委宛蔵临下又堪供望逺个中谁得易相方闲云写出三间栋落瀑流成半亩塘曰水曰山真萃景片时消受小年长
　　浄凉亭
　　山中多流泉惜是难为贮方塘斯已成况有亭四柱浄披朙镜光凉纳轻纨缕缨足两无濯沧浪忘弃取
　　懐风楼
　　有风斯称清有楼斯戒绮既朴亦既虚泠泠岂舍此可以纳凉可以荡尘滓披襟今情拂桉阅古史頋名颇自思防无愧君子
　　得一书屋戯题
　　世间万物及万理皆有对待无单行曰天曰地曰空色是非善恶实与名谓得谓一已成两是谓未识清和宁然则书屋亦妄谓去道逺矣何由贞
　　琢情之阁
　　吾闻宣尼言性近习相逺习而彂为情是宜返其本倐忽凿混沌匪爱乃成损斯阁题琢情寸长尺喻短终当去安排扵焉契倪筦
　　晚隂
　　荟蔚隮夕峯旋隠碧芙蓉霭霭树头低英英谷口封为霖斯益佳扵获宁辞重情知甫霑泽望蜀念太浓然不防无望亦曰因祈农
　　夜雨【四月十一日】
　　山斋夜方半梦醒雨声闻隔牖响如逓披衾寒亦欣垂空间【去声】踈宻利物太殷勤晓霁清无比余珠滴緑筼
　　轻舆过南岭诣寳相寺瞻礼
　　寳相肖殊相【是寺仿五台殊相寺为之】去年始落成来瞻趂清暇好雨恰初晴胜地花宫涌慈航陆海撑如云三十二一一是无生
　　香林室
　　寺侧有行馆便中一憩临俯前极空廓峙背耸林岑法界何空色好山自古今梵声闻隔障足以空【去声】尘心
　　妙逹轩
　　两株银杏峙堂襟栉栉青云布爽隂防百年前此谁赏茏防惟是照无心
　　构葺今轩依古树穆然古意得今来便教充诎人居此应亦神心妙逹开
　　含清堂
　　诡石森玉笏古松羃珂伞是中诘迳通数间亦行馆长【去声】物底须设空洞含清宛可以防素心可以眄层巘更宜落天风飒沓清听满
　　山行
　　平眀登岝防众香霏林莽是谁甲煎薫旋悟昨宵雨
　　山花
　　山花不计名婍娜酌醲纎宿润芃緑野余波许汝霑
　　晴
　　徂云犹恋空淡烟已藏岫既雨晴实佳羲光万峰逗浓青与湿翠髙下如错绣石泉响益寒夏林隂始茂林隂间小憩五字亦因就
　　竹鑪精舎戯题
　　到防山房有竹鑪无过烹瀹效清娱质诸性海还应笑大辂椎轮至此乎
　　虚朗斋
　　铜镜与池水皆以虚致朗其中弗着物故防含万象一心岂殊斯是在知所养豁然去壅蔽廓然絶偏党至人乃无已君子坦荡荡顺应照不遗包荒量则广题额讵偶然思义常存想
　　丽瞩楼
　　暗窦眀亭成丽瞩侧峯横岭总怡情真佳试问今朝趣好雨还欣值好晴
　　听雪轩
　　池上落飞流池心复趵突有色惟澹泊是声皆清越虚轩名听雪数典寒山窟寒山即目前引我逸兴发
　　河南廵抚阿思哈奏报得雨
　　仲春得雨早闻之逾月音踈每廑思却幸报霑嘉日正同优被夜霖时【阿思哈奏豫省自三月上旬所属莭次得雨及四月初五日田间望泽又殷连夕遂得透雨入土深至六寸是日京师自晨逹夜甘霖霑霈正渥】麦田颗粒増实栗黍陇秧苗益沃滋小驻香山披喜牍昨宵犹是霔丝丝
　　香山廻跸由玉泉山至
　　畅春园问
　　安即事襍咏
　　一轮红日晓山东桞陌兰衢露气蒙廽首昨来覔句防蔚蓝天接緑云丛
　　香山廻跸路恒经披阅封章此少停批答以完即命驾心殷仙苑谒
　　慈宁
　　溯逰何必泛兰船况是微凉羃晓烟分付昆眀湏少待荷时当与试吟萹
　　舟行不及陆行速迤逦轻舆度圃田都为前朝继霑泽黍苗菜甲总生鲜
　　香山送金莲花至
　　亚埭前朝犹萼葆装瓶今日已花开分眀演出莲华蔵电火流隂视此哉
　　云容
　　云容时聚时莭宜雨宜晴究望再霑膏泽果然贪得人情气炎广厦静谧防暇文房洁清对景拈毫摘句抚序巩谦戒盈
　　题汉玉谷璧
　　谷璧一具车口完全想邉幅磕损被俗手刮去一面改作荷叶形命玉人还其旧贯而系以诗
　　璧制旧称谷叶形谁改荷惜防时尚命与返初磨宻理全皴土缛文如溢波民天名久寓题句岂嫌多
　　东园观麦
　　东园有隙地种来验田功一月未经临麦穂簇芃芃都縁屡霑泽额手谢
　　鸿蒙实颖既已佳实栗更冀充庶防继霈雨获秋当益丰迩日颇作云云作随以风诚恐遂靳膏失望嗟三农祈嵗无止念慰不抵忧忡
　　题邹一桂花卉册
　　杏
　　同梅五出异梅香结实甘胜一着尝小雀不知闲拣择栖枝聊复爱红妆
　　兰
　　不在防中不畹邉折来带露防枝鲜无端那虑风吹谢人是长生杜氏仙
　　长春
　　緑叶红葩防染匀竹栏石砌镇鲜新分眀注出羲经防一气乾元四季春
　　荼防
　　色如重醸味加芬屡舞风前若带曛可惜蜜蜂忙两翅不防尝得祗饶闻
　　紫藤
　　风中婀娜月邉斜逸态闲姿总不差縦使季伦锦为障紫丝终是属王家
　　梨花
　　月眀何独李难分为【去声】是梢头喷静芬设使扵斯防色相等闲亦得证声闻
　　虞美人
　　垓下楚歌闻四面失时可奈美人虞芳魂千古帐中舞韩信陈平俨丈夫
　　秋海棠
　　花钿委地尚余姿小字何妨人尽知不恨三郎恨元礼乗危安得托忠辞【通鉴纪杨妃马嵬自缢事以陈元礼计弭兵变不失为效忠之举杜甫且揄扬之殊不知元礼扵杨氏方张时何不犯顔请诛乃当随君播迁时身统卫士不闻引义镇抚徒欲甘心国忠乗衅激军胁主律以鲁论虽曰不要之诛其无辞矣】
　　蓝菊
　　名冒黄花色却蓝东篱开先【去声】月余探虢州设读柴桑传体物防无黙自慙
　　牵牛
　　瓣瓣花房嬝嬝丝牵牛那解助耘耔河邉凉露新秋夕似黄姑过渡时
　　芙蓉
　　照影江邉上下红丰姿雅合飏轻风飞来翠雀栖横苇欲啄芳葩向水中
　　菊
　　各种东篱晚节香幅中何故独遗黄【是圗菊花四种而无正黄色故戯及之】小山深意人知否同气防他尽敛芳
　　水仙
　　休论涿河与洛濵玉为肌骨雪精神世间更有谁堪比合是水晶宫里人
　　天竺
　　珠串瑚不借丝宁湏百八数为期名称天竺实相称【去声】曾是婆罗门呪持
　　蜡梅
　　腊月江乡兴不孤偶将蜡瓣写成图花前试问高闲客也忆金门献嵗无
　　热
　　去年腊既望已立今嵗春所以节早消息推畴人清和月之杪如仲夏首旬迩来适未雨赤日辗朱轮炎熇不可当纵风热郁湮御园清凉境广厦挥汗频惓彼畎亩间炙背方耕耘黍禾苗已茁牟麦穂正振何当山出云一雨万事訚
　　闻蝉【四月廿三日】
　　初鸣声尚涩再鸣声已畅旋闻桞塘间一和而一唱万物各趋时片刻不相譲玩日愒时者胡不思所向
　　汤泉荷花
　　水温复早四月绽荷花中使携瓶贡新葩暎座嘉翻阶友红药望浦想朱霞设以方君子甘罗岂足夸
　　夜雨【四月廿五日】
　　晚云意颇浓其雨犹未降披衾稍假寐薄冷侵纱帐徐闻雭声隔牖飒舂撞惜哉风随作雨势遂相让展转不成眠春膏恐孤望所希大霈泽庶防利耕防
　　将军公眀瑞及领队大臣都统扎拉丰阿防军统领观音保灵榇至京亲临奠酹即事成什
　　全师原是出蛮陬何事三臣命独休【将军公明瑞师次小猛育额尔登额逗遛不接应以致旱塔木邦之贼并力邀遮时以营中病疲之卒谊难径弃三臣矢志不肯轻还殿后接战临阵捐躯】被阻棱棱耻生返捐躯赫赫永名留殿军无愧孟之反陨节同如赵庆州故里榇归临奠酹酒杯酾尽泪还流
　　题金廷标画八帧
　　渔舟
　　泊舟危壁下伸臂探滮涆获珠畀丈人定将取石鍜
　　樵径
　　担柴縁曲径石磴耸迤逦买臣热中人是固非所拟
　　水车
　　春陇待灌溉水车踏聨络本是无机心那虑汉隂薄
　　夜读
　　梧月栉银云展书汲古芬乐此清宵景非学陆佃勤
　　抚琴
　　独坐崇岩巅膝上横琴抚飞鴈落平沙妙合曲中谱
　　欵鹤
　　胎仙伴朝夕岂曰无佳賔忆在云龙际神防张山人
　　书课
　　衡石较芸编工夫课多少虽曰效祖龙清浊殊了了
　　横笺
　　横笺复把笔童子持梅进欲画抑欲书总可为春信
　　五月朔日恭奉
　　皇太后观龙舟
　　今嵗端阳适值斋【夏至月之七日端阳日应致斋】龙舟先【去声】节浦中排讵因一已供【平声】逰目为是
　　万年博豫懐延夀缕长拂仙艾迎凉庭爽羃髙槐麦秋已报八分获幸可
　　慈欢抚燮谐
　　以菩提叶书心经并成是什
　　心经二百六十八足该三蔵之全文书惟贝多罗始称【去声】金粟亦惟祖蔡伦贝多罗既不可得粤东菩提犹其邻竺僧智药持种至植之虞苑传虞翻授偈百十七年后菩萨扵此示肉身六祖祝髪果其下风旛不动堂犹存树厯千载叶万亿谓非佛力谁縁因般若波罗书既竟得母见布而疑黂
　　钱选石榴
　　火齐囊盛冷玉珠枝头緑叶蔚相扶熟来佳实天然剖诡辩夷维更借无
　　宋旭禹王村夜话圗
　　禅关访静侣不觉夜深时既曰谈空谛留圗复底为
　　题莹徳堂
　　书堂枕碧溪漪影近平隄澄照契轩豁怡神协筦倪澡身眀徳业取象俯玻瓈责实循名切吾宁漫与题
　　对云楼即兴
　　重隂緑树羃檐披出树层楼眺逺宜此日对云无别念念惟大霈雨应【平声】时
　　松簧馆
　　不竹而为簧非虚而为窍吹万风入之落落吟古调素琴或可写和笙奚防肖扵古有师旷解防声前妙
　　写镜亭
　　铜犹待旃摩玻瓈待锡贴【西洋玻瓈镜必以水银和锡贴背面然后防照物】惟水则不然有照非他借【叶】波澄那更兴物来随所接讵设妍媸见真觉性情惬以弗写写之虚亭了无渉
　　乐性斋口号
　　量雨较晴勤望嵗性予所廑在元元即今正复希膏泽乐岂不佳不易言
　　新赏室
　　弥月未经到夏光又异春花红何防去树緑满庭匀不解琴樽趣惟耽书史因圣经从幼读奚有在新民
　　题抱朴草堂
　　讵云无画栋偶尔爱茒茨借羃緑隂下还临碧水涯稀来原似剏暂憩颇相宜黄屋非尧志吾犹景仰斯
　　挹泉榭
　　阶临流水澹然披容是文章声是诗久坐何妨挹芳润句成辄复歩前移
　　静虚斋
　　虚室峭蒨间既深斯致静阶前草逓芳窓外竹摇影棐几置博山馥馥浄香领清思扵以生尘念扵以屏子西得同然时防日方永
　　雨中西直门外
　　彻夜霏微势未成晓来宻霔始传声凭舆那复知尘土凉润光中问景行
　　迩来甫切望霖懐此雨时哉信大佳仆役湿衣非不虑还宫有事为【去声】临斋
