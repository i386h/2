<!-- { "loadSidebar": true } -->
平山冷燕   清　荻岸散人编次
序
　　天赋人以性，虽贤愚不一，而忠孝节义莫不皆备，独才情则有得有不得焉。故一品一行，随人可立，而绣虎雕龙千秋无几。试凭吊之不骄不吝，梦想所难者尚已降。而建安八斗，便矫一时；天宝百篇，遂空四海。鹦鹉贾杀身之祸，黄鹤高槌碎之名。晋代一辞，大苏两赋。类而推之，指而屈之，虽文彩间生，风流不绝，然求其如布帛菽粟之满天下，则何有焉？此其悲在生才之难，犹可委诸天地。独是天地既生是人矣，而是人又笃志诗书，精心翰墨，不负天地所生矣。则吐辞宜为世憎，下笔当使人怜。纵福薄时屯，不能羽仪廊庙，为凤为麟；亦可诗酒江湖，为花为柳。奈何青云未附，彩笔并白头低垂；狗监不逢，上林与长杨高阁。即万言倚马，止可覆瓿，道德五千，惟堪糊壁。求乘时显达，刮一目之青，邀先进名流，垂片言之誉，此必不得之数也。致使岩谷幽花自开自落，贫穷高土独往独来，揆之天地生才之意，古今爱才之心，岂不悖哉！此其悲则将谁咎？
　　故人而无才，日于衣冠醉饱中，蒙生瞎死则已耳。若夫两眼浮六合之间，一心在千秋之上，落笔时惊风雨，开口秀夺山川。每当春花秋月之时，不禁淋漓感慨，此其才为何如？徒以贫而在下，无一人知己之怜。不幸憔悴以死，抱九原埋没之痛，岂不悲哉！予虽非其人，亦尝窃执雕虫之役矣。
　　顾时命不伦，即间掷金声，时裁五色，而过者若罔闻罔见，淹忽老矣。欲人致其身，而既不能，欲自短其气，而又不忍，计无所之，不得已而借乌有先生以发泄其黄粱事业。有时色香援引儿女相怜，有时针芥关投友朋爱敬，有时影动龙蛇而大臣变色，有时气冲牛斗而天子改容。凡纸上之可喜可惊，皆胸中之欲歌欲哭。吾思人纵好忌，或不与淡墨为仇；世多慕名，往往于空言乐道。矧此书白而不玄，上可佐邹衍之谈天，下可补东坡之说鬼，中亦不妨与玄皇之梨园杂奏，岂必偻诸后世，将见一出而天下皆子云矣。天下皆子云，则著书不愧子云可知已。若然，则天地生才之意，与古今爱才之心，不少慰乎。嗟嗟！虽不如忠孝节义之赫烈人心，而所受于天之性情，亦云有所致矣。
　　时顺治戊戌立秋月天花藏主人题于素政堂
第一回     太平世才星降瑞
　　诗曰：
　　　　富贵千年接踵来，古今能有几多才？
　　　　灵通天地方遗种，秀夺山川始结胎。
　　　　两两雕龙诚贵也，双双咏雪更奇哉？
　　　　人生不识其中味，锦绣衣冠土与灰。
　　又曰：
　　　　道德虽然立大名，风流行乐要才情。
　　　　花看潘岳花方艳，酒醉青莲酒始灵。
　　　　彩笔不妨为世忌，香奁最喜使人惊。
　　　　不然春月秋花夜，草木禽鱼负此生。
　　话说先朝隆盛之时，天子有道，四海昇平，文武忠良，万民乐业。是时，建都幽燕，雄据九边，控临天下，时和年丰，百物咸有。长安城中，九门百逵，六街三市，有三十六条花柳巷，七十二座管弦楼。衣冠辐辏，车马喧阗。人人击壤而歌，处处笙箫而乐，真个有雍熙之化，於变之风。有诗单道其盛：
　　　　九重春色满垂裳，秋尽边关总不防。
　　　　四境时闻歌帝力，不知何世是虞唐。
　　一日，天子驾临早朝，文武百官济济锵锵，尽来朝贺，真个金阙晓钟，玉阶仙仗，十分隆盛。百官山呼拜舞已毕，各各就班鹄立。早有殿头官喝道：「有事者奏闻。」喝声未绝，祇见班部中闪出一官，乌纱象简，趋跪丹墀。口称：「钦天监正堂官汤勤有事奏闻。」天子传问：「何事？」汤勤奏道：「臣夜观乾象，见祥云瑞霭，拱护紫微，喜曜吉星，照临黄道。主天子圣明，朝廷有道，天下享太平之福。臣不胜庆幸，谨奏闻陛下。乞敕礼部诏天下庆贺，以扬皇朝一代雍熙雅化。臣又见文昌六星，光彩倍常，主有翰苑鸿儒，丕显文明之治。此在朝在外，济济者皆足以应之，不足为奇也。最可奇者，奎壁流光，散满天下，主海内当生不世奇才。为麟为凤，隐伏山林幽秘之地，恐非正途网罗所能尽得。乞敕礼部会议，遣使分行天下搜求，以为黼黻皇猷之助。」
　　天子闻奏，龙颜大悦，因宣御旨道：
　　　　天象吉祥，乃天下万民之福。朕菲躬凉德，获安民士，实云幸致，安敢当太平有道之庆！不准诏贺。海内既遍生奇才，已上徵於天象，谅不虚应。且才为国宝，岂可使隐伏幽秘之地！着礼部官议行搜求。
　　圣旨一宣，早有礼部尚书出班奏道：「陛下圣明有象，理宜诏贺，万岁谦抑不准，愈见圣德之大。然风化关一时气运，岂可抑而不彰？纵仰体圣心，不诏天下庆贺，凡在京大小官员，俱宜具表称贺，以阐扬圣化，为万世瞻仰。天下既遍生奇才，隐伏在下，遣使搜求，以明陛下爱才至意，礼亦宜然。但本朝祖宗立法，皆於制科取士。若徵召前来，自应优叙。徵召若优，则制科无色，恐失祖宗立制本意。以臣愚见，莫若加敕各直省督学臣，令其严责府县官，凡遇科岁大比试期，必须於报名正额之外，加意搜求隐逸真才，以应科目。督学府县官。即以得才失才为陞降。如此则是寓搜求於制科，又不失才，又不碍制，庶为两便。伏乞皇上裁察。」
　　天子闻奏大喜道：「卿议甚善，俱依议行。」礼部官得旨，率百官俱称「万岁」。朝毕，天子退入，百官散出。
　　此时，天下果然多才，文章名公，有王、唐、瞿、薛四大家之名。词赋巨卿，有前七才子、后七才子之号。一时诗酒才名高於北斗，相知意气倾於天下。人人争岛瘦郊寒，个个矜白仙贺鬼。元、白风流，不一而足；鲍、庾俊逸，屈指有人。白雪登历下之坛，四部执弇州之耳。师生传欧、苏之座，朋友同李、郭之舟，真可谓一时之盛。
　　这一日，礼部传出旨意，在京大小官员，皆具表次第庆贺。这表章无非是称功颂德，没甚大关系，便各各逞才，极其精工富丽。天子亲御便殿，细细观览，见皆是绝妙之词，惊人之句，圣情大悦。因想道：「满朝才臣如此，前日钦天监奏文昌光亮，信不虚也。百官既具表称贺，朕当赐宴答之，以表一时君臣交泰之盛。」遂传旨，於三月十二日，命百官齐集端门赐宴。旨意一下，百官皆欢欣鼓舞，感激圣恩。到了临期，真个是国正天心顺。
　　这一日恰值天清气爽，日暖风和，百花开放。天子驾御端门，阶下摆列着许多御宴。百官朝见过，惟留阁臣数人御前侍宴。其余官员，俱照衙门大小，鳞次班列坐两旁阶下。每一座各摆御苑名花一瓶，以为春瑞。旨意一下百官叩头谢恩，各个就座而饮。一霎时，御乐作龙凤之鸣，玉食献海山之异，真是皇家富贵，不比等闲。但见：
　　　　国运昌明，捧一人於日月天中；皇恩浩荡，会千官於芙蓉阙下。春满建章，百转流莺聒耳；睛熏赤羽，九重春色醉人。食出上方，有的是龙之肝、凤之髓、豹之胎、猩之脣、驼之峰、熊之掌、鴞之炙、鲤之尾、山之珍、海之错，说不尽八珍滋味；乐供内院，奏的是黄帝之咸池，颛顼之六茎，帝喾之五英，尧之大章，舜之箫韶，禹之大夏，殷之大濩，周之大武，听不穷九奏声音。班联中衣裳灿日，祇见仙鹤服、锦鸡服、孔雀服、云雁服、白鷴服、鹭鸶服、鸂鷘服、鹌鹑服、练鹊服、黄鹂服，济济锵锵，或前或后；阶墀下弁冕疑星，祇见进贤冠、獬豸冠、鵔鸃冠、蝉翅冠、鹊尾冠、铁柱冠、金颜冠、却非冠、交让冠，悚悚惶惶，或退或趋。奉温纶於咫尺，尽睹天颜有喜；感湛露之均霑，咸知帝德无私。传宣锡命，彤弓明中心之贶；匐伏进见，天保颂醉饮之恩。誓竭媚兹将顺，然君曰俞，臣曰咈，人惭献谄，愿言不醉无归。然左有监、右有史，谁敢失仪。君尽臣欢，尊本朝故事，敕赐赋醉学士之歌；臣感君恩，择前代良谟，慷慨进疏狄仪之戒。真可谓明良际遇，鼓钟笙瑟，称一日祥云龙虎之觞；天地泰交，日月同陵，上万年悠久无疆之寿。
　　君臣们饮够多时，阁臣见乐奏三阕，酒行九献，恐群臣醉后失仪，因离席率领群臣跪奏道：「臣等蒙圣恩赐宴，亦已谨卜其昼，醉饱皇仁。今恐叨饮过量，醉后失仪，有伤国体，谨率群臣辞谢。」
　　天子先传旨平身，然后亲说道：「朕凉薄之躬，上承大统，日忧废堕，赖众先生与诸卿辅弼之功。今幸海内粗安，深感祖宗庇佑，上天生成。前钦天监臣奏象纬吉昌，归功於朕，朕惧不敢当。众卿不谅，复表扬称颂，朕实无德以当此，益深戒惧。然君臣同德同心，於兹可见。因卜兹春昼，与诸卿痛饮，以识一时明良雅意。此乃略去礼法而叙情义之举。虽不敢蹈前人夜饮荒淫，然春昼甚长，尚可同乐，务期尽欢。纵有微愆，所不计也。」阁臣奏道：「圣恩汪洋如此，真不独君臣，直如父子矣。臣等顶踵尽捐，何能报效，敢不领旨。」天子又道：「朕见太祖高皇帝每宴群臣，必有诗歌呜盛。前钦天监臣奏文昌光亮，主有翰苑鸿儒为文明之助。昨见诸臣贺表，句工字栉，多有奇才，真可称一时之盛。今当此春昼，夔龙并集，亦当有词赋示后。今日之盛，方不泯灭无传。」阁臣奏道：「唐虞赓歌，禹稷拜扬，自古圣帝良臣，类多如此。圣谕即文明之首，当传谕群臣，或颂或箴，或诗或赋，以少增巍焕之光。」天子闻奏甚喜。
　　正谈论间，忽见一双白燕从半空中直飞至御前，或左或右，乍上乍下。其轻盈翩跹之态，宛如舞女盘旋，十分可爱。天子停目视之，不觉圣情大悦。因问道：「凡禽鸟皆贵白者，以为异种，此何说也？」阁臣奏道：「臣等学术短浅，不能深明其故。以愚陋揣之，或亦孔子所称「绘事后素」之意。天子点首嘉歎，因复问道：「白燕在古人亦曾有相传之佳题咏否？」阁臣奏道：「臣等待罪中书，政务倥偬，词赋篇章实久荒疏，不复记忆。乞宣谕翰林诸臣，当有知者。」
　　天子未及开言，早有翰林院侍读学士谢谦出班跪奏道：「白燕在汉唐未必无作，但无佳者流传，故臣等俱未及见。惟本朝国初，时大本七言律诗一首，摹写工巧，脍炙一时，称为名作。后袁凯爱之，慕之，又病其形容太实，亦作七言律诗一首和之。但虚摹其神情，亦为当时所称，甚至有以为过於时作者。此虽嗜好不同，然二诗实相伯仲。白燕自有此二诗以立其极，故至今不闻更有作者。」天子问道：「此二诗卿家记得否？」谢谦奏道：「臣记得。」天子道：「卿既记得，可录呈朕览。」遂命近臣给与笔札。
　　谢谦领旨，因退归原席，细将二诗录出，呈与圣览。近臣接了，置於龙案之上。天子展开一看，祇见时大本一诗道：
　　　　春色年年带雪归，海棠庭院月争辉。
