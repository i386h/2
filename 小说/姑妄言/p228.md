<!-- { "loadSidebar": true } -->
　　汴梁谓佃户为牛人，此时称为牛兵。一夜鼓，巡抚发珠帖，令黄推官速拨牛兵三百赴援东北角。崇祯十五年正月初一日，【去年二月十二日攻城起，至今已将一年　矣。而四路竞无援兵杀贼，尚成何世界？是何军政？亡国景况一至于此，可叹。】贼用阴门阵，驱妇女赤身濠边，望城叫骂，城上点大炮悉倒泄。【昔明有一帝，见宫内豢豕，谓侍臣曰：『宫闱之中，蓄此何用？』命悉发光禄。后一夜，宫中获一怪，索猪狗血厌之。而夜深，猪不可得。帝谈曰：『祖宗法自有深意。向之蓄猪，焉知非为此？所谓宁可备而不用，不可用而不备也。』余尝谓和尚一教，亦世间可有无之人。比阅至此，破阴门阵亦大有用处，亦不可少之。然而大有疑焉，男人皆阳具，何故不可破此阵而必用和尚？愚意度之，岂以男子阳物微，不足以敌盛阴。因和尚上下两光头，以二阳而破一阴乎？殊不可解，俟高明教之。一元子曰：『三教一体，贤愚不一，智者当自悟。』作此批者，愚而且蠢，无味。】城上急用阳门阵，令僧人裸立女墙叫骂，贼炮倒泄，贼又剜城，城上分中掘透其孔，以砖石长枪击刺，贼不能存。后贼不剜直穴，更傍剜小穴以避之。贼伐柏垫数台，长十余丈，广五丈余，高可三丈，上容百余人，放大炮攻城。城上用方木长丈余，广厚二三尺，筑一方台，高出柏台三丈。置大炮击之，柏台之贼悉死。生员张尔猷献悬炮石式，立长柏木三如鼎足，悬大炮其上，望柏台击之，连毙数贼。
　　保定总督遣兵扮乞丐送蜡书来，云大兵即至。巡按任浚传示城头，群情愈定。丁督师兵三千先既降贼，闯贼恐为内应，诱至老营点名，俱缚手斩掷莲花池。【杀得好，殊快人心焉。】贼在曹门北心字楼下掘一巨洞，我兵城上掘透。贼在内死据，兵莫能入。
　　巡抚悬二千金置洞口，上朱书，『有能夺此洞者赏』。朱呈祥领百余人，先用柴悬入洞中之半，加上烘药，随以多柴填烧。极热，贼不能存，乃灌水百余斛，带短刀跳入。【所谓重赏之下必有勇夫。】容兵五十余人，凡三十六洞，俱以兵守之。贼昼夜竭力剜城，尽为官兵之用，于量人心愈奋，
　　一夜，三更大雪。任巡按令选奇兵五百，由水门衔枚出。传令总社，约以暗号。奇兵过濠外，分数处砍入贼营。贼众惊起，奇兵退走濠内。贼蹑足追来，各洞兵齐出，断贼归路。奇兵复回，合杀一处，斩贼首七百八十三级。数十贼头持刀驱其负门，持短撅入原掘洞口。官兵在内奋击，不敢近。欲另掘，又被悬楼砖石击走。回至濠边，持刀贼乃尽杀之。屡驱屡杀，于是终日死者万余。陈总兵守大洞口，连日与贼战。贼齐放大炮百余，步贼随炮声上城。城上放炮，连倒泄三五尊。陈总兵置一大炮于胯下，命速点，大呼道：『忠臣不怕死。』炮竟不倒泄。百炮万弩齐发，打死众贼，成了一堆粉，贼炮中伤官兵亦多。官兵愈回奋勇而前，对阵处无一线之隙。急取王府及各寺庙门千余，添筑城墙。添一层，打透一层，筑于七层乃止。
　　贼又于东北角之南，陈总兵汛地之地北，贴城墙外壁剜一穴，约广丈余，长十余丈。每日以布袋运火药于内，约有数十石。置药线两根，长四五丈，粗如斗。是日，马贼千余，俱勒马濠边，步贼无数。已时点放，药烟一起，迷如深夜，天崩地裂声中，大磨石百余及砖石皆迅起空中，碎落城外，可二里余。马步贼俱骨肉如泥，间有人死马惊逸者。城上城内未伤一人，此真天意，非人力也。贼如是有退志。贼意懈，攻打俱缓，惟炮声未绝。
　　十五日，老营贼五鼓拔营，攻城之贼未动。午时，贼马飞奔，呼众贼速走，自西北往东南，扬尘蔽日。
　　十六日，巡按命启门，遣黄推官、王知县往视贼营。周视贼营中，牛驴头皮腹肺，间以人尸，臭秽满营。内外广八九里，长二十余里。以繁塔寺为聚粮之所，粮深三尺。贼所遗妇女二千三百余人，悉归城下。因收月城内，禁民兵掠夺，俟其亲属认领。次日除领去外，尚存三百余口，悉送尼庵，每日人给麦一升。黄推官、王知县、张伴读、总社李光出城遍视，自曹门至北门十余里，贼凡剜三十六处，几为平地。尸横遍野，断发满地，死伤者不下十万。令地方掩埋，十日未毕。
　　十九日，马丁张贺四将领兵三千，自汝宁府来赴援。【这三千人好造化，幸遇贼去。若早来几日，未必得保生全。】悉令沿濠结营，看守修城。修完，仍遣之去。【此三千兵只算得来监工，岂算救援？】此一次闯曹二贼合攻汴梁，精贼约有三万，胁从之众有四十余万，攻城死者几半。二贼到朱仙镇点阅精兵，除亡外，中伤者二千八百七十余人，俱以方桌仰舁而去。左良玉兵至杞县，号十万众，贼甚惧，故闻风解围遁去。
　　左兵二日追至郾师白沙河，与二贼连战十八日，屡次俱胜。左镇见贼众不能扑灭，只杀跑了他，解了汴梁之围，便引兵回保襄阳去了。二贼走至项城，杀西兵三千。汴梁贼方去，黄推官、李光同知县率人运砖烧灰，竭四十昼夜之力，躬视版筑，城垣一新。贼之侦者见金城如故，疑有神助。
　　任巡按、高巡抚合疏奏李光功绩，奉旨持赐拔贡，【赏太轻。】王知县行取进京。李光辞总社，【此庶几可，而黄推官亦有大功，恩赏竞无。】不许。闯曹二贼连陷十七州县。【有一笑谈，一人误中流矢，请外科看之。此医以锯锯去箭杆，索谢。其人曰：『簇犹在内，奈何？』外科曰：『那是外科的事，与我无干。』左帅是当时驰名大将，将来杀贼，只解了汴梁之围，便回保襄阳。纵贼屠此十七州县，岂此城池非朝庭之疆土耶？揆其意曰：襄阳系我所辖，汴梁既解，各保地汛要紧。此十七州县，非我之属也，亦与外科锯箭同意。】三月二十二日，寇睢州，贼入城搜掠财物，未杀一人。【此城人何幸？】二十七日，攻陷归德府，夷其城，杀戮甚惨。【宋献策即归德人，为闯贼之心腹。视其屠桑梓之中，不出一语相救，真忍心哉？此贼也。】
　　四月，合土贼袁时中抵杞县，屠其城。闯贼欲袁贼先攻汴梁，袁贼惧，夜半拔营东去。闯贼追至毫州界，连战败之，复归围汴。二十八日，喧传贼将至，众官悉登城守御。
　　五月初二日，贼头哨先到，马贼徘徊堤上，步贼于堤外曳枝场尘，作疑兵之状。次日，贼老营兵到，屯阎李寨，距城二十里。闯贼屯其中，众贼头目环营其外，纵广约十五里。曹贼屯横地铺，相连不远。贼后队俱到，堤上贼马往来不断，时有游骑下堤，将至城而旋。步贼下堤割麦，或数十百人为一群，官兵亦出城争割。贼东兵西，两不相值。偶然卒遇，兵多贼即走，贼多兵亦走，数日麦俱尽，仅存堤边之麦。
　　十三日，左镇及杨丁二督帅领大兵援汴，前锋至朱仙镇。贼遣三千骑往探，贼将堤上未割之麦尽行焚毁。左总兵屯营朱仙镇，率大军收服土寇刘扁子等。连营四十里，号四十万，闯贼三千侦骑俱被擒斩。
　　十六日夜，闯贼踉跄移营驰拒左兵，贼知侦骑被杀，心中怕甚，尽弃营中器物而去。次日，难民自西南来，说贼已夜遁。陈总兵选健卒往探，果是空营，满载遗物而归。贼遗麦豆甚多，鱼鸡鹅鸭猪羊之数，及金银器物床帐车辆衣服，无不尽备。其精好者，皆为兵有，民日担粮二回。数日，兵民约得麦豆二万余石。
　　二十三日，丁营将官杨维城自朱仙镇逃回，至西城下叫门。缒城上，说丁兵失利，左镇南去，贼将复至。巡抚赏酒食，与公文令投丁督师处。
　　次日，贼塘马先回营中，诸物已尽，惟有豆麦。【当日在城诸公知贼必然复来，何不即运麦都入城，亦大失着也。】兵民往取，见贼马奔回。
　　二十五日，闯贼复回阎李寨老或打粮。贼三二百为群，走五十里外。惟曹门外只二十里，惧土兵党一龙截杀，不敢前。
　　六月初四，城中有一个霍卖婆引一少妇，假做采菜出城，送至闯贼老营。霍婆向贼说王府中事，闯贼大喜，给金四锭，重四十两，元宝两个。嘱他若送王府宫女一名到营中，给银一千两。
　　霍婆进城，有恐惧状。都司张吾锐搜筐中，得金银呈上。巡抚审问明白，寸斩于市，遂禁妇女出城。城中乏粮，各官多方籴散。
　　推官黄澍结义勇大社，竖大白旗于曹门上，大书『汴梁豪杰愿从吾游者立此旗下』。郡王乡绅士民商贾无不愿入，四方豪杰及土著智勇之士悉至，约得万人。刑牲祭关帝，与众饮血酒定盟。制旗五百余面，每人给社票一纸。凡腰中系无懮绦者，皆大社中人也。器械逐名领给，旗号按五方色，整齐鲜明，扬兵城头。谒见巡抚，巡抚悦甚。郡王乡绅总社及各头目俱下马饮三爵，给银牌一面。周城四十里，人马络绎，旌旗蔽空，众官称赏不已。
　　初，贼中有一贼将献计掘河灌城，闯贼遂用千余人掘河上流，使逆流而上。水势缓高不过五寸，三日流满海濠。闯贼恨水不能淹城，反将海濠注满。广处四五丈，深三丈余，虽欲攻城，不能飞渡。【此献计贼将是合城人救命王菩萨。瞎贼始终不能进城者，此濠之力。】又拨刀余人取土填故道，因杀献谋贼将。【若遇说因果，必谓此贼证西方。】
　　七月初七日，寅时发兵。黄推官领总巡督阵门外，逐贼至土堤外，斩首四十一级，生擒十二贼，夺马九匹，布帐器械百余件，射杀三百余人。土堤贼败，大营贼喊声近，收兵进城献功，巡抚赏银三百两。自此每日出城，往往有小捷。次日，陈总兵置酒宴劳将领，以牛酒饭饼大飨士卒。五鼓，出击贼营于土堤上，尽杀窝铺中二百余贼，割其首，收其布帐食物。此后各营或交战，或击营，无日无之。
　　十三日，得河北檄，云十四日援兵渡河，城中整兵接应。次早，东北角烽火连起，未见船只人马。总兵刘泽清过河击贼，两日皆捷。营中忽自惊扰，仍退还河北。【刘泽清亦算当时名将，而乃用兵是此，其彼自知。】汴梁外土城，去城五里。在土堤上，闯贼遣众削平如壁立。前此犹间留一段，至此尽取掘深坑，以防出入。留一二小路，昼则下去城哨探，夜则以草塞之。周围俱步贼，每夜发喊鸣更，火光不断。马贼俱在大堤上。
　　曹门将官夜劫贼营，被贼断双手，众兵舁回。曹门南北隅有苇城数十顷，兵民日出割苇，贼亦割以饲马，至是贼用毒烟烧三日三夜。城上见烟即起，闻气臭知有毒，各含槟榔甘草，置大缸百余于城头，满贮水及甘草解毒之药，烟毒不能伤人。
