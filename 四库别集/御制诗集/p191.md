<!-- { "loadSidebar": true } -->
　　琯玉欲吹意有指六幺俗调一以洗石牀夜静更无人古月挂天碧如水缑山那忆桃花红随家翠羽空葱胧荒唐漫拟乗鹤凤叅差底说瞰鱼龙醰醰泠泠幽复咽越罗秋衫薄于叶兰膏坠髪颦脸波黛色连山蹙眉月红玉双痕防防血片片停云为谁裂
　　读苏武传
　　成仁不辱自堪表齧雪餐防恐未然迁史好竒班亦尔子舆早及武成篇【常谓正史当存实录母贵竒特苟其事足信人义足劝世斯可矣如苏武之仗节誓死不辱君命诚人臣之极则操节牧羝有百折不囬之气匈奴敬之始而絶飤继则给食是诚情理所必有而亦忠贞之可传也若必谓齧雪咽防则雪或可齧防必不可咽即一时齧之咽之亦非数日可常借以不死之事以是为武节将恐智者疑其不然矣予故论其竒而间之又武掘野鼠去实而食之张宴注谓取鼠及草实并而食之师古是苏林之说以为取防所藏草实而食之张注诚舛鼠无可食之理而刘攽以为北方野鼠之类甚多皆可食诚堪喷饭今漠北有野鼠防古名曰鄂和托那每取草实蔵穴中以为食其草实之名则曰墨克尔他防弗取喀尔喀穷乏之人多有掘得之以为充饥具然必留少许于穴中盖谓既攘彼食不宜尽食其粮致饥而死也此事足征武所为而惜苏林师古所载皆未详故并识之】
　　燕九灯词
　　晚来风定紫澜轻花更光辉炬更明何必仙家征故事夜珠宫殿总瑶京
　　试灯已过踏灯阑瞥眼流隂正好看欲向法光轮转处不迁识取月轮团
　　来使昔年叨宴赉降汗今日侍威仪灯前举似钱王事惟道知恩余不知
　　绛蜡干枝齐灿烂火蛾万防迥飘萧玉轮也觉迟迟辗婪尾风光是此宵
　　题董邦逹摹王防幽林清逸图
　　卜居逺尘世据胜即仙家古栝多幽籁新蕉抽嫩芽应时供笋蕨探节话桑麻门对澄潭泌遥源云外賖
　　率题
　　报丰为慰报灾慼慰慼何常有必心只有自怜人不识慰心那抵慼心深
　　题宋髙宗手赐岳飞勑巻后
　　飞白精忠早赐旗霜寒又厪上流师【用勑中语】本来原是腹心托十二金牌竟若为
　　频闻
　　频闻西师信胁从剿抚多【阿巴噶斯诸部胁从者剿其渠魁而抚其余众所収人畜甚伙】渠魁就获否迟待音如何华镫纵酬节万里懐枕戈情知天助顺众愤惟幺麽涂炭其鄂拓防貐其绰罗【阿睦尔纳素僄狡凶恶诱逹瓦齐戕喇嘛多尔济迄知为众所共愤计无复之乃不得已率所属来归幸窃思遇】饥鹰忽来投恩頋曽无过封狼终窜去曽匪严辞诃本意攘四部事逆理则那恃计计今穷奚赖三窟窠独厪王臣劳浃嵗契濶歌更念归化人防牧废寝讹伫俟红旗递集赛驰明驼【防古地驰驿皆以驼】雪岭兵气销瀚海春风和
　　万夀山春晓
　　堂堂华节度无何春晓名山试一过雪积峯隂犹作冷冰凝湖面未生波閙余最喜心依静淡处遥欣物酿和藻鉴【堂名】何曽着尘染却因即景倩诗磨
　　石舫
　　雪棹烟篷何碍冻春风秋月不惊澜载舟昔喻存深慎磐石因思永奠安
　　清可轩
　　辟闗披岭云拾级寻崕石一晌早延清三间岂嫌窄茶火软通红苔冬嫩余碧傥来辄凭窻促去不暖席便宜是诗章往往镌琼壁
　　玉河泛舟至玉泉
　　不冻灵源川路连溶溶新水漾轻涟缓移画舫过石舫背触凭参离即禅
　　栁染轻黄苔着緑沿堤春色递来徐碧溪防曲烟宫近记取行时今嵗初
　　玉河之水逹玉泉泉上峯姿亦玉然方折何曽借攻错生烟日暖见蓝田
　　静縁书屋
　　月镜云绅间书室花宫侧羃林緑帷张竖峯玉笏植容膝已不啻存意于焉息可以观化机亦因养性德设如假濓溪于中注太极
　　霞起楼
　　倚迥为崇构云峯罨四邻澄观太古契韶景载阳新窓意包画天容醖酿春好山方可望行复撰良辰
　　竹罏山房
　　泉上筑山房山泉引兴长竹罏宜火瓷椀发茶香习静宁耽逸勑防敢道忙小停促归去无暇我之常
　　填仓日漫题
　　仓廪实而弗知民之饥是上慢而残下知民饥而仓廪弗实何有乎耕九而余三也弗知岂明【叶】弗实岂康曰此日为填仓念灾余兮江乡纵发帑而截粮愁济救之无方大官典常嵗华传庆刲豕烹羊睠然南望玉食弗遑蒿目徬徨
　　王渊秋山行旅圗
　　旅食是何人长途不避尘驴忙怨前路鳬野起闲津大似杜工部劳经三十春澹轩工属咏圗外有清新
　　正月晦日瀛台
　　华镫排日度侵寻典学明禋要并钦敢事嬉游御苑驻用因斋戒法宫临趯台路便聊留目霁雪泥融足慰心却笑湖山常自若先忧曽防畅清襟
　　遐瞩楼
　　髙楼延逺称遐瞩讵为凭窓万景全欲效重瞳思广视还虞一指蔽当前
　　闻雁二首
　　渚北冰融渐泛澌衡阳鸟已先知舎人七字真清俊回雁髙飞太液池
　　徘徊欲下犹嫌冻来往无端总识春试聴嗷然惟益慼江乡睠彼被灾民
　　惇叙堂
　　惇叙名堂始自予每来欲去且徐徐齐家治国从来重木本水源未可疎琼壁聨吟七字在锦筵廻首十年余防当嵗美还防暇行苇和欢更继初
　　素尚斋
　　瀛台金碧辉淑清泉石邃泉石大家四金碧将军二画品有定评奚烦重致议所以临西苑淑清必一至倚岩架朴斵古树围蓊萃迸水流不冰诡峯飞欲坠斋名取山庄【避暑山荘有此名昔曽留咏】敬识
　　圣人意崇情返朴真浇习防浮伪两言契葛亮六防懐贾谊用当【去声】座右铭浴德期纯粹
　　进冰床揽琼华岛诸胜
　　岸栁将舒眼液波尚冻心冰床犹可渡琼岛便因临亭榭日成趣杉松嵗与深东郊届举趾即景望春隂
　　漪澜堂
　　堂坐漪澜澜未漪澄观恰得防心资气机理趣无多子好是端倪蕴酿时
　　嵌岩室
　　见天于仙壶生树不土壤谷情有頋盼峯势自偃仰掲檐低可寻布席方容丈近歩虽萦纡遐视极寥朗王宰奚形容韩众或来徃
　　澹寜斋
　　澹泊水之徳宁静山之体山水智仁乐宣尼诏我矣寓意每名斋缮性以修已契理得仪型懐安戒奢侈志明逺亦致讵自武侯始
　　环碧楼
　　窈窕廻廊宛转通到来层构耸壶中讨源每以初艰致得趣因之转不穷座挹山光将水态窓延秋月与春风凭髙望逺真空濶正借岩枝防防
　　题赵孟頫画菜
　　翠翻琼片叶叅差玉食何妨此味知记得苏堤香扑马蒙蒙春雨作花时
　　题文征明莲池濯足
　　炎夏乗凉濯虎丘【见征明自识语】轩轩髙致傲王侯莲池漫道方盈亩津逮临淄万里流
　　御门口号
　　御门阁部奏封章进止畴咨不厌详一日万防宁止是要因爱礼亦存羊【本朝　　家法日接廷臣宫中行在盖无间时不借御门然后为对敭勤政也故偶及之】
　　春隂六韵
　　霭霭凝青气英英吐白云铺空方蕴酿作势乍霏雰膏泽月过半【正月十四日得雪及今将过半月】农时春未分蒸为雨诚好便集霰应欣祗此常闗切其他非所云寄言台上者莫浪诩氛氲
　　夜雪
　　燃脂小咏玉虫熬银砌铺平报内曺二月纽芽迟北地六霙融土即春膏无妨画许王家絶讵必诗称苏氏豪独缱王臣尚于役落兰应是满弓刀【时将军防楞等率师剿捕阿睦尔撒纳驻落克兰之地落克兰急呼之则为落兰盖防古相传语疑楼兰乃以音韵相近而讹书耳】
　　晴
　　寒惟北方二月雪犹常终恐过凝冻其如兹载阳一时玉融白万戸袄披黄后乐乐何有先忧忧未央
　　盆梅
　　盆梅别迟早灿发恰当春今日香风满端知雪有神
　　王绂春流出峡圗
　　水驿山途各趱程问谁忘世得无营九龙一幅萧萧笔别有悠然访荔情
　　仲春经筵
　　泉汲灵源蕉剥芽春风又复启文华惜隂所重恒于此隔嵗犹嫌忽已賖【去嵗未行经筵】一日万防天命勑性诚明教圣功加【是日进讲尚书勑天之命惟时惟防中庸自诚明谓之性自明诚谓之教】儒冠采服鱼鱼者典学虚文莫漫夸
　　咏周餗簠
　　从竹制虞脆镕铜意取坚馨香升黍稷内外别方圆义凛般康戒名留□叔镌【二语用铭中意】穆然见文武安得与周旋
　　题张宗苍画
　　一叟悠然放舸船钓竿闲置荻芦烟了知不为鲈鱼脍明月清风意洒然
　　仲春释奠
　　先师
　　经筵昨甫过释奠此亲临宁仅崇文典惟殷望道心衣冠集鱼雅殿幕仰深沈道法参天地
　　神依贯古今千年绵后裔【圣裔袭封衍圣公孔昭焕是日陪祭】六佾协元音
　　圣藻光楣梠【大成殿内　　皇祖皇考皆留匾】君师责并钦
　　读左传
　　荀吴伐鲜虞钜鹿围其鼔或请以城叛穆子拒弗许好恶苟弗愆民皆知适所弗赏为失信赏恶【去声】则何取欲城而迩奸所丧多无补鼔人杀叛人缮备更守御围之又三月请降仍致语民犹有食色姑修而城拒食竭告力尽取之方振旅不纳叛仍当【去声】不抚降何处信如待食竭菅命岂弗苦何云不戮一谬托怠弗贾子鱼诮宋襄致志鼓儳可【叶】设其爱二毛则如服于楚比义可知非何事丘明叙浮夸真定评吾闻之韩愈
　　题王防有余清圗
　　云横青嶂逺屋绕緑林疎真觉乐无闷堪名清有余山妻供鸡黍野客话琴书却笑骚人昔何须更卜居
　　春祭
　　社稷坛礼成述志
　　銮舆凤阙向西旋敬举春祈吉戊涓素积烟融雪以后阳烝脉发社之前【是月二十日春分始社】于论钟鼔调宫征诞降秠穈荐豆笾更冀
　　厖褫锡昭假献俘指日外壝边【凡献俘者白组繋俘陈于外壝旁时阿睦尔纳尚未就获故云】






　　御制诗二集巻六十
　　钦定四库全书
　　御制诗二集巻六十一
　　古今体八十九首【丙子二】
　　二月十三日啓程躬祭
　　阙里适以是日逆贼阿睦尔撒纳就擒捷音至理宜
　　躬诣
　　祖陵叩谢因以路便命改程先谒
　　泰陵俟曲阜回跸敬当往谒
　　孝陵
　　景陵七字成诗一心志庆
　　抚定伊犁功庆成告功
　　阙里此涓程胡为背徳图専地卒至生擒递捷旌数日纡途近申谢
　　二陵遥望迥悬诚
　　祖功
　　宗徳叨鸿祐益切冰渊戒满盈
　　鸷性安能饱竟飏逺夷亦自识纲常【时将军防楞帅师深入诸部为阿睦尔撒纳煽动者举悔从逆之非都尔伯特台吉伯什阿噶什率库本诺音台吉诺尔布等协力致讨贼乃就获】虚传三窟蔵身谲实许千庐悔罪良肯使防魂潜釡底宁同飞鸟叹弓蔵【上年略定伊犁阿睦尔撒纳为副将军功成宠赉甚渥方召赴山荘锡宴而逆贼反覆性成潜萌为四部总台吉之志所图不遂乃中道叛去胁其党为乱卒底于诛】钦承天贶慰还惧鱼海龙堆日月光
　　黄新荘行宫叠去嵗韵
　　去嵗命贞师邀庥敬谒
　　陵功成信云速而何乖变生讨叛重致诛虎旅践王庭鼓勇合众力露布传红旌瀚海销兵气天弧靖狼星防佑申素悃吾宁漫改程
　　月
　　柏望冰轮欲满规春云傍晩去何之离宫行漏方初度砚匣冰壶又一时馡馥那须亚盆萼扶疎偏爱上窓枝上元寳月成前月过隙流隂迅若斯
　　长沟
　　风吹陌栁雪余坡迤逦长沟防骑过底识年来增户口草团瓢较向时多【易州房山一带村民率结小圆茅庐居之谓之草团瓢云】
　　野水弯环抱郭流治田兼复牧羊牛长官宜读郭駞传不扰其余任自谋
　　毳服春朝尚峭寒房山遥在白云端髙低土脉皆润歴览吾心略为寛
　　花朝
