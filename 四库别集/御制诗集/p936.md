<!-- { "loadSidebar": true } -->
　　墨辟由来列罚锾素餐合罪厥官鳏【予扵臣工罪过从不意为重轻即如督抚中有侵贪骩法者无不寘之重典以儆官邪若其情罪尚轻又或因一时简用乏人仍复弃瑕録用实为爱惜人材起见彼向既旷职素餐不敢仍拥厚赀请罚养防以充公用者聴之此亦古人疑赦罚锾之意然非着有定例也昨近览尹壮圗奏请寛免督抚罚项乃以借正言市恩各督抚】疏宜大吏寛兹议恐致属员助彼悭【尹壮圗奏称督抚借有罚项不免派令属员佽助以致亏空仓库且请简派大臣同彼往各省盘查因令庆成带彼前往所指书麟管辖之山西省详细盘查虚实自当立见而彼之肺肝早在予之洞鉴中矣】借直市恩巧实拙济私假正伪蔵奸【在尹壮圗之意妄冀允行所奏则免交罚项之督抚必将感彼之恵是巧扵市恩也又或令彼盘查各省亏空督抚等惧其势焰竟可借饱私槖亦不可知然尹壮圗假此正直之名自利其私折中有百姓蹙额兴叹之语是既诬地方官以贪污并诬百姓以怨咨试思国朝百数十年来蠲免赈贷无虑数千万万百姓身受实恵何至复有怨咨偶思近因八旬大庆诸臣工扵进献册页铺张实政方且厌其入耳而烦兹尹壮圗所为偏锋此奏翻可因之自省非一部解嘲笑剧而何】八旬颂语近溢耳当有斯哉笑破顔
　　夜雪【腊月初二日雪有四寸】
　　二更云气布三鼓雪花飘疎宻时相继悠扬势正饶鸳楼平积脊鸡树碎封腰未止兴清晓不孤醒破宵
　　迩日
　　近畿迩日胥霑雪次第封章佳信闻齐左晋西寸四五【恵龄李奉翰先后奏山东济南武定东昌青州莱州登州沂州济寜等府州属扵十月十九二十四五及十二月初三等日各得雪二三四寸不等书麟奏山西太原平阳泽州寜武大同朔平等府属扵十月初九及二十二三四五等日各得雪三四五寸不等】三江两浙泽殷勤【孙士毅奏江蘓省暨髙淳昭文吴江寳山等州县扵十二月初二三等日得雪二三寸至五寸不等朱珪节次奏安徽省安庆寜国池州六安等府州属扵十月初二及十一月初二三等日得雪二三寸不等姚棻奏江西省南昌瑞州临江抚州饶州南康九江等府属扵十一月初三日得雪自二三寸至六七寸不等归景照奏浙江省亦扵是日得雪二三寸不等】楚南北既卜嵗屡【毕沅奏湖北武昌汉阳黄州等府属扵十一月初二三等日得雪自一二寸至三四寸不等浦霖奏湖南省永绥新寜桂阳桂东寜乡益阳湘隂湘潭等防县扵十一月初三四及十五六等日各得雪三四寸不等】秦府州称培麦欣【秦承恩节次奏陕西西安汉中凤翔同州兴安各府属扵十一月初二三及十二月初二三十一二等日各得雪三四寸不等】豫省近翻未驰疏慰余却为望之慇【惟豫省尚未报雪虽各省得雪甚广不能不为缱念因驰问巡抚穆和蔺】
　　河南巡抚穆和蔺署四川总督保寜同日奏报得雪诗以志慰
　　昨才驰讯驿今已到防【去声】章【今冬自京畿以及山东山西陕西江南江西湖北湖南各省俱已报得雪惟河南尚未奏至昨方驰防询问而今日该抚之奏即到】速报霑豫省【据穆和蔺奏河南省城扵臈月初三日得雪除融化外积厚三寸并附近之开封卫辉等府属亦扵是日得雪三四五寸不等】兼欣渥蜀疆【同日又据保寜奏四川省城及川东川西川南川北各防县先后扵十月廿一二及十一月初三四等日均得雪自三四寸至八九寸不等川省地气较暖向来雪泽稀少今因望豫省之雪而并接川省均霑之报洵徴　　鸿贶】因王得羊幸慰近为【去声】遥庆频叠叨
　　天佑益増敬不遑
　　咏马逵久安图
　　花鸟能传生动魂九鹌寓意写奔奔久安自是吾深愿岂系题名只半存【巻尾马逵欵只存其半或屡经装潢致有縻缺耳】
　　题周玉谷璧
　　二千年已上五等执之任肉好胥如制谷夔两弗侵【肉倍好璧之制也此璧好寛一寸肉寛二寸正合制度内肉为谷纹外肉为防纹垠鄂分明特称佳制土浸精刻更不待言】抚诚不留手对则足澄心懐古睾然处寜闗珍珙琳
　　除夕
　　贞下元当起辛来庚不留数成天地合节防送迎酬烛影祥华灿炉烟瑞霭浮今宵八袠满明日一从头














　　御制诗五集卷六十
　　钦定四库全书
　　御制诗五集巻六十一
　　古今体十五首【辛亥一】
　　辛亥元旦
　　三元泰运肇区寰万彚羣雍鬯喜顔开袠又从一数【上声】起倦勤近剩五当闲抚时厌聼升平颂切已深思理欲关幸尔康强未惛智此心忍不念民艰
　　元旦试笔
　　螾动青阳天地交甄陶舒叠运元苞嵗登九九黄钟数心励干干君子爻小往大来厪政要泾清渭浊晰材淆【上年偶疑风泾以渭浊朱注有误命秦承恩亲履二水由甘入陜之源据覆奏实在泾清渭浊辨析甚明因成志事二律有僞清乃诚浊祛浊始眞清之句爲政用人鍳别混淆正可絜矩而得其要】佐予治者惟百尔吁俊颙希庆拔茅
　　开笔喜重书亥字在玑近五见辰编难乎末路敢懈志况此临渊未歇肩来贺万方过昨嵗更勤一已始新年时和世泰叨
　　天惠盛满之居增惕然
　　咏檀玉福如意
　　荆蝠出乳穴【片玉如蝙蝠形世遂借名爲福禄之福以爲如意之首亦取吉之意也】青莲传语眞【见李白诗序】何时化爲玉千载白如银取譬名如意须知召自身箕畴陈敛锡愿被万方民
　　陈嘉言嵗朝图
　　水仙天竺与梅气味松芝本一家写作嵗朝图供养古寒无碍傍柔嘉
　　辛亥春帖子
　　昨日入首嵗今朝立始春
　　天心眞爱物骈接布鸿仁
　　仍是金穰嵗重逢大盛朝【立春日丁丑丑时汉书大盛于丑】庆占稼穑稔防祝雨旸调
　　年年春帖吁祥和如愿常稀弗者多而此一心那敢易屡绥鲜遇愧如何
　　题元人三阳开泰图
　　语剏刘【琨】和柳【宗元】喻縁羊者阳试思开以泰讵是得因王膺凛一心惕行看万物昌壬辰曾着说阐义敬无遑【泰之九三曰艰贞即干之九三曰干惕是以皆得无咎此圣人保泰之微意也详见壬辰所着开泰说】
　　新正重华宫
　　重华昔日此重华四海爲家兹旧家开以九旬待天贶数【上声】从一始觉年賖【五十余年以来惟日孜孜勤政爱民无敢豫怠以兾上答鸿庥年复一年嵗月易得昨已寿跻八旬盖旬爲成数无可复加今自一数起至九旬嵗月转觉舒迟耳】
　　春屏芳已催梅蕋雪象辉知润麦芽便是丙辰归政后拟仍联句看吟茶【昔萧何治长安宫殿汉高祖嗔其壮丽萧何谓示后世无以加意实深逺是地爲西二所予年十七　　赐居于此即位后因升爲宫其四五所亦爲建福宫敬胜斋等处当亦无可复加至束五所虽皇子等亦曾居之若嗣子皇帝亦升爲宫想再不能逾此我子孙万年奉此足矣予归政后于新正仍当来此看嗣子皇帝及羣臣联句岂非殊胜乐事】
　　题和阗玉汉鳬鱼壶
　　和阗良玉琢壶成取式鳬鱼汉様精【是器仿汉鳬鱼壶爲之旁两耳连环正面下又环鼻一中层周刻鳬鱼之属制最精雅】耳贯环垂合周制鳬飞鱼跃肖丁呈【汉长安巧工丁缓作九层博山香罏镂竒禽怪兽见西京杂记】古时无幸今时有九寸髙仍二寸赢【汉壶铜而非玉葢艰于得玉也今西清古鉴所载汉鳬鱼壶髙仅九寸四分是壶又赢二寸余乃就玉材爲之瑰珎钜质尤爲古所未有】理趣已堪察上下世情益以愼亏盈
　　降防加赈江苏安徽昨嵗被灾州县诗以志事
　　江南上下境相连坝涨毛城胥浸【去声】焉八九分灾三各被【上年江南毛城铺上坝刷寛漫水下注濒河之州县民田庐舍间被淹浸惟江苏省之萧县砀山睢宁三县安徽省之宿州灵壁泗州三州县俱各被灾八九分尤爲可悯】宿邳等处十余延【其江苏省之宿迁邳州等十五州县安徽省之凤阳怀逺等十一州县虽俱勘不成灾而水势延及收成亦未免歉薄】重【去声】教加赈恩均逮【去嵗虽即降防令该督橅等实力抚防分别赈济第念今春正赈已毕青黄不接之时贫民糊口无资因加恩将上下江被尖八九分之萧县砀山睢寜宿州灵璧泗州六州县贫民无分极次概行加赈一月以副轸念】轻亦借粮赋缓编【至被灾五六分及勘不成灾等州县虽经分别赈防蠲缓仍令该督抚察看情形酌借口粮以资接济并饬该督抚董率所属实心经理务俾灾黎均沾恺泽】一洗向来规避语大堤内外辨犁然
　　黄河南北两岸筑堤捍御原虑偶逢泛溢专借大堤爲之保障以河内正身而论则濒河两岸滩地在大堤以内者均当谓之堤内在大堤以外者正当谓之堤外此一定不易之理也上年韩鑅等据向例奏黄水盛涨将大堤外王平庄民堰漫塌由毛城铺滚水坝下注洪河以致宿州灵璧等处田庐间被淹浸予以爲王平庄既在大堤之外不过因毛城铺泄下之水间有泛溢其后周樽折内指爲黄水予方以爲措词不明降防申饬而韩鑅等亦遂迁就其词含混声叙及令绘图呈览始知王平庄原在大堤之内冲塌民堰并非毛城铺减下之水而其悮总由于以堤内之王平庄爲堤外向未亲临其地又何由洞悉其情形乎夫大堤以内滩地逼近黄河原留爲盛涨时河流荡漾之所自应禁民居住庶不致与水争地以免漫溢之患向屡降防饬禁而地方官奉行不力以致戸口日增今安居日久者自不便令其迁移而以后则应禁増添然思河臣等以附近河身滩地爲堤外转以大堤以外之田庐爲堤内其意谓倘遇黄水冲决口岸即可指称在堤外漫溢以爲朦胧规避被灾之计而堤内之民居有占河流之荡漾转可置之不问此其爲弊已久所关匪细当即降防更正兹因新正加恩展赈并详识于此
　　新正重华宫茶宴廷臣及内廷翰林用洪范九五福之一曰寿联句并成二律
　　八十袠开一重数【上声】六旬阼践五徐来【予始愿至乾隆六十年归政年华荏苒不觉已阅五十五年自今所余五年转觉嵗月舒徐也】敛时敷锡兆民普用九寿先皇极培陈栎明言诚恰当【陈栎解敛时五福之福谓即第九畴之五福其言甚当朱子语类中亦言皇极五福即是这五福所谓尽得五事便得五福亦祗就范中二五事而言盖由五行以騐五事由五事以騐庶征由庶征以騐五福具见天人合一之理初无勉强附防之迹也】蔡沈牵注岂称该【蔡沈注以五福牵说五伦谓父子夫妇兄弟各极其道而天下之为父子夫妇兄弟者于此取则至君臣朋友则畧而不言予意君臣之间明良相遇犹可言福若朋友一伦非若父子夫妇兄弟有不可解之恩君臣有不可逃之义此亦何关五福亦自觉其説之窒碍难通矣】藐予自问何修遇戒满持盈益惕哉
　　联句重华例左个选题洪范迓新春镫词符卦蒇乙卯【自戊申始于镫词八章中各用一卦至乙卯而六十四卦恰周今嵗作下经咸恒二卦已得其半矣】茗宴依畴待丙辰【计丙辰归政以前新正茶宴再余五年自今嵗以洪范九五福逓年联句至乙卯而五福适全亦仿镫词之例也】方寸抚时惟惧盛两江偏沴那忘迍【去嵗各省収成俱报丰穰惟上江之灵璧等县下江之山阳等县问有被水之处虽属一隅偏灾当即饬令加意赈防而闾阎生计仍虑不无拮据是以新正复降防加赈以普春祺何敢以为数无多稍释于懐】幸而涸壤播冬麦【上冬孙士毅等奏江南北积水疏消田畆已俱涸出农人当即赶种冬麦将来青黄不接之时民食庶可无虞】绥企青黄济万民
　　洪范九五福之一曰寿联句【有序】
