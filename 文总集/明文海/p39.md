<!-- { "loadSidebar": true } -->
　　念余髫之甫童兮奉先志以自研荷成均之镕淬兮仰英轨于昔贤唯性鲁而寡俦兮独日夕以干干及铢累而寸积兮颇绳贯而局连望天衢以上征兮世以文而为梯茍机会之适来兮普龙徳而博施忌时命之坎兮屡升髙而逢危惕年嵗之将迈兮姑小试于割鸡虽列土以附庸兮责实重而易隳余既承此遐命兮惧薄劣之不支蹑清源之屹崪兮树丛箐而石巉何虦猫之负其隅兮又训狐之嘷其巅风飚飚而熨人兮云黯黯而蔽天承瘴海之毒流兮黄雾喷而触顔唯侧躬以服励兮心兢兢而靡宁值世维之反覆兮咸好浊而恶清既爬而剔蛊兮期邦猷之允升何民俗之犷猂兮多弃礼而尚争攒霜防于尘胃兮每下虐而上凌故持辟之或矫兮夫岂余之初情况羣朋之罔恕兮动号族而结侣冒尧冕与舜裳兮蕴侏儒之偻窭余固非腾空之骅骝兮亦入器之鼱鼩何纎铢之未慊兮輙攘臂而诟语余既负此启介兮唯持正而不阿宁竽瑟之相反兮胡薫莸之可和若党人之丛毁兮荃不察而同讹遽信以为不慈兮反疑璧之有瑕测籧篨之孔壬兮挟左道以为戈使藻鉴之独精兮安能被其媕娿视繁星之薄掩兮顾予心庸何伤唯指鳯以为鹏兮诚有欺乎盛明欲仰天以自白兮又无良媒在傍将窜节以求树兮恐失身于否臧或孤进以謻直兮徒激怒而増殃设以茍延兮何忍为此蝇营与其逐鳬雁以唼藻兮曷若效蚯蚓之歂尘嘉蕙草之不汚兮以其别众类而独芬遇浊世而荣宠兮固非余之夙心虽见斥而穷处兮屈吾蠖而勿信贾生以独立而被谪兮叔子以羣恶而防难鲁连烛先几而长辞兮仲舒愤不遇而兴叹考淑人于先世兮多受防而逺窜何申生之沉江兮彼捐育于狂澜余诚拙而寡谋兮亦数之所遭絜龙劒以遐逝兮旋余辔于兰臯揖九鲤之灵贶兮驾三山之吻涛越七闽之襟喉兮跨二君之虹桥陟仙霞之崇关兮当四镇之所交指会稽以西迈兮望故都而逍遥选湖山之竒胜兮简元辰而筑居伐辛桂以为栋兮挽澄波而濯衣探孤山之梅鹤兮招白云以共怡采琼枝以为佩兮杂幽兰与芳蓠截洪竿以垂钓兮据洲之奥区趋孤趽于物表兮岂嫉妬能障之省余躬之既遯兮虽幽屏而不穷环仁义以为域兮列道徳以为墉辟牝以为户兮建太极以为宫驱丰隆与椎革兮役蓐收以扣镛舞霞袖于冯夷兮竪云旂于苍龙布勾芒使值春兮命防以司冬奔左右于玉台兮坐上帝于其中运四晴之变化兮察性命之始终扩仁孝以事天兮总万物而帡幪承慈顔于萱闱兮伺桑榆之寸隙苑千古之鸿裁兮复游心于羣籍抽黄神之遐绪兮索庄老之极检周秦之遗编兮标汉魏之竒袠缬唐晋之芳葩兮浣梁陈之陋习尊六经以为祖兮叙百家于杪席顾谫才乌足以与此兮亦当策蹇而追逸倘微名之可成兮庶前美之能匹慕古人之浩旷兮宁偪侧于一丘肆愽观于坱北兮延歴览以滛游挥青霓以騬乗兮呼白鼋以负舟召飞亷使前导兮问直符之所由朝发轫于炀谷兮夕返驾于西瓯跨九野而超八延兮遵五岳与十洲指余节而南征兮令青童以为媒候松乔于仙掌兮跪华防之崔嵬邀彭期于海上兮抗琼馆以洪厓访傿禄之故居兮济长江而涉巨淮淬灵波以拾瑶草兮渡弱水而窥蓬莱忽临风而兴怆兮激玩湘之湍瀬吊三闾于汨罗兮不知其所在羗既不甘于披昌兮合完躯以逺害胡遽沈而不疑兮蹈申生之故态彼上下之迷误兮审伊余而何罪乃自于鱼腹兮岂防夫之为祟方怅望而犹豫兮遘至人于中途告我以往者之莫招兮仙人之不易图矧洪河之湠漫兮与行潦其合汚岂不见世路之崛堁兮乃南奔而北趋汝既凭轼于大雅兮又御舟于钱湖盍顺时以安志兮守三吴之旧庐保神明之澄清兮游吾心于太初唯含英而握华兮期永息乎桑榆茍颛恣而不信兮请解袂以独驱倘蒭言之足采兮吾与子其同车乱曰归乎来哉仲尼之徳衰接舆笑兮彼岂昧于隠显畔斯道兮余何人斯敢不践先生之芳躅以终领其教兮
　　梦归赋【王材】
　　余何索索而梦归兮自迩嵗而益频夕抱食以就寐兮至旦晚而相循时洊歴于川梁兮指郊郭以忻忻复廽游于帆櫂兮望故里之无垠忽转幻而得路兮山川郁其更新亲賔僚以杂萃兮又门巷之未陈宛髫丱之阶闼兮听严训之谆谆偶饤饾之纷繣兮又衎然释冠服而饫比隣防沟蹊以春游兮美宿植之蓁蓁瞰川鱼以映日兮布白石之彬粼蹇邅廽而侘傺兮慨舆仆之顽龂俨失携于中道兮怅所往以弗申杳花竹以盈洲兮惊好鸟之驯驯奉慈亲以康乐兮酌椒桂之芳辛洽亲戚之蔼蔼兮揖棠棣之津津亦往往述其宦迹兮曰不能骩于凡伦纷纠纠其莫纪兮恒一夕而屡变奚歴载之啽呓兮曽不离乎乡县晨岂不趋乎宦省兮事岂不经乎当世之羡况圣君贤相穆穆休休兮士亦咸懐于自见既通籍于金闺兮岂果哉而自善顾情愫之黙成兮恒自惬于荒贱涉膏珍之芬馥兮独佁儗于藜苋鸟榆枋以自止兮未逺飞而已倦沼鳞盈亩以噞喁兮无得乎沧溟之浩衍念自抑以乗时兮婴固陋之非浅愈憧憧于去住兮追鹿蕉而莫展輙独抱而长啸兮瞰左右之莫辨槩千古以内哂兮庶退约之无谴梦兮何疑觉兮何睠吾将惟梦之从兮毋为觉之所
　　明文海巻二十七
　　钦定四库全书
　　明文海巻二十八　　　　　余姚黄宗羲编赋二十八
　　人事二
　　欢赋【有序屠长卿】
　　余处冗贱百忧煎人侧身天地长苦局蹐思欲挥闷散心寄兴楮墨我思古人动多忧愁昔士衡叹逝文通赋恨惊心动魄一字一叹每一披览秋气飒飒风雨欲来使人恻怆几不知有生人之乐矣友人冯梦桢谓仆曰子何不为欢赋恱心畅意破彼我之烦闷宣万物之郁塞则此道贵矣夫愁苦之语易好欢娱之言难工然乌可以其难而含毫沮防也于是为赋焉文通诸君子见当掩口
　　晨登山阿下览八纮天地开朗风日熹明游人出嬉川途载平于是仆本旷士解顔畼郁百虑尽捐万愁若失我思古人欢情靡一娟娟皇娥夜处璇闺薄焉遵渚帝子是依精灵感化中心不违清歌相答游漾防归轩辕守和防心合道梦游华胥万国熙皥终登崆峒后天地老子晋仙才神骨萧爽丹经既成扪霞直上羣英夷犹九州粪壤薄富贵而不怀希世外之幽赏英英穆满志狭乾坤万里烟雾八骏雷奔谒西王母登彼昆仑奏白云之长謡俯弱水而歴天门秦家公主气凌紫氛一当萧史遂厌人羣揽虹霓而作佩制丹霞以为裙睇楼上之明月蹑天边之彩云长辞绮阁永随夫君千秋万世此乐何云越王破吴奏凯言归载蛾眉于金车挂将士以锦衣楼舡压江涛朱旗晃日辉缇骑填乎广野罗绮盈于中闺堂上烛灭笙歌不喧尊罍酒清房栊月昏阍者出客主人留髠坐细毳以终夜倾一石而何言至若汉帝英雄初诛项王山河入掌弓矢斯藏过丰沛兮访故偕父老兮尚羊歌大风而忼慨览云气之飞扬又如延年献歌夫人初御惊玉骨之凝霜艳轻绡之如雾楼阁含风阶除坠露洵明珠之照人判倾城于一顾衞霍出帅士马精强匈奴灭汉道昌黄金朱第列侯煌煌钿钗作队歌舞成行相如弄琴文君私喜临卭夜亡成都归市姿态艳目芙蓉心死红兰茁芳砌青苔生玉戺虽贫贱其何伤愿百龄以为矢若夫太液波明昭阳月满香莲罥舟凉风送管黛色欲絶歌声乍缓既和媚而魂痴亦宛丽而心断兔园既开梁王意欢碧瓦宵白朱门夜寒集词客之鸿藻駈冻云于毫端孟德芟除四方蒿莱雄图既就猛士归来引漳河以为池铸铜雀以为台清吹干云歩军轰雷髙歌烈士防山崔巍陈王妙才应刘卓荦寳马金羁光辉歴落出驰东郊归燕平乐神飚荡空青山暎阁防稽诸贤远览髙步山川崩峭云物莽互乔松夹道脩篁绕户一咏一觞凌虚径度庾公风流作镇武昌挟賔佐娱景光畅饮其无人代长歗而下天霜又有征夫戍边思妇含凄长想忽见远行乍归今夕何夕月白星辉髙堂敞兮春溶溶朱帘卷兮秋漫漫新昏合兮出琼佩佳期至兮借芳兰金炉兮乍焰红烛兮未残莫不欵尔弥洽爽焉和愉寸肠不结双眉长舒知离忧之为何物岂羡夫神仙之所居
　　孤灯赋【顾绍芳】
　　当夫羲和促驾阳景戢曜露凝霜而未飞星含芒以渐照肆目则黮黯而若迷极听或淜吰以如咷尔乃燧人献伎祝融效灵沃以馨兰之膏列以黄金之檠覆以绡縠之幕然以琪华之茎续龙衔于既灰俾幽穸之大明爰有贵人公子耽妖冶之剧游纵浩奓之至娱曲房隠闲髙轩周疏左拥姣女右挟子都趾动流光齿露生姿盘辟巧笑终宵不疲玉漏渐撤犹仰余辉又有迁臣逐客投湘窜泽啼兮肠断林啸兮夕惕淹寂寡俦面之太息亦有杰客侠朋豪举踔厉风流相师吐辞日积酾成池振歌舞吹埙箎御翠尊抚雕巵为欢未央聨翩淋漓怳修炬之爓朗伫扶桑之朝晖又有思媛戍妇神挂紫陌魂驰闗日晷空掷良夜徒阑握金剪以凛霜抱孤裯而盘桓睹残烬之在壁攅哀思而长叹兹物情之讵殊亮忧愉之异观惟余今之所觌将为悲兮为欢始熖熖以昭烂既憧憧而飘飖乍隠乍舒若迩若辽当隙风以披靡近闲牀以泬寥于斯时也鼯鼬啼觇乎其侧尘坌缭绕乎其上月皎皎以奏光雁呖呖而飞响悄焉孤影凄其万状尔乃沈酣千代咀百家彤管吐精竹素扬花寐不知其枕席游防借其烟霞于是孤灯亦熠爚吐气轮囷生花似目余以知已矢久要而靡他乱曰聘靡曼兮窭无赀狥节侠兮独无徒蹇余贱兮焉所放穆余姣兮焉所思坱兮轧兮大化纷以离披乗运顺流安余其居余弗知其怿又焉知其悲愿优防以卒嵗请终身而诵之
　　罪须赋【有序　靳学顔】
　　予试童子见有魁梧而甚须者命作此辞不谐吾意遂援笔制此以示风焉辞曰
　　遵彼旄丘莫赤匪狐叔兮伯兮有须丈夫爰自乡甸来适都市曰往试乎偕彼童士童士曰吓于思于思誉髦方臻尔胡为哉兵衞总总大夫在公髯于众中缘阶自东既旅进以独耸指危冠而上冲乍引领以敛翼忽脱颖而露锋于是髯也俯而不昂肩髙頥隠欲葢弥章大夫曰髯前吾语汝道逺云来防疐良苦汝其心童而貎则皤顾名思义人其谓何髯谓大夫失之子羽长揖不辞将归有处既归返舍盛气自厉揽锡之光华鼓金错之利器铿将举而未下先声罪而矢意曰陶无见肤其以汝贵何吾殖汝廼贻弃累凡吾百体纎悉有以齿决爪搔冠以髪纪睫衞离朱毛通肺理宛彼两眉所占无几辅颊匪尺而据逾中实繁有徒汝吾奚功发论则附以作势微词则欝而不通解顔而灿然之美若失长啸而宫商之防弗融虽有嘉食淋漓引腻虽有丽服觉我形秽流火之期挥汗成雨纨扇揺亟麾不去积尘为垢积垢为蠕无而不治疹其兴诸是用多方剪理拂防呜呼子须汝大负予上官见憎职汝之居龙蛇之蛰时有巻舒宁不少潜以忍须臾顾乃森发争张竞挺参鬓侵欢翼腮蔽领黄氛缭绕赭茸不整使我染翰无光吐气不扬誓将决汝离彼故疆已而镊人呈技待诏献功芟荑搜剔根株斯穷长条冉冉以错落弱苖离披而飘蓬既乃假寐隠几怃然自防须作人言见梦陈状曰予受命与子形俱妍在子不在吾须内充外莹血气有余赭茸不整子自中枯不曰妍乎绰约妙姿黝光可鉴珪载垂长扬清飚吹之落落乔松丽葩施之吾于此际何负人为且夫鼎龙堕小臣之泪编虎设尼父之戒贲须上兴和乐示爱子之无情一何自坏礼云斯须不可去身我须我友诗范人伦智者不防一以利世何吾子之弃彚而捐亲
　　巧赋【有序　孙宜】
　　巧者何伤仕之谲也
