<!-- { "loadSidebar": true } -->
    捧盘载书定，良会最酸辛。

    干戈渐苏息，俎尊转频繁。

    得主通东道，劳师管北门。

    指囷邻谊事，守府主权尊。

    微管吾安托，深深再造恩。

    覆水谁能挽，王风已不雄。

    军容烧越甲，疆理易齐封。

    持节皇华落，讥关夜士空。

    多艰何足道，东泾太匆匆。

    闻说葵丘会，声容盛海涯。

    由来兴废绝，应不汝疵瑕。

    好事无皇戍，陈情负子家。

    噬脐更安及，前事剩堪嗟。

    已怜同缚虎，况复漏多鱼。

    否德传于子，多凶疚在余。

    列戟移兴庆，腾书慑石渠。

    宫娥垂泪对，此别意何如。

    甘载逋亡客，归来马角生。

    急应求烛武，今始识真卿。

    具位徒观变，勤王不好名。

    空闻宋谢朏，挟玺卧前楹。

    三韩众十兆，吾见两男儿。

    殉卫肝应纳，椎秦气不衰。

    山河枯泪眼，风雨闷灵旗。

    精卫千年恨，沉沉更语谁。

    末劫兴人妖，行尸愧鬼雄。

    党争牛李剧，容悦赵胡工。

    卖国原无价，书名更策功。

    覆巢安得卵，嗟尔可怜虫。

    地老天荒日，图穷匕见时。

    猿虫消并尽，牛马应何辞。

    涛咽仁川水，云埋太极旗。

    只应旧时月，曾照汉宫仪。

    乘传降王去，伤离应黯然。

    行津花自发，故国月长圆。

    幸免牵机药，遑论少府钱。

    飞鸟啄大屋，留取后人怜。

    昔有死社稷，今闻药祸殃。

    赐酺百户酒，建极万年觞。

    公合名安乐，人疑别肺肠。

    由来国自伐，不信有天亡。

    弱肉宜强食，谁尤只自嗟。

    几人争逐鹿，是处避欠蛇。

    殷鉴何当远，周行亦匪赊。

    哀哀告我后，覆辙视前车。

    稿饿还忧国，奇愁欲问天。

    仓流观物人，孤愤托诗篇。

    梦断潮空咽，神伤月悄然。

    劳歌杂涕泪，今夕是何年？

    欲知日韩合并之后，于中国有何影响，且听下回分解。
第一二二回　　掷炸弹惊走五大臣　议立宪气倒老中堂
    话说日本在朝鲜设置统监之日，正中国派遣尚其亨、李盛铎、载泽、戴鸿慈、端方前往各国考察政治之年。此时文明潮流，弥漫全球。中国政府各大臣知道，专制独裁，断不能容留今世，于是一面停止乡会试及各省岁科考试，一面考试出洋学生。张之洞督办粤汉铁路，铁良、徐世昌会办练兵事宜。又奏请派遣载泽、戴鸿慈、徐世昌、端方分赴东西洋各国，考求一切政治。

    四位大臣没有动身，又派续绍英为出洋考察政治大臣。五位大臣才待出洋，在北京正阳门车站上，受了个大大的惊吓。

    这日，五位大臣衣冠齐楚，受着亲友的欢送，堪堪行到马站，忽地轰然一声巨响，满车站烟硝气宛似妖云恶雾。五位大臣里早倒地了两个，是载泽、绍英，亏得受的都是微伤，将息两天就都好了，那刺客倒被炸得当场毙命。

    事后调查，才知刺客是革命党人，姓吴，名樾，字孟侠，皖北相城人氏，在两江旅保小学充当教员。跟五大臣并无私仇，就为了民族主义，积极排满，密谋暗杀，连这一回已经是三次。

    两次谋刺铁良、那桐，没有成功。此回目的正达，身已先殉，这都是后话。

    当下车站上只听得有人怪喊：“了不得，炸弹！炸弹！”

    那余外的三位大臣，九魂十八魄不知吓掉了多少！说不得，只好重改行期。后来徐世昌、绍英两个不愿出洋，清政府只得改派了尚其亨、李盛铎。五大臣放洋到欧州，周游列国，吸受了好些文明新鲜空气。回国之后，便联衔上了一个很恳切的奏请宣布立宪折，其辞道：窃臣等伏读谕旨，特派亲贵大臣分赴东西各国考求政治。

    本年八月二十日，敛奉上谕，前有旨派载泽等分赴各国，考察政治。该大臣等各至一国，着各该驻使大臣会同博采，悉心考证，以资详密。钦此。使维我皇太后、皇上励精图治，奋发为雄。薄海臣民，固已庆鸿业之有基，冀幸福于无既；而海国士夫，亦以我将立宪，自今伊始，必将日强，争相走告。臣等耳闻目见，无不觉忭庆逾恒。

    窃维宪法者，所以安宇内，御外侮，固邦基，而保人民者也。滥觞于英伦，踵行于法美，近百年间，环球诸君主国，无不次第举行。窃迹前事，大抵弱小之国，立宪恒先。瑞典处北海，逼强俄，刚先立。葡萄牙见迫于西则次之。比利时、荷兰，壤地偏小，介居两大国则次之。日本僻在东瀛，通市之初，外患内讧，国脉如缕，则次之。而俄罗斯跨欧亚之地，处贫嵎之势，兵力素强，得以安常习故，不与风向为转移。乃近以辽沈战事，水陆交困，国中有识之士，聚众请求，今亦立布宪法矣。

    最强之国，所以立宪最后者，其受外来之震撼轻，故其动本国之感情缓。而强大如俄，犹激动于东方战败，计无复之，不得不出于立宪，以冀挽回国势。观于今日，国无强弱，无大小，先后一揆，全出宪法一途。天下大计，居可知矣。且夫立宪政体，利于君，利于民，而独不便于庶官者也。考各国宪法，皆有君位尊严无对，君统万世不易，君权神圣不可侵犯诸条。而凡安乐尊荣之典，君得独享其成；艰巨疑难之事，君不必独肩其责。民间之利，则租税得平均也，讼狱得控诉也，下情得上达也，身命财产得保护也，地方政事得参预补救也。此之数者皆公共之利权，而受治于法律范围之下。至臣工则自首揆以至乡官，或特筒，或公推，无不有一定之责成。听上下之监督，其贪墨疲冗败常溺职者，上得而罢斥之，下得而攻退之。东西诸国大军大政，更易内阁，解散国会，习为常事。而指视所集，从未及于国君，此宪法利君利民不便庶官之说也。而诸国臣工方以致君泽民，视为义务，未闻有以一已之私，阻挠至计者。

    我国东邻强日，北界强俄，欧美诸邦，环伺逼处，岌岌然不可终日。言外交，则民气不可为后援；言内政，则官常不足资治理；言练兵，则少敌忾同仇之志；言理财，则有剜肉补疮之虞。

    循是以往，再阅五年，日本之元气已复，俄国之宪政已成，法国之铁道已通，英国之藏情已熟，美国之属岛已治，德国之海力已充。棼然交集，有触即发！安危机关，岂待蓍蔡？臣等反复衡量，百忧交集！窃以为环球大势如彼，宪法可行如此，保邦致治，非此末由！惟是大律大法，必须预示指归。而后趋向有准，开风气之先，肃纲纪之始。有万不可缓，宜先举行者三事：一曰宣示宗旨。日本初行新政，祭天誓诰，内外肃然。宜略仿可意，将朝廷立宪大纲，列为条款，誊黄刊贴，使全国臣民奉公治事，一以宪法意义为宗，不得稍有违悖。二曰布地方自治之制。今州县辖境，大逾千里，小亦数百里，以异省之人，任牧民之职，庶务丛集，更调频仍，欲臻上理，戛乎其难。各国郡邑辖境，以户口计，其大者亦仅当小县之半。乡官恒数十人，必由郡邑会议公举，如周官乡大夫之制。庶官任其责，议会董其成有休戚相关之情，无扡格不入之苦，是以事无不单，民安其业。宜取各国地方自治制度，择其尤便者，酌订专书，着为令典，克日颁发各省都抚，分别照行，限期蒇事。三曰定集会、言请、出版之律。集会、言请、出版三者，诸国所许民间之自由，而民间亦以得自由为幸福。然集会受警察之稽察，报章听官吏之检视，实有种种防维之法。非若我国空悬禁令，转得法外之自由。与其漫无限制，益生厉阶，何如胜以章程，碱纳轨物？宜采取英德日本诸君主国现行条例，编为集会律，言论律，出版律，迅即颁行，以一趋向而定民志。以上三者，实宪政之津髓，而富强之纲纽。

    臣等待罪海外，见闻较切，受恩深重，缄默难安，用敢不避斧诛，合词吁恳。伏愿我皇太后、皇上宸衷独断，特降纶音，期以五年改行立宪政体。一面饬下考察政治大臣，与英德日本诸君主国宪政名家，详询博访，斟酌至当，合拟稿本，进呈御览，并请特简通达时事公忠体国之亲贤大臣，开馆编辑大清帝国宪法，颁行天下；一面将臣等所陈三端，预为施行，以树基础。从此南针有定，歧路不迷。我圣清国祚垂于无穷，皇太后皇上鸿名施于万世！群黎益行忠爱，外人立息觊觎。宗社幸甚！

    天下幸甚！臣等不胜屏营战栗之至！谨奏。

    两宫览奏之后，立刻召见考政大臣垂询一切。这时候，李盛铎已赴驻比钦差新任。只有镇国公载泽，尚书戴鸿慈，布政司使尚其亨，总督端方四个人在京。当下泽公爷召见了两次，端大臣召见了三次，戴、尚两大臣，各召见了一次。四位大臣，皆痛陈中国不立宪之害，及立宪后之利。两宫不禁动容，面降纶音，说只要办妥，深宫初无成见。

    这个消息，传布开来，顽固诸臣都唬了一大跳，于是想出种种法子来阻挠。有的设为疑似之词，有的故作异同之论。这个说立宪有妨君主大权，那个又说立宪利汉不利满。偏是两宫圣明，不为浮言所惑，谕令考政大臣，详晰指陈，冀备采择。

    泽公爷于是又上一折，敷陈大计，其辞是：“窃奴才前次回京，曾具一折，吁恳改行立宪政体，以定人心而维国势。仰旨两次召见，垂询本末，并谕以朝廷原无成见，至诚择善，大知用中，奴才不胜欣感！旬日以来，夙夜筹虑，以为宪法之行，利于国，利于民，而最不利于官。若非公忠谋国之臣，化私心，破成见，则必有多为之说，以荧惑圣听者。盖宪法既立，在外各督抚，在内诸大臣，其权必不如往日之重，其利必不如往日之优。于是设为疑似之词，故作异同之论，以阻挠于无形。彼其心非有所爱于朝廷也，保一已私权而已，护一己之私利而已！顾其立言则必曰防损主权，不知君主立宪，大意在于尊崇国体，巩固君权，并无损之可言。

