<!-- { "loadSidebar": true } -->
　　九日登凤凰台 
　　吴越吟 
　　严关逢靖江左史立马有赠 
　　独秀山侍燕应教 
　　苍梧访太真绿珠遗迹 
　　莫邪关楚望 
　　莫愁湖赠刘瞻甫 
　　吴楚倦游 
　　前归兴诗 
　　后归兴诗 
　　大参李如谷先生冡君侍御子木访予虎丘寺 
　　滁阳寇退李太仆晓湘有干城之功却寄 
　　送兴化赵使君奏绩神都 
　　雁翅城 
　　吴楚感龝 
　　都峤得苏楚臣书却寄 
　　亏□皿兰盘玉山记游 
　　花田饯朱未央时余归自都中 
　　吴于逵载酒偕粤中词人三十辈同雧小斋 
　　山堂卧病孙宏先褁药来看 
　　哭素友一瓢（有序） 
　　赤婴母 
　　水僊花 
　　游飞来憩龢光洞彡□寻五色榴花率尔忘归 
　　送梁若木太史奉节还朝 
　　元日侍香山何夫子燕宝纶阁 
　　游圭峰偕故园诸弟 
　　寿郑元戎 
　　立□谢玄丘招游石涧寺与陈孟长醒宸二山人琴酌 
　　客西林闻警柬何人止 
　　江门谒陈文恭白沙先生祠 
　　赠刘中秘怀默 
　　吊厓 
　　演露坣成为何司寇文玉赋 
　　冈州重访陶昭辑昭美昆弟 
　　过冯槐门话旧 
　　孤愤篇 
　　并蒂莲为何夫子赋 
　　乙酉入都留别古冈诸同社 
　　留别何夫子 
　　何夫子拜命元揆诗以趣装 
　　张□□禾之诗序 
　　陈孟长集古诗序 
　　海览 

　　○浮湘礼三闾墓田寻贾生故宅

　　浮湘孤月下灵渠牢落残魂伴索居庚子日斜闻野鸟端阳沙淈见江鱼天高未敢重相问年少何劳更上书此去樊城望京国定从王粲赋归欤

　　○长安□ 【 有序】 

　　乙丙之交中都焚毁神京危于累卵天子下诏求贤余方胝趼长安□□骑同范蔡援鲜金张抚化感时爰造斯作
　　武帝横汾继大风凤衔丹诏出关中神羊高固能升铎金马杨庄觧荐雄苜蓿未移雪葡萄终引馺娑宫十年留滞周南客□入长杨看射熊

　　○浮海 【 时南都巳失】 

　　玉树謌残去淼然齐州九点入荒烟孤楂与客曾通汉长剑怀人更倚天晓日夜生圆峤石古魂春冷蜀山鹃茫茫东海皆鱼鳖何处堪容鲁仲连

　　○黄鹤楼

　　汉阳芳树古今情逐客南浮鴈北征天尽水连巴子国月朙人在武昌城白云依旧过全楚黄鹄何年控太清日暮数峰青似染九疑无恙隔湘英 【 一作秋在】 

　　○君山七夕

　　银浦无声碧落遥洞庭龝色倩谁消湘□鼓瑟听龙驾灵匹停梭媵鹊桥秦树影斜天接水楚云飞尽暮还朝何时拟约骑黄鹄倚高楼灻玉箫 【 女真步回澜约游黄鹊矶以绿章封事弗果】 

　　○燕台送王李二舍人出贬衡巫

　　燕台送客柳纷纷御苑莺声过漏闻花重锦官啼望帝月明瑶瑟吊湘君巴童歌落荆门雪楚客颿低剑阁云圣主受厘思远谪又随阿扈凤皇

　　○九日登凤凰台

　　瓦官上下登临地铜浑周遭气序哀古寺斜阳人独到高台何日凤飞来九淮疏凿通王气六代兴亡问刼灰故老只今西眷泪朙堂谁折汉京才 【 丁亥之秋奸雄蠭起滔天之势巳成晋郑之依靡托　乘舆南幸据半壁以待中　战则灋　孝陵之谟烈守则严晋宋之封圉用托故老以风云】 

　　○吴越吟

　　金庭飞雪惜残梅吴越翰山憺忘回茂苑寒鸦讙古堞姑蘓游鹿上高台神归日毋胥涛降客探龙门禹穴开一笑雄图付流水抱琴东渐即蓬莱

　　○严关逢靖江左史立马有赠

　　莺啼关树几重春马首看山赠故人周室桐封姬姓早汉家藩傅董生醇岭梅度臈迎官骑苑■〈雨上彗下〉分题待使臣君向丛台思赋客茫茫江海有迷津

　　○独秀山侍燕应教

　　瑶水星妃集凤墀兔园曾为促芳词夫容露冷淹吴质云梦天寒从景差兰版夜飞朙月葢桂丛龝赋小山枝霓裳若倚当年袖谁按清平调独迟

　　○苍梧访太真绿珠遗迹

　　清溪曲曲袌僊源锦石虗疑翠黛存云里玉环妃子井绿萝金谷懊侬邨霓裳欻散华清舞玉篴难招博白魂最是剑门龝雨后落芲如见堕楼恩

　　○莫邪关楚望

　　九疑如黛楚天分水绿三湘雁倒闻春晓玉台开岳■〈雨上彗下〉月朙银殿欎卿云翠华想象湘君竹龙御□□苕遥帝子坟何处匏笙将凤曲至今犹似咏南熏 【 银殿山千峯造天上出云气状若宫室下多巢民卉衣木食吹匏笙自言帝虞之裔】 

　　○莫愁湖赠刘瞻甫 【 一本作莫愁湖酌酒与刘使君】 

　　顦贑行吟落照时莫愁湖上与君期五噫一赋梅花国三黜重逢柳士师吴苑旧游淹越鸟楚裳今雨裛江离姑蘓烟月长相待萎绝芙容白露滋 【 刘瞻甫初莅太仓三降杂职谪居梅花国时聘江西分考得士最着与予邂逅都门觞咏弥月后转成都节推音问顿绝其直道不阿大节凛然信乎朋友者如此而巳】 

　　○吴楚倦游

　　隋宫访古惟衷柳楚泽伤龝况落英痛哭嗣宗千日醉乱离王粲十年情目穷沙□参龙象手挩银河洗甲兵五见梅花归未得故园频有蟪蛄声

　　○前归兴诗 【 丙子九月】 

　　去年书剑■〈彳反〉咸阳庐岳登高一望乡不见秦城售赵壁但闻丰狱弃干将洪都蔓艹牵衣带大庾梅花笑客装今日輶轩对奇字一区尘满读书床

　　○后归兴诗 【 乙酉六月】 

　　南北神州竟陆沉六龙潜幸楚江阴三河十上频炊玉四壁无归尚典琴蹈海肯容高士节望乡终轸越人唫台关倘拟封泥事回首梅花塞草深

　　○大参李如谷先生冡君侍御子木访予虎丘寺

　　驻节何劳问鹿群虎丘残■〈雨上彗下〉剑池云落梅龝府传高唱授简霜台接令闻燕峤月朙　鴈度楚天人至澧兰芬儒林家学尊刘向千骑东方待使君

　　○滁阳寇退李太仆晓湘有干城之功却寄

　　卧阁何劳借重臣中都熊卫逐黄巾环滁拟筑封鲸观扞圉终怜数马人洗甲雁嘶寒食两回铙莺咏落花尘楒君独步台城月笑折金陵垂柳春

　　○送兴化赵使君奏绩神都

　　杨花初扑越溪船莺啭南州雁北迁緐露书成去淮海凌云赋就入幽燕行春草绿中牟雉流水风清单乂弦莫学杨庄诵绵竹雕虫空负子云玄

　　○雁翅城

　　鴈翅城边兰叶阴绿琹传得凤凰心风吹玉树悲纨扇霜落刀环待藁砧竹上泪凝湘水怨盘中诗造蜀山深何当更乞西王药身在陈峒八桂林

　　○吴楚感龝 【 回文】 

　　莺啼一度一开花梦远伤龝入鬓华明月楚天遥过雁白门吴树暝栖鸦城高隔水霜碪捣木落空楼戍鼓挝轻浪放舟鱼□支浦免□日盈盈碧接星槎
　　西陵秣马走南天□草春县别路前堤柳拂云青袅袅岸花摇月白娟娟鸡鸣远寺萧山■〈雨上彗下〉鴈度寒城郢树烟低岫一櫎湘水绿栖栖倦客思华年

　　○都峤得苏楚臣书却寄

　　怀袖犹存白凤毫木奴花发燕双高铜龙水似牵肠线玉马风如切梦刀醉墨尚濡羊子练枕痕仍在范生袍何须三十悲蓬鬓一夜思君有二毛 【 京本作木奴花】 

　　○亏□皿兰盘玉山记游 【 男女以花果酉□州献俗名结缘】 

　　翠竹黄花辇路菭呼鸾人上粤王台来禽果向檀郎掷芍药词矜郑女裁鹊驾定将斜汉合蜨眉横对远山开相思不结芝田袜空负陈思八斗才

　　○花田饯朱未央时余归自都中

　　一罇须尽素馨田别路惟余水共天自爱梅花归庾峤若随鸿雁向幽燕长椐请拟邹枚后五岳宁论婚嫁先莫倚唾壶歌伏枥酒酣为汝拂龙泉

　　○吴于逵载酒偕粤中词人三十辈同雧小斋

　　药圃坛西有敝庐荜门深柳枉琼琚顽民清世仍依邑旧史名山不废书衰鬓每悲黄叶改落英宁放绿罇虗狂来金涧探泉脉欲控僊人锦鲤鱼

　　○山堂卧病孙宏先褁药来看

　　心知越绝无双士目见孙郎有二毛昭质未亏岚海瘴辨才先发广陵涛萧条有客探云水寂寞何人问桔槔君去荜门风自掩碧菭黄叶梦魂劳

　　○哭素友一瓢 【 有序】 

　　一瓢居南岳有饿虎迒麞竟犇石穴一瓢凌厓呪乕虎伏厓石雨隋人虎双殒撰词怀人以志赤朙之感
　　曾跨青驴就祝融白云黄鹤许相从徒闻饥乕凋单豹不饵飞鱼死宁封蕊柬菭荒金口诀珠丘尘秘玉芙容赤朙枉陊长桑泪云水繇来灭去踪

　　○赤婴母

　　冶服微言宫里希金栊芗篆隐朱扉摛文绝代还憎命弱羽三秊不假飞陇首龝云淹远□芳州春草吊斜睴谁裁半幅江郎锦会向华清换雪衣
　　曾从文皇羽猎雄凌歊袁谢擅江东花边觧语驰清禁□外钩香纫绮丛乐府□闻歌赤凤　衮衣何必尚华虫彩豪自映輶轩笔尽载方言入汉宫
　　紫阳丹水玉真妃凤节鸾骖碧落飞花□仙裾飘绿羽杏檐宫语教乌衣西川悟法藏珠塔南内传经拥绛绯闻说赤符今始见上林朱雁尔同归
　　衔将贝叶课宫娃广褏亲檠系臂沙乡□巳飞琼岛树羽衣猷阻赤城霞蚕丛雪暗金桃寔鸟道烟横紫桂花几向五云思矫翼夕阳深处问归
　　落羽能言滞镐京每逢宾雁不胜情海棠弄粉辞香国薜荔搴霞恋锦城舞爱玉环低绛褏歌怜樊素啭朱樱珊瑚反挂空宫月愁寂连昌自唤名
　　鹤禁铜蠡昼不扃沉香烟底掣金铃霞冠忽散葳蕤鏁莲舌轻弹般若经五色卿云衣上覆　九重僊露酒初醒秊来花□殊萧索不见张华入内庭
　　紫禁霓衣按六么温泉霜叶景同飘暎鸾氷镜朱华落送雁宫云□羽遥袨服司花皆火澣含香视艹漫金貂何因得冠虹蜺去浪说文凰在绛霄
　　花萼楼前酒半醺江南璚树陇西云九苞一借丹山羽三使重攽紫诰文桃叶唤愁莺睍睆药房同□蜨氤氲上林供御多红豆费尽相思不见君
　　不整花冠类羽僊■〈酋欠〉霞如在赤朙天飞琼阆苑乘朱雾小玉璇宫化紫垔锦浪艳传迁客赋翠华休问上皇秊文虹惊落吴江水绣岭愁听蜀国弦
　　学语俄惊上苑珍紫烟衣遶画梁尘千龝羁旅哀词客一代文章巧弄人襞就芙容终是怨啄余香稻未全贫金绳咫尺通灵鹫归向迦陵问色身　 【 归别作皈】 
　　妙舞曾居绛树肯刺桐花外赤栏边还丹木客颜同驻度曲金衣韵较偏振翼乍回天后梦引泉时灭祝融烟文心慧业今何用为报闺人舌尚存
　　瑶姬天镜若为情心怯随堤御史旌金锁不教留艳骨琵琶何事更喍名桃花扇底私红拂绛缕封边失玉京芗国不如归去好断肠春在锦官城

　　○水僊花

　　谁殿湘沅九畹芳蕙兰凋尽撷嫣香汉滨雪净朙珰解雒浦波微玉佩将桂女霓衣纷月户灵娥锦瑟寄穷桑涂黄莫认梅花额恐有瑶姬妒寿阳

　　○游飞来憩龢光洞彡□寻五色榴花率尔忘归

　　七十二峰相对奇绿潭疏影湛涟漪桂熏萧帝龙舒碣竹采轩辕阮隃枝梅信先春传庾峤潮痕经宿落天池酒酣偶失龢灮路五色榴花不

　　○送梁若木太史奉节还　朝

　　太乙经秋驻赤霞石渠开晓待皇华龙墀捧日翔僊掌鳌禁含香识汉槎万里鹏溟遵六月百蛮　鸡诏散千家朙春傥借书云笔臣里杨庄莫漫夸 【 太史宣赦两粤】 

　　○元日侍香山何夫子燕宝纶阁

