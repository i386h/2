<!-- { "loadSidebar": true } -->
　　君子有所思所思惄未已宛然水一方蒹葭徒采采【叶】呜呼斯人孰共缁衣美
　　君子有所思所思秋复春望道而未见简编良具陈呜呼斯后何以淑其身
　　君子有所思所思切衷独羲居玩辞曰无往不复呜呼斯义保泰责谁属
　　夏日御园即事
　　薄爽浓隂凑阁斋优防义府散尘懐气清松竹有余韵雨足湖山是防佳乐志无如对书史养生常欲去淫哇临池近学挥枯笔屋漏痕成更折钗
　　闲斋雨后似秋凄绿缛莎不作泥却爱清风来牖北谁将夕照挂林西玳梁巢冷飞新燕沙嘴波清浴晩鹥茂对恢炱思解阜防曽民物被薫
　　烟岫重重正蔚蓝谁欤仁者惬心耽数声蝉韵耳根净一缕檀烟鼻观参波浸月光偏泛潋花承露气越馦馣敢因清宴渝初志观象居常玩九三
　　仿云林笔意并题
　　篁列为屏草亭刚似盖咫尺湖山中兴寄云霞外
　　讨源书屋作
　　雨后西山翠映轩小年佳事略堪论庭余松竹足消夏架有诗书借讨源花色自来参畵态蝉音毎去答禽言凭栏静对澄流活不舍如斯太古存
　　泛舟至圣化寺
　　万泉十里接西湖两度舟行忧喜殊一夜甘霖盈尺泽髙原下隰摠廻苏
　　两岸溪田一水通维舟不防稻花风课耕农父蓑台笠只此忧欣尔我同
　　润逼林轩露气蒙卷帘天水浄长空黄庭七字何湏悟人在和风霁月中【右五字乃圣化寺别墅题额　　皇祖御笔也】





　　御制诗初集巻二十一
　　钦定四库全书
　　御制诗初集巻二十二
　　古今体一百四首【甲子三】
　　圆明园四十景诗
　　正大光明
　　园南出入贤良门内为正衙不雕不绘得松轩茅殿意屋后峭石壁立玉笋嶙峋前庭虚敞四望外林木隂湛花时霏红叠紫层暎无际
　　胜地同灵囿遗规继畅春当年成不日奕代永
　　居辰义府庭罗璧恩波水泻银草青思
　　示俭山静体依仁只可方衢室何湏道玉津经营惩峻宇出入引贤臣【出入贤良门扁额皇考御笔也】洞逹心常豁清凉境尘毎移云馆跸未费地官缗生意荣芳树天机跃锦鳞肯堂弥廑念俯仰惕心频
　　勤政亲贤
　　正大光明之东为勤政殿日于此披省章奏召对臣工亭午始退座后屏风书无逸以自朂又东为保合太和秀石名葩庭轩明敞观阁相交林径四达
　　庭训昭云日钦承切式刑勅几宵岂暇吁俊刻靡宁一念徴防圣羣言辨渭泾干干终始志无逸近书屏
　　九州清晏
　　正大光明直北为几余游息之所棼橑纷接鳞瓦参差前临巨湖渟演漾周围支纵横旁达诸胜彷佛浔阳九派驺衍谓禆海周环为九州者九大瀛海环其外兹境信若造物施设耶
　　昔我
　　皇考宅是广居旰食宵衣左图右书园林防观以适几余岂繄廊庙泉石是娱所志维何煌煌
　　御书九州清晏
　　皇心乃舒肯构孰责继序在余业业兢兢奉此
　　遗模一念之间敬肆攸殊作狂作圣系彼斯须谓天可畏屋漏与俱谓民可畏敢欺其愚六膳八珍牣乎御厨念彼沟壑曷其饱诸水榭山亭天然画图瞻彼茅檐痌瘝切肤慎终如始
　　前圣之谟呜呼小子毋渝厥初
　　镂月开云
　　殿以香楠为材覆二色瓦焕若金碧前植牡丹数百本后列古松青青环以杂蘤名葩当暮春婉娩首夏清和最宜啸咏
　　云霞罨绮疏檀麝散琳除最可娱几暇惟应对雨余【牡丹四月始盛而京师率值望雨时朕幸圆明园屈指已七年而花时宴赏者只一次耳】殿春饶富贵陆地有芙蕖名漏疑删孔词雄想赋舒徘徊供啸咏俯仰騐居诸犹忆垂髫日承
　　恩此最初【予十二嵗时　　皇考以花时恭请　皇祖幸是园于此地降　　防许孙臣扈侍　左右云】
　　天然图画
　　庭前修篁万竿与双桐相暎风枝露梢绿满襟袖西为髙楼折而南翼以重榭逺近胜槩歴歴奔赴殆非荆闗笔墨能到
　　我闻大块有文章岂必天然无图画茅茨休矣古淳风于乐灵沼葩经载松栋连云俯碧澜下有修篁戞幽籁双桐荟蔚矗烟梢朝阳疑有灵禽哕优防竹素夙有年峻宇雕墙古所戒讵无乐地资胜赏湖山矧可供清快岿然西峯列屏障眺吟底用劳行迈时掇芝兰念秀英或抚松筠怀耿介和风万物与同春甘雨三农共望嵗周阿苔篆緑防茸压架花姿红琐碎徴歌命舞非吾事案头书史闲披对以永朝夕怡心神忘筌是防羲皇界试问支公买山价可曽悟得湏弥芥
　　碧桐书院
　　前接平桥环以带水庭左右梧数本绿隂张盖如置身清凉国土毎遇雨声疎滴尤足动我诗情
　　月转风廻翠影翻雨窓尤不厌清喧即声即色无声色莫问倪家狮子园
　　慈云普防【调寄菩萨蛮】
　　一径界重湖间藤花垂架防姑当风有楼三层刻漏钟表在焉殿供观音大士其傍为道士庐宛然天台石桥幽致渡桥即为上下天光
　　偎红倚緑帘栊好莺声浏栗南塘晓髙阁漏丁丁春风多少情　幽人醒午梦树底浓隂重蒲上便和南枞枞声色参
　　上下天光
　　垂虹驾湖蜿蜒百尺修栏夹翼中为广亭縠纹倒影滉瀁楣槛间凌空俯瞰一碧万顷不啻胸吞云梦
　　上下天水一色水天上下相连河伯夙朝玉阙浑忘望若昔年
　　杏花春馆
　　由山亭逦迤而入矮屋疎篱东西防错环植文杏春深花发烂然如霞前辟小圃杂莳蔬蓏识野田村落景象
　　霏香红雪韵空庭肯让寒梅占胆瓶防爱花光传艺苑毎乗月令騐农经为梁谩说仙人馆载酒偏宜小隠亭夜半一犁春雨足朝来吟屐树边停
　　坦坦荡荡
　　凿池为鱼乐国池周舍下锦鳞数千头喁唼拨剌于荇风藻雨间回环泳防悠然自得诗云众维鱼矣我知鱼乐我蒿目乎斯民
　　凿池观鱼乐坦坦复荡荡泳防同一适奚必江湖想却咲防庄痴尔我辨是非有问如何答鱼乐鱼自知
　　茹古涵今
　　长春仙馆之北嘉树丛卉生香蓊葧缭以曲垣缀以周廊邃馆明牙籖万轴潄芳润撷菁华不薄今人爱古人少陵斯言实获我心
　　广厦全无薄暑凭洒然心境玉壶氷时温旧学宁无说欲去陈言尚未能鸟语花香生静悟松风水月得佳朋今人不薄古人爱我爱古人杜少陵
　　长春仙馆
　　循夀山口西入屋宇深邃重廊曲槛逶迤相接庭径有梧有石堪供小憇予旧时
　　赐居也今略加脩饰遇佳辰令节迎奉
　　皇太后为膳寝之所盖以长春志祝云
　　常时问
　　寝地曩嵗读书堂秘阁冬宜燠虚亭夏亦凉
　　欢心依日永乐志愿春长阶下松龄祝千秋奉
　　夀康
　　万方安和
　　水心架搆形作卍字略彴相通遥望彼岸竒花缬若绮绣毎髙秋月夜沆瀣澄空圆灵在镜此百尺地宁非佛胸涌出宝光耶
　　作室轩而豁
　　当年志若何【是地冬燠夏爽四序皆宜亦　　皇考所喜居也】万方归覆冒一意愿安和触景懐承器瞻题仰偃波九年
　　遗泽在四海尚讴歌
　　武陵春色
　　循溪流而北复谷环抱山桃万株参错林麓间落英缤纷浮出水面或朝曦夕阳光炫绮树酣雪烘霞莫可名状
　　复岫廻环一水通春深片片贴波红钞锣溪不离繁囿只在轻烟淡霭中
　　山髙水长
　　在园之西南隅地势平衍搆重楼数楹毎一临瞰逺岫堆鬟近郊错绣旷如也为外藩朝正锡宴陈鱼龙角觝之所平时宿卫士于此较射
　　重构枕平川湖山万景全时观君子徳式命上賔筵湛露今推惠彤弓古尚贤更殷三接晋内外一家连
　　月地云居【调寄清平乐】
　　琳宫一区背山临流松色翠宻与红墙相暎结楞严坛大悲坛其中鱼鲸齐喝风旛交动才过补特迦山又入室罗筏城永明夀所谓宴坐水月道塲大作梦中佛事也
　　大千干闼指上无真月觉海沤中头出没是即那罗延窟　何分西土东天倩他装防名园借使瞿昙重现未肯参伊死禅
　　鸿慈永祜
　　苑西北地防爽垲爰建殿寝敬奉
　　皇祖
　　皇考神御以申罔极之懐堂庑崇闳中唐有侐朔望展礼僾忾见闻周垣乔松偃盖郁翠干霄望之起敬起爱
　　原庙衣冠古昔沿天兴神御至今传有承秩秩斯为美对越
　　昭昭俨在天春露秋霜兴感切瞻云就日致孚干式思曩昔
　　含饴泽敢缺因时献果防实实閟宫龙接宇深深元寝鳯翔筵羮如见依灵囿朔望来斋比
　　奉先扣器黄金仍两序泠箫白玉备宫悬万年
　　佑啓垂谟烈继序兢兢矢勉旃
　　彚芳书院
　　阶除闲敞草卉丛秀东偏学月牙形搆小斋数椽旁列虚亭竒石负土争出穴洞谽谺翠蔓防络可攀扪而上问津石室何必灵鹫峰前
　　书院新开号彚芳不因叶错与华裳菁莪棫朴育贤意佐我休明被万方
　　日天琳宇
　　紫微丹地中立一化城截断红尘觉同此山光水色一时尽演圆音矣修修释子禅栖踏着门庭即此是普贤愿海
　　天外标化城不许红尘襍云台宝网中时有钟鱼答
　　澹泊宁静
　　仿田字为房宻室周遮尘氛不到其外槐隂花蔓延青缀紫风水沦涟蒹葭苍瑟澹泊相遭洵矣视之既静其听始逺
　　青山本来宁静体绿水如斯澹泊容境有防心皆可乐武侯妙语时相逢千秋之下对纶羽溪烟岚雾方重重
　　映水兰香
　　在澹泊宁静少西屋傍松竹交隂翛然逺俗前有水田数棱纵横绿防之外适凉风乍来稻香徐引八百鼻功徳兹为第一
　　园居岂为事逰观早晚农功倚槛看数顷黄云黍雨润千畦緑水稻风寒心田喜色良胜玉鼻观真香不数兰日在豳风图画里敢忘周颂命田官
　　水木明瑟【调寄秋风清】
　　用泰西水法引入室中以转风扇泠泠瑟瑟非丝非竹天籁遥闻林光逾生浄緑郦道元云竹柏之懐与神心妙逹智仁之性共山水效深兹境有焉
　　林瑟瑟水泠泠溪风羣籁动山鸟一声鸣斯时斯景谁图得非色非空吟不成
　　濂溪乐处
　　苑中菡萏甚多此处特盛小殿数楹流水周环于其下毎月凉暑夕风爽秋初浄緑纷红动香不已想西湖十里野水苍茫无此端严清丽也左右前后皆君子洵可永日
　　水轩俯澄天光涵数顷烂熳六月春摇曳玻瓈影香风湖面来炎夏方秋冷时披濂溪书乐防惟自省君子斯我师何须求玉井
　　多稼如云
　　坡有桃沼有莲月地花天虹梁云栋巍若仙居矣隔垣一方鳞塍参差野风习习袯襫蓑笠往来又田家风味也盖古有弄田用知稼穑之云
　　稼穑艰难尚克知黍髙稻下入畴谘弄田常有仓箱庆四海如兹念在兹
　　鱼跃鸢飞
　　榱桷翼翼戸牖四逹曲水周遭俨如萦带两岸村舍鳞次晨烟暮霭蓊鬰平林眼前物色活泼泼地
　　心无尘常惺境惬赏为美川泳与云飞物物含至理
　　北逺山村
　　循苑墙度北闗村落鳞次竹篱茅舍巷陌交通平畴逺风有牧篴渔歌与舂杵应答读王储田家诗时遇此境
　　矮屋几楹渔舍疎篱一带农家独速畦邉秧马更番岸上水车牧童牛背村馌妇钗梁野花辋川图昔曾见摩诘信不我遐
　　西峯秀色
　　轩楹洞逹面临翠巘西山爽气在我襟袖后宇为含韵斋周植玉兰十余本方春花气人宛入众香国里
