<!-- { "loadSidebar": true } -->
　　御制诗四集巻七十九
　　古今体九十二首【辛丑三】
　　孟春逰玉泉山
　　节事都过尚孟春偶因政简试逰巡灵泉弗冻湖堪泛积雪未消云复皴翠柏庭隂无改度红梅盆面有余神今年讵异昔年景新句常为旧句隣
　　题翠云堂
　　园内斯堂古庭隂双栝存翠恒不冬变云益到春屯栁眼还迟冻梅心似恧温旧题纷四壁造诣自敲论
　　华滋馆
　　水裔山阳旧书馆圜中佳处称【去声】栖迟聊凭绨几抒新兴不觉芸牕别久时曰既有来当有去谁能无虑与无思设因七字论诗格华矣犹应济以滋
　　虚受堂自警
　　堂以湖中额虚受寻思治理两言该达聪明目虞书训言莫予违可畏哉
　　竹罏山房
　　数典原称惠山寺四图惜已付云烟【惠山寺旧藏王绂等四图昨春惜燬于火因各补其巻仍付寺僧藏弆详见南巡诗】虽云补作还旧观【去声】那似本无精舍全
　　前年烹茗于此际【己亥于此烹茶有重寻清兴指明春之句庚子春南巡至惠山四图虽燬而竹罏尚在复一烹试今又来此瞬息间已三年矣】去嵗行春在彼时彼此消弹指顷耳三而一也得吟斯
　　心逺阁
　　山阁厯多年两言额心逺盖谓延揽寛目遥心共散以迥弗常至兹至昔景宛然而思其义逺固殊益损礼义心逺否私欲心逺善试告甄心人择斯可弗勉
　　望冠峯亭口号
　　未能分日作逰遨亭子冠峯望里髙或曰肩舆亦可到彼人子也岂无劳
　　咏素堂
　　曰素雅宜咏素近无非有曰素弗宜咏奚云绘事后羲经索隐陈韩子钩元久是皆明素义其咏可阙否书堂付不知笑我犹吟口
　　挂瀑檐
　　泉能流下弗能上【上声】别引垂虹落涧隈漫讶挂檐作竒观遥源知自碧云来【玉泉本趵突而非瀑布白为燕山八景诗曽辟其讹兹挂瀑乃是碧云寺引来之水葢西髙而束平故至此一防而为飞流也】
　　题崇霭轩
　　北岭盘过髙就卑轩临崇霭雅相宜澹烟朝暮名常换【朝岚夕霭无非烟也】古月春秋实久离【不到此者已五年矣】瞥眼流隂真不驻拈须得句便前移毎思老尹传佳话驰驿观山正若斯
　　试墨泉
　　懋勤笔砚例恒随欲拟铺笺试墨池忆昔山隂抚遗迹【辛未南巡至绍兴有羲之墨池】惊龙跳久可重为
　　冩琴廓
　　清泉汨汨出灵源廓下有声却匪喧冩处设如爨桐拟大弦切已是春温
　　咏古玉谷壁
　　视如有粟抚如无阅古三千年上乎弗借他山石错也率因佳域土侵夫观其可欲今斯现悟彼深怜昔岂湏知此捐川应不惜冁然何事笑吟吾
　　题米芾平直砚
　　紫端平且直宋制厯元明曽经漫仕用墨华犹英英书法真称佳诗格未臻精虽有颠狂言去太白逺诚抚物忆其人遂以致公评
　　正月晦日还宫之作
　　御苑灯宵过去怱平明依例此还宫奉时行庆惟从众祈
　　社谈经必以躬诣寝问
　　安那重得【向年春仲　　社稷坛经筵典礼必恭诸畅春园请　　安然后进宫还御园亦如之今不可复得追遡倍増凄切】倚舆摛句讵前同承光路便聊慿憩故事景龙迹懒穷
　　承光殿
　　雉堞郁岧嶤承光旧迹标【承光殿为金元时旧迹】金元事已往松柏古増遥液【谓太液池】俯氷将解岛【谓琼岛】翘隂复招雨佳雪亦可总属泽春苖
　　振芳亭
　　翼然骋望四隣通嫩日轻寒春未融漫拟振芳时尚早韶华都蕴静中
　　朶云亭
　　一个孤亭似朶云春隂琼岛正氤氲气求设果能相应作雨当敎万物欣
　　敬题勤政殿
　　勤政额康熙年陈考莫知【此匾为　　皇祖御书但莫知为何年　　御笔也】防闲虽一豫政要切畴咨两字楣端掲千秋
　　家法垂山庄及御苑一例永钦兹【圆明园勤政殿为皇考御笔嗣是万夀山香山及避暑山荘勤政殿皆余恪遵　　家法一例书额】
　　虚白室
　　假山既荦礐诘栈亦岭巆划然如斧劈得径因达庭小屋绕三间几席朴而清既静虚斯饶惟白光自生絜矩方寸心南华趣精
　　澄怀堂
　　老屋此书斋
　　奎章悬古钗堪欣俗自逺毎与静为偕红意吐寒蕚緑情回冻荄乃知无尽趣率得自澄怀
　　惇叙殿有感
　　以亲九族着虞经惇叙依然此殿庭阅三十年如一瞬【丙寅于此宴宗室故顔殿额曰惇叙】乗余闲至恰韶青水源木本胥融盎授几赓歌忆燕宁盛典欲重循輙罢頋瞻老辈若晨星
　　山东巡抚国防奏报得雨诗以志慰
　　孟春下澣毎生云时复宻霙落以纷谁识齐东逢雨渥遂教烟驿达章闻【国泰奏通省九府二州禀报于正月十七八九日得雪自二三寸至五六寸不等又奏省城于二十三日亥时起复又得雨竟夜达旦二十四日至二十五日雨中带雪随下随融入土深透且云势浓厚通省均可普霑麦苗滋长实为东作应时之泽】二州九府胥霑泽冬麦春麰自利耘接壤豫郊应亦被递来佳信望犹勤
　　题竹根七贤笔筒
　　刀写七贤老竹根丛篁高下籁声翻欲询林里阮刘辈可识不亡者个存
　　咏旧雘村石玉堂砚
　　剥蚀漫嫌体不全成形物岂久长坚何年用者玉堂客至署可过八影砖
　　敬题康熙年间葫芦缾
　　具绘非因刻成模不是陶物皆堪造就可识化工髙
　　月选
　　月选明扬对广廷聴无声复视无形毎逢济济目为朗设遇庸庸志弗宁【毎引见选官其日若多可用材器辄为之喜设多庸流辄为之不怿念其当选又无过祗于所得缺之繁简中调用之】祗量缺之殊繁简酌移人以寓调停为君难此一端耳诗示后来聪乃聴
　　改教【谓改教职也】
　　弗胜民社任正途例改教内卿【谓九卿騐看月选官】外方伯【谓督抚考属县】课吏率同调予亦不能违舍此无他道【叶】然予更思之颇觉殊缓要道徳齐以礼圣训如日照政刑民苟免安能致熙皥【叶】德礼在明经王道无近效则今之所为重吏轻学校然其龙钟辈难免虐无告彼方隐其嵗自以为年少设彼更致问观人戒取貎何知我不能亦乏语而报诗识用人难兼因以自诮
　　仲春
　　社稷坛礼成述事
　　庚仲值南巡【庚子仲春值南巡未获诣　　坛行礼】躬
　　祈合此春辰良当上戊嵗徳尚穰辛盛乐登平奏嘉牲博硕陈年前三白兆甘雨更希频
　　咏官窑双弦小缾
　　宋时窑器至今存围颈双弦朴可扪设以苏诗喻大小不希防折爱春温
　　题宋端石鳯池小砚
　　怀铅一例提擕便小篆分明泐鳯池疑是早朝归贾至从容吟得七言诗
　　春仲经筵
　　南巡去嵗经筵阙广殿熙春集佩裾学传【去声】易言分晰注【是日讲大学传第十章此之谓絜矩之道因论发明忠恕一贯即絜矩之义以见圣贤心传之一又讲易文言干始能以美利利天下不言所利论以干之徳不可见于四徳见之犹天不言而时行物生所以为大人君体天者也有孚惠心勿问元吉即不言所利之义】清文汉义各陈书【经筵用满汉文讲官等依次进讲御论亦满汉文分别宣谕以遵旧典】知之切在行之力古与稽当今与居漫颂古稀犹讲学武公抑戒老于予
　　经筵毕文渊阁赐茶作
　　经筵例着赐茶典高阁成来遂此移【向例讲筵毕赐茶自文渊阁成后丙申己亥经筵即命讲官及侍班诸臣于文渊阁列坐赐茶】鱼鲁纵教精致覈居诸间【去声】有故为迟【办理四库全书始于癸巳嵗迄今将及十年尚未成书盖誊録议叙较优承办者或欲留此馆局以为邀恩之地则是自私自利而不计公事之淹留矣】　鸡鸣当绎善和利蠧简要分公与私咨尔校讐总羣辈可宜淹过浃旬期
　　雪六韵【二月初六日】
　　春寒雨成雪既雪雨随零落地胥为泽连朝殊未停飘空飞浩浩积迥防星星玉蘂簇松架琼鍼润麦町爱看披料峭宜咏对鸿防稠叠防
　　天贶钦承志敢宁
　　咏和阗玉拜石图
　　忽逢竒石拜颠翁石也翁乎总玉同袍笏伊人未免恨无端图出受磨礲
　　题冯子振七星鳯池砚
　　活眼别开生面巧不于覆手于池端【刻石眼者多于覆手中兹刻于砚面池上殊别致也】想伊赋十八公际举目七星头上看
　　河南巡抚雅徳奏报得雪诗以志慰
　　山东得雨缱河南【昨据国泰奏东省于二十四五日得雨因望河南报到有接壤豫郊应亦被递来佳信望犹勤之句】驿使欣披报奏圅凝雪积称寸以六后期霑数【上声】日惟三【雅徳奏报正月二十七日未时起宻雪纷飞经宵违旦至二十八日夘时止积厚六寸不疾不徐以暄以润于麰麦埸蔬实有禆益询之农民咸称十数年来未有若此优渥等语山东廿四至廿五得雨河南则廿七至廿八尚雪隣封气不同而豫省乂后期三日云】不徐不疾春宜润于麦于麰长【上声】助气迤南何较东冷【谓山东雨而河南乃雪也】寒暄候觉未深谙
　　题旧玉祖丁尊
　　祖丁取式子商古饕餮为形意戒贪铜贮西清兹致玉欲题词早自怀慙
　　送圣僧班禅额尔徳呢舍利归后藏诗以志惜
　　寻常接防下牀人【西藏达頼喇嘛及班禅额尔徳呢为宗喀巴大弟子转世掌黄教之人体甚尊严惟接防方下牀昨嵗乃防涉二万里来朝京师其诚意谆至实可嘉尚】万里瞻京诚意淳一见相亲如宿识三生有约特来宾未言至已惜其去明示幻奚即以真珠泽金花定重现众生羣仰转经轮弗肯安居大寂光为绵梵教示真常【逹頼喇嘛班禅额尔徳呢之转世皆为宣扬黄教利益众生即如梵典宏愿众生不度尽不肯成佛道也】傥来傥去本无着曰化曰生自有方开塔法华应不久演乗震旦已恒昌金龛舍利归西土极乐国中谒法王
　　觉生寺
　　圣僧舍利送西归【班禅额尔德呢舍利金龛以二月十三日将归后藏因于十一日幸御园之使取道西黄寺拈香益于觉生寺早膳】路便招提小驻騑既曰去来都是幻欲询动静定何机觉生可契无生妙日面休猜月面非相处【上声】十旬消七字【班禅额尔徳呢以去年七月廿一日至避暑山庄十一月初二日示寂屈指正及百日自示寂至今嵗二月十三日发引又恰百日是中因縁亦不可思议】禅房选壁一毫挥
　　仲春御园即景
　　还宫旬浃驾言出御苑风光报仲春心怅重无问安事【向年幸御园必先恭诣　畅春园问　　安今不可复得矣】髪宣已作古稀人轻黄上栁略殊昨淡紫桃未放新屈指花朝隔三日只敎盆卉荅芳辰
　　御湖雪泛【二月十三日】
　　今嵗春寒氷解迟凿开仍复借舟师平湖一泛观烟景冷润虽同珠异丝
　　飞空有象入波无剪水神工特地殊墨戯襄阳别生面逺山一例卧糢糊
　　陜西巡抚毕沅奏报得雪诗以志慰
　　报雪山西于此同【先是山西廵抚喀宁阿奏报正月二十七八日省城得雪八寸余其太原平定等九府十州属均报得雪四五六寸及尺余不等京师得雪亦正月二十八日也】迤西厪念到闗中今晨恰展封函喜一日还先被泽融【毕沅奏报正月二十六七等日得有雨雪高下均霑处处透足陕西通省春膏普被三农忭庆等语较之山西及北京尚早一日】各属均霑真是慰三秋未至敢言丰大都北省春膏漙【近畿连得春雪山东河南各奏报于正月内雨雪应时春膏普被北省均霑渥泽实为欣慰】
　　干贶钦承惕切衷
　　题汉玉十二章谷圭
　　面雕章十二传虞背刻谷依三礼图麟趾闗雎意有在周官法度祗斯乎
　　雨【二月十六日】
