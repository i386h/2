<!-- { "loadSidebar": true } -->
　　蓐收昨日归细雨应占霏报得秋信好引来逸兴飞葛衣浑懒着纨扇欲停挥把笔聊有喜即虞乖勑防同近支宗藩及御前大臣侍卫并回部郡王霍集斯等赏荷即事得句
　　自春徂夏雨旸若五沃花开日甚长笑我秋来才一赏孤他湖里冠羣芳为衣端只宜彼沅比义还思逊尔常霍集斯兼令陪宴直称此信是天堂
　　素心堂
　　书堂最为古秋令又而今松竹自良友缥缃实素心荷风清拂座蕙露馥濡襟散歩延幽赏莎蛩三两吟
　　静娯书屋
　　朴宇竺宫侧择向聊位置虽无树石景而有烟霞意防绎宋儒言叅契金仙义云娱实未能且黾筹吾治
　　黄公望山水
　　一幅淡云烟重隂灌木连草堂必据胜溪水镇澄鲜意古境自古人传画以传谁斯赋薖轴我廼欲招贤
　　七月朔日放歌
　　百年三万六千日一嵗三百有六旬五十一万八千度孟朔百八十分均即看金翼不停晷后今视昔俯仰陈当秋未至盼秋来哓哓者又何为哉卓午剧热思雨好润滋荞菜丰収保早种禾黍兆固佳雨速晴方不致潦掷笔大笑忆佛言求欲无厌实烦恼
　　沈周秋林防蹇图
　　阿谁驴背骑童子担琴随似逐京华者浑嫌道路迟烟迷眼中缬风袅鬓邉丝所异利名客便宜頼有诗
　　雨【七月初二日】
　　昨日刚思雨今朝便作霖霶极畅势踈宻总宜心晩稼优叨泽残炎逺避襟
　　天恩实稠叠惟慰益惟钦
　　雨中泛舟得诗三首
　　云轻雨细着舟开峡倒江倾顷刻来知在御湖涯岸里却疑漭沆泛蓬莱
　　四柱烟篷六棹浪纵横上下一瀴溟懋勤笔砚常供奉不异摛词对水亭
　　早禾収定晩荞宜有喜何妨与众知日渉趣成问余事却欣曲埭竹新移
　　马和之秋林曳杖图
　　曳杖秋林盎背人徐歌商颂并非贫画师不着伊谁氏知是袁家伯仲伦
　　喜晴
　　昨快雨兹喜快晴晚荞霜菜胥怒生伊予所殷惟农事问今何幸如人情防片闲云天宇迥一空爽气秋阳晶卓午炎蒸定奚碍火廹五谷当西成
　　戏题讨源书屋缾荷
　　出水荷花深浅红撷芳供养胆缾中人情总是分彼此无易由言付大公
　　雨后万夀山
　　乗凉新雨后问景晓秋来又觉犂然异安能恝尔回迎人只有爽触目总无埃最喜鳞塍畔黄云色染才
　　绘芳堂
　　风金露玉又相将一棹山隂趁晓凉阶下丁星诗意者秋芳端欲压春芳
　　写秋轩
　　气爽皜曦晶秋清果是清吟风髙树朗滟露杂花荣湖澈沦涟影山开锦绣情今来真即景却笑太循名
　　月波楼得句
　　想像氷轮蘸影空曽无一夕宿楼中昨朝目击延真赏寜不于斯想像同
　　澹寜堂有防
　　七情生灭不寜人设欲求寜澹是因试看一湖秋水澈坦然何所别防亲
　　西北风
　　常年春月每望霖西北风来輙惄尔今嵗幸得雨旸时黄云已近西成矣昨朝清旦欣快晴傍晚云阵依山起伏内便雨审何妨意中终觉晴为美半夜忽报西北风枕上爽凉实堪喜诘晨视事有余闲轻骑径往逰玉泉铜雀鸣将禾黍熟如云弥望防防连菜畦瓜架蔚茂宻老农老圃均开顔有如是乎佳气象仓箱待获吾犹未敢为满言
　　新秋玉泉山
　　借问新秋底所宜玉泉秋信试寻披无风不是迎人爽有露还能被草滋翠重山光未踈际碧轻云影向闲时豳风七月当前景那借说匡早解颐
　　清襟楼
　　髙楼倚巘纳虚眀笋席宜人爽气迎不必蹑梯骋逺目襟懐早自向秋清
　　冠峯亭得句
　　四柱虚亭迥冠峯偶来如坐玉芙蓉南朝纱防名真俗那似无言得正宗【栖霞旧有纱防峯称名殊不雅丁丑南廵改名曰玉冠】
　　栖霞室
　　霞来任彼栖霞去弗恋思霞故匪有意室亦本无为而何往来者云栖霞室兹荟蔚今复佳俯仰又一时然非孙兴公形容当待谁
　　题积书岩
　　境如酉室秘岩阿亦有芸编插架罗我所取资在谟典躬行未逮底湏多
　　山花
　　山花凡几种依山趣自殊子弟王谢家疎散亦彬如托根实福地标蒨宜幽居缛嫌温李咏艳谢黄吕图今朝忽开口报我秋来夫
　　空翠岩
　　上方接颢空翠影落庭中漫拟无还有应知异総同岩云已淡淡树露尚蒙蒙玉塔犹天半铃声响谡风
　　影湖楼
　　漭沆涵漪一棹通髙楼俯仰爱澄空玉峯塔影近外万夀山光逺镜中秋色梧桐还未老大田禾黍可希丰了知不是青莲句也自临风懐谢公
　　界湖楼
　　影湖之水界湖接一棹而来座不移到此换舟湏就下白云头上向平披
　　王防溪阁闲碁
　　松下溪亭水石磷消闲赌墅防嘉宾野桥防杖相过者漫拟寻常助鬬人
　　金廷标秋英十二种
　　文殊兰
　　色相何曽似九畹人云兰亦曰兰然拈来漫拟称名悮应是文殊示别传
　　老少年
　　秋篱无叶不花开红矣何曽雁到来【又名鴈来红】恰似防昌觞酌罢酡顔个个醉芳醅
　　鸡冠
　　昻藏如报日曈昽嶷嶷形标赩赩红我有宵衣筹治责对之輙复忆齐风
　　玉簮
　　叶态花姿受露多墙隂砌角自婆娑如云鬒发偏宜绾不借玉人费琢磨
　　秋海棠
　　一种寒英性独柔露华拂槛最风流长生殿里痴情重既占春还不让秋
　　万夀菊
　　色借秋金爓爓明每当七八月华荣豳风句入羣芳谱恰许公堂称兕觥
　　秋葵
　　棱棱翠叶簇花黄晓砌扶疎滟露光卉里解存嵗寒意春阳不向向秋阳
　　蓝菊
　　深蓝浅紫各芳蕤引蝶迷蜂又一时名氏纵教聨菊谱渊明曽未着东篱
　　金钱
　　买断三秋也足豪不从四字不从刀成诗已自闻卢肇著论寜妨诮鲁褒
　　蓝雀
　　有翼何曽觧跳萧有黄目不擘如椒无端野雀翩然下欲与同羣飏碧霄
　　山丹
　　五出黄花赤防班秋来芳意满西山拈毫拟议云何似栩栩春驹卉畹间
　　僧鞵
　　足不知为屦紫茸空行那肯谩留踪假如蓦向宋云问可识当年防岭逢
　　雨【七月初八日】
　　饯伏昨朝婪尾热洗车今日打头凉却欣緑黍滋秋陇不碍红荷褪晚塘云意铺空旋聚散池光接上转苍茫西成近矣无他望所望从兹时若旸
　　汉玉人才寸余以汉玉山子居之宛有振衣千仞槩率尔成咏
　　开襟松下风貌古色犹童神写裴叔则诗传左太冲
　　快晴
　　昨晚檐溜达夜鸣五更始歇侵晨晴适偶有事进鳯城兰衢泥泞易马行虽未致潦再讵可卓午云散秋阳晶今嵗农功幸有望益因有望益厪情销兵定逺无剧务与民休息祈西成
　　漪澜堂小憩
　　漭沆澄虚若镜空赢他镜者漾防风有情鱼跃鸢飞共无定逰丝灯影同琼岛隂含五云表液池秋满一窓中澡身浴徳时披对学海因之溯莫穷
　　环碧楼
　　危昻石笋矗崚嶒迥得云楼倚曲陵万碧丛中行不尽到来骋望更栏凭
　　逺帆阁
　　浮玉楼台似【琼华岛山隂楼台皆规金山之制为之】江天入企情虽殊石侧亦有布帆横颇觉宜风月而非为利名遥瞻无恙者疑过润州城
　　张宗苍秋山行旅
　　行路何湏叹苦辛满山红叶絶胜春静观一笑两间者若个而非逆旅人
　　恱霁亭
　　屡隂复屡晴秋意殊未定我实愿时旸因之虑怲怲今朝乃大霁碧宇徂云净得亭便名之东坡以为镜
　　题池上居
　　池上清凉实絶胜夏秋之际称吟凭漪翻兰沼风含爽霁巻银河气奏澄只有求仓待农庆且无筹笔虑军兴攸芋今嵗真侥幸忧不多时乐每仍
　　涵光室有咏
　　曰明乃是光于暗义斯堕曰暗实无光试向虚室坐光固有恒性明暗无不可明光灭暗生暗光灭明作【叶】生灭岂渉光如是薪传火
　　泛月
　　春风秋月有恒论泛月应秋不待言且喜清宵值几暇恰当骤雨过河源宜人佳景寕当掷盈手寒光若可扪邈尔含毫对流影惜分隂亦此中存
　　霁清轩
　　快雨还欣值快晴轻舻容与泛昆明舍舟登岸聊延歩恰喜山轩号霁清
　　石峡疏成濈流亩平植得藕花稠肩舆垂手摘莲子却似横塘泛小舟
　　乐夀堂六韵
　　耸峙千峯防虚明万顷开精神山水萃义理知仁该择向朴堂建乗闲清跸来乐惟以天下夀愿共春台霁月光风防江毫宣砚陪翘思茅土约抱愧敢嬉哉
　　水周堂
　　气霁云闲上下鲜虚堂即景防真诠不离秦国一方在知是南华第防篇蛩送响依风草听荷余香带露华搴于斯岂厌周旋久勤政惟虞乖体干
　　题岑华室
　　朴室倚碧岩云根磊嵌窍林扉辟茈虒云栈歩防窱横溪拖练縠浄植芳影摇上下玉芙蓉世界成极乐【叶】
　　中元日放河灯观盂兰法事
　　众生度尽更无他又说盂兰济脱多遮莫随縁对佳节寜真着意事禅那数声仙梵海天呗一朶金莲上下荷却是嫦娥让灯景中宵才肯擘云窠
　　即事【七月十六日】
　　宻云不雨两日连春斯愁矣当秋欢金风来自西北天吹云巻絮消浮烟新疆无事烦筹邉九州率报稔秋骈下河稍被灾低田亦不泛滥似向年是宜慰矣何戚然吉安又往临奠澘【是日复遭皇三子之悼】弃置不道终觉怜那能陶情以管弦寻思万事难期全吾民乐复奚求焉如商一往宁称贤
　　爽
　　快晴五日秋旻髙金风飒沓吹泬寥驱炎却溽婪暑逃我亦因之蠲欝陶大田已获晚稼好较比常年月余早天心仁爱益可知去嵗北民太苦恼新谷未上市市谷价已平易新出陈各谋生赴时亦不烦督程补偏救弊无善防不如逢年民自歌盈宁善哉孙绰之言民犹水也淆之则浊渟之清
　　玉河泛舟遂至玉泉山静明园得诗四首
　　连日金风占断晴恱心聊可泛昆明石桥那畔玉河接秋色玉峯早相【入声】迎
　　耕织图中织女机由来所重厪民依若云博古拟银汉也缱黄姑新别归
　　稻田吐穂露华浓町上豆秧緑更防无隙地还无不美真教额手庆良农
　　界湖楼接静明园到岸维舟便入门此地只宜诸品净笑予何事未忘言
　　剏得斋观荷
　　碧空雨洗琉璃净一曲湖光亦澄暎秋来荷芰尚芳菲徼露旉霞三五柄澹泊为徳少自佳扬猗洒洒依池斋垂手可撷不须撷创得得此真澄懐
　　乗凉登玉山
　　乗凉登玉山肩舆防荔栈舆者爽以逸肩者汗且喘适已弗虑他其理宁为善重赏则底须薄赐未宜免絜矩于偶游所防固不浅
　　丽瞩轩骋望
　　云轩结宇枕崇椒天风谡谡鸣松涛髙秋丽瞩真丽瞩黍町稻陇芃青郊匡床防笔一摘句亦令仆役聊逍遥登山挥汗到山喜故知得逸恒于劳
　　嘉防堂即景八韵
　　古柏干霄上团团嘉防连隂森低石迳朗亮噪风蝉虚窍既致逺杂芳复鬬鲜秋堂成小憩胜境契真诠太古山如是一时兴偶然延襟都是爽得句欲捐姸诗正豳风什书懐无逸篇金仙聊缀景匪欲事求仙
　　静縁书屋
　　干静専而坤静翕善縁集则恶縁祛三间却不生分别知水仁山总自如
　　再登影湖楼放歌
　　湖楼才五间玉泉全景纳山色波光相鬬佳楼与平之俾浃洽本因蓄水计乃成揽胜所漾舟而来真济胜左右逢源无不可是时飒爽报新秋碧天朗澈纎云流桃笙如玉寒光浮緑氷纱牖开四周呈竒萃秀无定态大圎镜象随方酬我亦非临风谢公之覔句我亦非懐土王子之増愁徒观黄云防防将丰收十才一遇宁不喜又恐吾心干惕或懈弛
　　戏题招鹤庭
　　羽客常依庭本来不用招问其何以然双翅剪跳萧日日望稻梁往往忘云霄心实非夷齐口仍慕许巢矰缴谁所为投入縁尔曺
　　近青阁作
