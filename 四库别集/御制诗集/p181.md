<!-- { "loadSidebar": true } -->
　　花胎寒勒栁条轻诗品虞乡防有情一字由来不曽着风流尽得是昆明
　　藻鉴堂
　　湖心构筑中有池表里暎彻涵琉璃水态云容冰泮日丽风条春浅时漾舟恰到澄鲜处不涉来即欣始遇蜃窓钿几一凭临题额当前触体悟朗朗何能似徳操汪汪且喜挹叔度
　　景明楼
　　隄上髙楼一径通六桥暎带栁丝风逈连上下天光碧分入东西水影红谢朓诗情摹霁景仲淹记语写澄空汀兰岸芷芳犹未鼓动生机寂静中
　　石舫
　　画舫轻移石舫边维之小憩紫茵筵异同不必生分别一例空明万顷天
　　水周堂
　　一带夀山右数间明水湄图书千古秀烟月八窓宜蒲芷微馨动松篁逺籁吹西峯云吐重甘泽愿乗时
　　雪【正月二十七日】
　　泽华纷扑复攅团宻势浓阴酿峭寒望过三冬犹讶梦校来五寸得差安方圎圭壁皆成象次第园林顿改观况是纽芽迟麦垅及时心为扈农寛
　　雪中万夀山
　　位置林亭为畅懐忧来祗益鲜推排试看咫尺依然在何事今朝始觉佳幻似芳韶发荑萼润从莩甲逹根荄蒙蒙逺共溪烟合喜与俱之讵有涯
　　即事四首
　　望雪心忧得雪喜吾心忧喜摠因民今朝饶得看山色始觉仙壶别有春
　　昆明万顷镜光开烟意空蒙泛艇来比似潇湘米家画可能兼有玉山裴
　　松犹苍翠栁垂珠散澷迷离幻有无识得女夷工防缀琼葩纷绽锦春图
　　六桥那辨水西东鳬雁声闻缅邈中恰意前春圣湖上雨丝风斤不同同
　　雪中泛舟至玉泉
　　为爱迷茫态聊寻汗澷游着波原是水缀浦不分鸥玉障一川外梅花万树头本来覔诗者莫认访人舟前日谒灵宇【以不雪祷于玉泉龙祠】抒诚兾沛恩由来霑尺泽始觉沃心源山色银鳞缬泉声趵突翻勾芒幸未逹慰听老农言【麦方长而遇雪则易伤老农云今麦始纽芽于雪为宜】
　　峯痕青半灭松色翠仍凝办得操金石何妨冒雪冰收来清莫比烹出品全胜第一泉应道毋寜要以恒【泉品以轻为贵莫轻于玉泉唯雪水较轻然雪水不恒得故当以玉泉为天下第一予于记中甞详言之】
　　弄珠室
　　嵌岩得精舎虚窓俯清泚光明照防乗错落呈万琲【叶】济南将卫源同异何彼此池鱼那虑殚辩穷淮南子
　　近青阁
　　瑶屿青云表今来逈不侔花霏银错落枝缀玉雕锼逺俗诸縁静迎人万景投未闗吟绪逗片刻也应留
　　玉泉泛舟之作
　　玉河逹玉泉涖止舟便系入园更进舟灵源波浴翠峯影落画绡鲸音引禅思静契一深澄观万物偹
　　题宋人鹡鸰图
　　独立干荷上而无飞鸣音设非锦里意定有陟冈心
　　鳯凰墩
　　漭沆俯神池岧嶤耸画楣将融楼雪重欲泮渚烟迟绘事窓中纳芸编座里披予心生慕处韶乐九成时
　　长河进舟川涂即景三首
　　时复凝云时复晴漾舟春水一篙轻王郎体物真竒絶大似山隂镜里行
　　两行隄栁嫰才稊谁贯明珠万缕齐却忆冲烟开画舫垂虹桥在广陵西
　　寺枕长河古树森了难着语去来今阇黎望幸非孤负且听鸣榔轧轧音
　　乐善园
　　别业枕长河天然具邱壑积雪淡无痕韶春欣有脚岩谷耐幽寻池馆足清托芜向阳铺茵梅不烘舒萼发生咸善机吾心契真乐
　　晓春瀛台即景杂咏
　　春祈将届还清禁西苑因之路便临都为前朝甘雪足仙台物物恱予心
　　液池新水嫩鵞儿浮拍兰舟画里移却忆冰嬉曽防日迅于驹隙莫如时
　　檐间雪是嵰山雪试问支硎更借无恰喜收来仙露洁竹炉茗椀试斯须
　　明亭曲砌净无尘和淖昌昌报好春却上庆霄楼上望画屏直北玉嶙峋
　　道寜斋
　　液池冰已泮着处可桡停窓纳峯遥白阶含苔嫩青韶光才醖酿春物未薫馨静观【去声】孰无志艰防以道宁
　　畆鉴堂
　　千年古井事新淘山半渟流学濮濠何必本来较髙下罏峯还比瀑帘髙
　　看画廊
　　廻廊诘曲称看画看者原为画里人歩歩景移朗朗照故知倪范鲜精神
　　春日斋居
　　致斋居朶殿明禋届春祈积玉鸳瓦重稷雪复霏微穉韶已盎鬯体干凛奉时望泽三冬过翘心午夜驰旋转赖化工忭慰寜有涯
　　二月朔日复雪
　　先集才看霰频施恰及春山如重戴玉池似屡镕银优渥三农庆钦承大造仁独思郊野外寜乏冻僵人落逈才飘堕铺墀渐委繁过时休颂瑞及冻得称恩乍觉皴鸡树何须宴兎园遐心到齐豫曽否遍斯畨入画堪称活乗春普被膏梅心真是洁松顶得能髙融溜垂鸳瓦余寒切毳袍王臣奠西海跋涉厪勤劳【将军班第永常防帅西北两路官兵进讨凖噶尔时已在涂故念及之】
　　玉鸡
　　谁琢峚山璞宛看陈寳雄诗传丹禁里经注洛川东猜睨如思鬭轩心那就笼宵衣陈座右可拟咏齐风
　　题张宗苍秋景
　　黄叶村中酿熟时旅人红頬影鞭丝髙楼亦有遄飞者宋玉繁钦更若为
　　山东巡抚郭一裕奏报得雪
　　青齐昨嵗秋成好冬麦乗时布种寛望雪心寜异逺近今朝为尔喜加餐
　　雪后
　　雪后宜晴暖青阳万物滋溜垂髙下瓦泽满墄平墀斋处防多暇时和敬益持鸿钧普汜被与物共春熈
　　文伯仁秋岩飞瀑图
　　瀑奏琴瑟声岩张锦绣色锦绣较犹俗琴瑟拟岂得髙人世表致声色讵能域造物无尽蔵耳目之所食
　　春祈
　　社稷坛
　　物土敷坛五色方
　　祈禋亲诣练时良夏松殷柏对诚妄
　　后稷勾龙配克当八政农先诚国本四时春首祝年穰前朝甘雪霑优渥举趾东郊正叶祥
　　承光殿
　　祈春回法驾路便一登临雪积西山逺波涵太液深盆梅新嵗色庭桧古时阴韶景融芳润因之畅素心
　　诣
　　畅春园问
　　安后遂至万夀山即景杂咏
　　驾转询
　　安诣
　　畅春
　　高年佳祉并春臻迩来雪后心多慰便访名山趂好辰阳崖土润生芳草阴巘雪余皴古松岭头南北聊凭望董策分明春胜冬
　　昆明冰泮下鳬雁色色形形岂强【上声】为仁者见仁知者知羲爻不待系之辞
　　镇波金牸饮溪流镜影新开一放舟耕织图边恰舣岸从人澷拟女和牛
　　清可轩
　　山阳放舟山隂泊舍舟拾级穷岩壑曲廓窈窕达幽轩翠壁一房清可乐诗镌满壁歴年心向来忧喜何处寻嗒然了知昔非昔底须更道今斯今
　　翠籁亭
　　仲月始载阳万木未向荣连林虽突兀爱此翠籁亭太古有真韵四时不改青窓画无尽藏檐吹【去声】有余清谡谡寥天一非人间色声
　　镜桥
　　氷镜寒光水镜清清寒分判一隄横落虹夹水江南路人在青莲句里行
　　墨妙轩
　　佳处敞轩名墨妙之泉注顿山安苕华两壁千秋粹即境神诠欲契难
　　微雪
　　望雪纎云生亦艰既雪易云雪亦易西山荟蔚复藏曦粒霰傍晩霏微坠不雪固可雪亦佳又虞凝寒勒生意告六出花宁且停为三月雨占农瑞大哉天地犹有憾吾安得俾斯人心各遂
　　题陆治桐隂高士
　　童子烹茶石鼎烟桐隂日午且高眠不雕朽木虽鸣鼔无碍仍称言语贤
　　晴
　　粒雪微零傍午晴隄烟润溽栁条轻已看芳埒都含泽不碍新荄各向荣歴歴景光绘江国明明春色丽皇京迩来时若堪欣慰益惕吾心戒满盈
　　河南巡抚蒋炳奏报得雪
　　优霑春雪报中州庆为三农卜麦秋亦虑征人劳跋涉权其轻重喜胜忧【时西征军士分队进发方歴豫境】
　　题张宗苍山水
　　湖山表里湛华滋惜景高人蹀歩迟谱入声诗真恰当鬅头童子抱琴随













　　御制诗二集巻五十四
　　钦定四库全书
　　御制诗二集巻五十五
　　古今体九十八首【乙亥二】
　　拟皮日休杂体诗【有序】
　　皮日休集中有杂体诗一巻自序谓由古至律由律至杂诗之道尽乎此而推其原出于乐府其言殆近于夸夫四始六义者诗之正至于杂固其绪余枝木耳游艺闲情渉笔成趣文心所至出竒无穷大雅不废良有以也防余多暇戱拟其体间亦自出新裁具录如左
　　拟杂言
　　刻漏丁丁刹那不停日复一日百年此声云是现前瞥然已迁去来今者名也非坚谓学佛言佛无我分了当忘物不可为训朞月三年宣尼有言知人则哲尧舜犹难慎言谨行古之君子恕必恕人责斯责己曰褒而贬曰刺而誉三代以降此风纷如
　　拟齐梁怨别
　　为妻莫为估客妻今日伯劳明日燕梦中屡往逐郎逰屡徃逐郎梦亦倦
　　拟瀛台晓春廻文诗
　　烟笼栁防移舟櫂雨过桃蹊散歩鞵妍景画同春日晓脆声管似鸟音谐鸢鱼妙趣悟飞跃巧质论文谕陛阶蠲静虑惟耽日永法书参学辨痕钗
　　拟四季四声四首
　　平声
　　和韶廽年光鸿钧融青阳芳葩含宫梅轻烟萦塘杨新畬耕人纷名园游骢骧佳防皇州春同民欣时康
　　平上声
　　披薰于南来抚景喜长养风荷多幽馨雨篠满好响乗凉蝉鸣枝守静鸟止幌髙斋云何耽古史每在掌
　　平去声
　　髙秋清宜人畅歩信快意凉风飘庭桐坠露湛砌桂寒砧鸣遥村素扇置翠笥西成欣丰穰庶望嵗计
　　平入声
　　元英旋璿玑栗烈忽朔节氤氲生同云淅沥落宻雪多贫思茅檐独乐恧玉阙惟余烹三清略觉适寂恱
　　拟春日疉韵诗二首
　　东风蓬冲融露树固布濩坡莎多婆娑歩屦住顾趣町迎晴争耕只此使已喜芳塘常徜徉绮蕊羙以始
　　拟君臣双声诗二首
　　皮日休亦有此体然踈杉冷鹭字母虽同唇齿音韵之间未尽善焉今以一韵分平仄较日休为尤宻云
　　显贤佐明命民闵切一意慎身敢忽荒兢敬懐欹器视事授为位深审资恤宣出处合道徳私思【去声】莫倦蠲
　　拟言志一字双声诗
　　既成前体又出新裁想无祖鞭自我作古
　　春风风万物春雨雨一犁解衣衣贤能景行行仰兮
　　拟闲咏以题十五字离合五首
　　枫香磵
　　爱看红叶栽灵木风籁含香度陇禾日日乗闲乐泉石间闗还听鸟声多
　　农畊好
　　催畊布谷鸣林曲辰吉相将事力田井井鳞塍来馌女子牵童抱绕身邉
　　眺闲馆
　　山川奚必穷防目兆眹忘时道义门月色风声堪共食官蛙一任雨中喧
　　志镜泉
　　耳聆快处如谈士心合元来似断金竟日不须双眼白水情云态足澄临
　　哦诗趣
　　王规尚有谈天口我亦安能镇忘【去声】言寺忆云林廊下走取裁爱是冷众存
　　拟懐锡山药名离合二首
　　锡山曽游憩处也今见日休此作不觉神往暗窦明亭之间适获我心一依彼体
　　九龙忆得春光淡竹径僧房有路通草色铺茵香蓊欝金轮顶礼法云中
　　上方结构灵山半夏日何当坐听松香界现前心独逺志依云水镇重重【锡山有听松庵】
　　拟前题县名离合二首
　　恵泉名久擅东吴桥外烟光有若无极目拈毫得句秀水乡游兴防年孤
　　一棹梁溪彻底清平明登防访山行唐时逸少人如玉山寺依稀有泐名
　　拟四咏四声诗四首
　　日休四声诗曰平声曰平上曰平去曰平入今以専声成什略示别裁其四咏则仍博士公斋各题长短彼原不拘六句兹归一律
　　小松【平声】
　　黄山新移来童童低枝松虬腾洪涛翻龙蟠青云浓休论岑楼髙凌霄终防从
　　小桂【上声】
　　防本牡菌种待长短且小朗朗影偃蹇繠橤子窈窕隠遯所以乃防馜引静抱
　　新竹【去声】
