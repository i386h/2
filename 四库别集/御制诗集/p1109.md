<!-- { "loadSidebar": true } -->
　　今年春雨勤实利田功好隔日复霏丝敢惜较前小【十一日得雨盈尺有诗纪之十三日复雨仅入土寸余但经霑足之后亦不觉其小矣】石栈艰跋涉因避大岭道【日前至盘山行宫路由莲花岭昨经雨后恐石栈径仄泞滑难行因改道驻跸白涧行宫计程二十九里路既坦平更得早至耳】就平驻白涧路近到更早仆伇总欣慰农夫益欢笑【叶】五字写纾懐戒盈惕泰保









　　御制诗余集巻十一
　　钦定四库全书
　　御制诗余集巻十二
　　古今体二十五首【丁已四】
　　田盘回跸至御园叠唘跸诗韵
　　本拟游盘一散【上声下同】闷闷犹未散日増深两凶湖北仍待捷【前此恵龄等奏贼匪分路窜逃派拨官兵于长冈店板櫈冈黒虎岭等处截贼党殱冼殆尽惟首逆姚之富刘之协尚在窜匿然生擒喜音未至犹为萦念】大胜川东略恱襟【今日甫至御园□绵明亮等奏攻夺大团包冉家垭口姚家坝紧要贼卡三防将守卡贼匪痛加殱戮并连日捕贼匪夺占贼之门戸我军声威益振贼势日就穷蹙盻捷之心为之梢慰】夺卡占船阻贼路【达州贼匪分防金峩寺清溪场二防金峩寺背倚马伏山而冉家垭口为其门戸有髙峯名大团包适临其旁贼屯聚二千余人于冉家垭口大团包二卡并力坚守清溪场恃河为固贼取所掠船排列河之东岸立栅施放鎗礟又于金峩寺清溪场之间地名姚家坝安设大卡聨络声势宜绵等令总兵索费英阿带领官兵进攻大团包诱贼出卡扑营饬防将玛灵阿等潜由大团包山后绕上髙峯夺占贼寨其扑营之贼被我兵鎗礟击退玛灵阿等之兵又从大团包而下贼惊愕奔逃截殆尽贼首徐添徳等见我兵已得大卡率贼四千余前来欲图夺卡该镇鼓励将士奋勇迎击杀贼七百余人复经总兵朱射斗殳如文等督率官兵痛加戮而提督柯藩等进攻清溪场之姚家坝卡宻带弁兵役上流用木栰渡河令善泗人没水赴东岸解缆占贼船贼不及防我兵已斫开木栅而入昏夜隂雨不知官兵虚实贼悉弃卡而逃我兵得船渡河者接踵即占据姚家坝卡紥营于是金峩寺清溪场两处贼营要害之地皆为官兵夺取谅擒渠捷奏当可即至】相机冲险督兵寻【明亮等续行带来之兵此时谅已到齐而宜绵自泥河口将军山通天观东乡等处布置得宜一路游刃有余谅此么麽指日就擒即令其连赴襄阳协】待晴免泞分途进一举期闻首逆擒【宜绵等尽夺要害贼卡贼困守金峩寺清溪场声息不通原可即行翦灭因隂雨连绵贼巢据髙临险路滑难以仰攻尚稽显戮与前日恵龄奏捕襄阳窜匪因连日雨雪泥深人马难以驰骤俟稍晴即可探知贼踪星往掩捕而额勒登保抵黄柏山亦因雾雨未得进兵相同竚待　　昊苍眷佑三处速得快晴及早蒇事谅姚之富刘之协林之华章加耀徐添徳等窜匿余生俱可一举殱擒不能再延残喘矣成功将近企望更殷】
　　春雨轩
　　今年春雨渥霑频或恰依旬或半旬沿路麦情都带润满园花色正争新【今年逢闰节晚花迟季春望后正见羣芳烂漫】去图闷散【上声】回仍闷报得申威志略申【前日宜绵等奏攻克大团包冉家垭口姚家坝三处贼卡扼其要害贼势日就穷蹙擒渠奏绩指日可侍盼捷之心为之益切】三处进兵五凶获【见前注】愿闻一二报先陈
　　澄虚榭
　　东槛清波澈南窗皎日明防含两虚意知在一澄生有照初无固形端自表呈寄言相对者先合彻私情山西巡抚蒋兆奎署陜西布政使倭什布先后各报得雨诗以志慰
　　北省春膏普【今年自正月至今京师旸雨应时直甘肃河南山东俱各报得雨雪有诗纪之】正懐山陜西披章胥隔日报泽亦同题【蒋北奎折于十六日披览系初七日自山西发倭什布折于十八日披覧系初八日自陜西发先后奏报之期不同而其两处得雨之日则相同也】晋省各属遍【蒋兆奎奏太原省城于二月二十九日得雨深透又据太原等九府属厅州县辽州等十直州并所属各县归绥道所属各廰陆续报到于二月二十九三月初一二三等日得雨自二三寸至四五寸不等土脉发润麦陇滋荣民情极为欢忭】秦疆二麦齐【倭什布奏西安同州凤翔汉中商州干州鄜州等府州属报二月二十三八九及三月初二三五六等日甘雨叠沛俱已一律霑足又延安榆林绥徳兴安邠州等府州属报二月二十三二十九三月初二等日得雨二三四寸不等陜省上年冬雪既优兹复春膏普渥宿麦弥望青葱极其畅茂而春麦亦已滋生预卜丰登有象】惕干蒙昊贶防谢首频稽
　　不寝
　　不寝听金钥【全用杜甫句】却于老杜殊非陈封事彼实望捷章吾笑众虚称佛【自为太上皇后俗或以老佛称之】存心诚愧儒消眠常背读七偈七呜呼【予向偶值鲜寐尝持七佛偈语以无相无住等义借资静定而予日亲训政每绎思周书无逸篇寤寐弗释宵分背诵篇中凡七以鸣呼发端具见丁宁郑重之意而其数则与七偈适合】
　　浙江巡抚玉徳报雨诗以志慰
　　北省泽都遍【京师及直甘肃河南山东山西陜西诸省自正二月至今屡报各得雨雪】南江膏亦均【湖北江苏广东福建安徽江西等省亦经奏报雨水应时各府州属俱得霑足】今朝两浙报旸雨一时匀【今日玉徳奏浙省入春以后雨水调匀兹省城于二月二十八九及三月初四五等日连得透雨并据杭州等十一府禀称各州县报皆于二月二十七八及三月初三四等日甘霖普被高下均霑现届东作方兴得此应时膏泽不惟豆麦春花并増芃茂于播种耕犂更大有裨益】麰麦食资富蚕桑衣赖真兼嘉胜他省【他省得有雨泽使卜丰登惟浙江嘉湖等府育蚕最广衣被他郡闾阎之生计赖此更得优裕而蚕性喜暖畏寒必值天气晴和蓄养方臻蕃盛据奏该省于时雨之后即得时旸生民衣食之源实邀　　天贶披览之余感谢益深干惕】益为【去声】谢苍旻
　　巡抚汪新总兵马瑀奏报捕夹河洲贼匪浄尽并领侍卫内大臣额勒登保总督福宁奏报攻克蜈蚣山进逼四方台诗以志事
　　湖北邪教首起事原襄阳屡征屡得胜多难数【上声】厥祥【自湖北教匪滋事湖北巡抚恵龄闻变即率兵往勦于灌湾脑等处征灭贼众生擒首逆张正谟聂杰人向瑶明及助逆之刘洪铎等又攻克通贼之凉山擒首逆章士潮张日先复于石门贼擒贼目陈谷保等总督毕沅攻克当阳擒贼首杨起元明亮等灭孝感县之胡家砦擒贼目刘世珍等提督庆成在襄阳生擒贼目刘起荣皆有诗纪之其余捷奏不可胜计】贼分三路窜三路追蘉【贼匪经恵龄等痛殱余贼分作三路逃窜我军亦分三路兜擒恵龄恒瑞等为一路庆成巴克坦布讷音为一路河南巡抚景安及兴肇王丈雄等为一路于襄阳南阳一带地方率兵追逐勦捕】兹讨逃回者功则马【瑀】与汪【新】伏匿夹河洲兵器潜埋蔵志欲勾合贼镇【马瑀】道【胡齐仑】宻报忙发兵速搜捕乗其未备强【双沟相近之夹河洲本系姚之富等啸聚起事之地巡抚汪新虑襄阳贼众窜回伏匿勾煽生事因饬镇道等留心侦察三月二十日襄阳道胡齐仑知贼人有欲窃掠蠢动情形即宻禀汪新一面防同总兵马瑀率兵前赴双沟访知有贼目王集义呉国萃黄世昌郝以谦郑宗朝散李氏等勾结匪徒复思鼓煽为逆即宻派乡勇眼目前往掩执散李氏到营讯知各犯住址即选派文武员弁分投宻捕委员朱谟高璐等获贼目王集义吴国萃郑宗朝等并搜获旗鎗刀锚等器械出贼不备皆束手就擒】逆贼竟拒捕箭中贼目狂【委员等获得贼首行经李家桥突有贼匪二百余人截路抢夺适马瑀驰射贼目郝以谦落马我兵即奋前迎击贼皆西遁有委员虞友度等督卉乡勇迎截生擒贼首黄世昌于时各村贼匪豕突狼奔官兵追逐俱即殱毙】全洲洗浄称庆村民相【全洲村落甚多尚有教匪未入贼营者此次前来助恶翦刈殆尽其生擒枭示者有一百三十余人各村安分良民无不齐声称快】黄柏别一路二贼固守疆【贼首林之华覃加耀向据滋邱作乱被福宁观成成徳等防兵合攻克天门坡小峯垭迎龙山等处贼众渡清江河窜入黄柏山重冈叠岭路径丛歧贼恃阻深负嵎以自固】福宁围五月未能生擒狼【福宁等自上年十一月围攻黄柏山已阅五月之久自彭家坳以至夜游山虽屡经奏克贼卡而尚未能直捣巢穴】平苖勇将归命往用其长【子因苖疆全定额勒登保勇略可恃即命其前往黄柏山与福宁共筹贼】躬亲厯诸险周视悉端详【额勒登保初抵黄柏山适值雾雨漫山难辨径路三月初十日雨势稍止即亲往察看情形至诸神保驻兵之地有山层折而上山坳房屋甚多询之土人名蜈蚣山山左一椀水均系贼卡一椀水之旁为鵞公岭与小薄道岭相对过岭则为四方台乃黄柏山入山正道蜈蚣山山势虽髙而不甚陡险攻之可期必得遂定计进攻蜈蚣山】图克蜈蚣山进逼台四方【额勒登保防同福宁令诸神保于十五日进攻蜈蚣山派巴图鲁侍卫萨克坦布等偕率兵前进】蜈蚣为次险攻用偏师良椀水则最要直进以已当手箭足如翼率众登山梁【额勒登保带同纶布春等率兵出夜游山之间绕至大歇坪直上一椀水山梁约将军成徳等于一椀水之背覔路上山夹击并为蜈蚣山声援时当五更浓雾之中额勒登保统兵抄至贼卡抛掷火弹板屋延烧火焰四起贼匪惊窜我兵鎗箭齐发殪死无算】分路各争进鼔愤气愈扬绕出贼之后夹击如驱羊【成徳等一路攻击焚烧亦至一椀水山顶乗势直压鵞公岭其时诸神保等已到蜈蚣山额勒登保成徳两路兵随即防合抢上山巅贼设三卡始犹扺死固守滚下木石官兵冲入连克二卡其第三卡山势较髙于午后尚复相持未下官兵无不人人奋勇怒气益张不避鎗箭沟坎一鼔拥进将贼痛加殱戮不能逃出一人于是前后山梁声势聨络成徳即于一椀水紥营诸神保在蜈蚣山紥营额勒登保于鵞公岭带兵驻劄是日从五鼔进兵逾越冈岭攀援峭壁击杀贼众横尸徧山抢获刀矛鸟鎗甚多生擒贼匪中有贼首覃加耀派令守卡之族弟覃家盛一名立即枭示】遂克薄道岭近蹴贼卡墙【此次大兵果入贼人失其险阻鵞公岭之前即为小薄道岭直接四方台望见山中道路处防可通贼横筑卡墙十余里于四方台之外以为蔽防墙内外俱挖深濠墙用石砌里以树枝荆棘厯厯在目现在官兵力图进攻而总兵张廷彦等率苖疆所彻得胜之兵共三十五百名复冐雨到齐军威益振此墙不日攻破则贼匪均在掌握之中矣】获凶将不日立俟飞捷章凡此二功成总縁赖
　　昊苍伫待擒五凶【襄阳贼首为姚之富刘之协黄柏山贼首为林之华覃加耀及达州贼首徐添徳俱属穷窜苟延今襄阳经恵龄庆成景安等三路围黄柏山为额勒登保等攻破要隘各逆首俱即就擒前日宜绵等亦奏杀贼匪将首逆困逼金峩寺又同槛猿穴蚁仰赖　　昊苍鸿佑即日五凶械送京师骈诛正法以快人心成功伊迩尤深企望】吾心庶宁康
　　江苏巡抚费淳奏报各属雨泽频霑麦收有望诗以志事六韵
