<!-- { "loadSidebar": true } -->
　　出哨刚逢暖【木兰哨鹿之区或即谓之哨地云】皮衣易絮裳谷场歌嵗稔菜圃庆秋长村景观无尽予懐慰莫量浙东方告歉南望为【去声】民伤
　　木兰廻跸驻避暑山荘即景成什
　　山荘秋半饶清致六辔言旋自木兰祗以行时脩武偹肯敎耽猎久逰盘云如避去拖绡白枫似随来嵌壁丹新月过澄碧落要留此对玉轮团【将于山荘度中秋莭故云】
　　千尺雪歌
　　吴中寒山千尺雪自赵宧光疏剔之后脍炙人口乆矣然未免借人工山荘之内有溪如建瓴置屋其侧泠然洒然喷薄之声隠岩阶泛潋之光翻月户盖塞地无畆平因其势而之吸川溅沫之势有不必以千尺计者独喜其名因以名轩非云慕蔺聊志因王
　　问雪有声声亦有矮屋疎篱簁风后无过骚屑送寒音那似淋浪喧户牖何来晴昼飞玉花玉花中有声交加人间丝竹比不得似鼓云和之瑟湘灵家雪落千尺亦其素乃中【去声】宫商胜韶頀之则来讵巧营即之则虚堪静悟跳波喷沫纷潺湲赴壑一防无复还借问盈科放溟海奚如止坎淳苍湾叠石开轩致潇洒雪色檐端雪声下秋水之中有六鼇岂必学彼任公钓竿把陡忆春月临勾吴寒山疏剔传凡夫【赵宧光号凡夫】听雪信美未可云久驻今来不假人力而得突过之仙区于焉弃虎跑之石泉却恵山之竹罏谢南国之虚声守北地之故吾清风眀月苍山碧湖虽旷古而无闻欣始遇之迥殊
　　瀑布
　　绣屏开紫翠珠箔滴琤琮不舎赴川势难寻出窦踪光争晴雪落声帯晚烟舂可饮【去声】书牌鹿每于松下逢
　　张宗苍山水画【避暑山荘题句】
　　驿使传来山水图山荘着壁作清娱苍苍冩出逰神趣徃徃逢于防马途石罅泉声动亦静云涯峯色有还无不难结撰成溪壑谁觧如斯味道腴
　　叠中秋帖子词韵命翰苑诸臣和之
　　秋中令节从来歌咏之塲塞外灵防自昔豫逰之地此时此处宁可漠然载倡载酬堪云畅尔遂令广寒法曲音连三十年前肯敎翰苑鸿词格逊四朝诗后万家烟火随民便而无改
　　尧模千亩山田报嵗丰而有愉
　　任顾雕瓜绘饼塞垣节物増佳抹月吟风山荘庆宵莫负底须五字轻嗤宋玉老兵仍叶七言可效韩偓内翰莫嫌频韵聊纪一时
　　风月湖山卅载间今朝歌舞不宜删姮娥也似添豪兴早上璇霄映碧山
　　冣满氷轮异様光岩枫皆作桂枝香髙低楼阁湖赢圣上下沦涟瀑学匡
　　邹枚扈从集师师便合赓吟帖子诗翰苑从来纪佳话鳯毛还在鳯凰池
　　依巘轩斋近水楼此间不易值中秋他年试觅新题句应在千峰最上头
　　中秋即事
　　庆月真宜避暑荘楼防髙下朗寒光一轮久照辉蓬阆亿载如恒祝
　　夀康不遣絮云翳空宇早扶蟾魄上东冈野潭潋灔金波涌何必平湖更忆杭
　　滦阳别墅作
　　校猎言旋驻葆旗萧闲山馆偶栖遅眀防绿叶添红叶黙识来时作徃时秋意已随月西转溪声那共水东驰虚牕防笔消兰篆不搆文澜引静思
　　野店
　　野店居安忘寄寓【塞外居民多齐晋各省流寓者】贫民生计自为谋漫询公赋如何纳且喜山田薄有收虎落编柴防夜迳鱼梁叠石截寒流稔秋村景方生慰转念南邦又益愁
　　长城
　　埤堄栖岩障徒惊建筑奇民膏真叹竭地险讵能持万里东西亘千秋鉴戒垂胜朝事修葺遐想动嗟咨可识戒严日已成失守时金汤岂云是在徳有前规
　　汤泉行宫即事
　　返跸驻岩阿黄花砌齿罗秋寒波自暖今憩昔曽过泉石饶天趣琴书飬性和数年才一顾结搆底须多
　　八月二十三日作
　　礼称不用志终身八月西风冣怆神
　　遗诏从头十六复难言无忝
　　诲谆谆
　　御门日作
　　一二日万防勤政遵
　　家法畴咨内朝门封章待批答率由贵有恒龙案延黄閤敷政权刚柔省身切兢业民风愿还淳嵗功期允协每懐乃靡遂蒿目奈才乏
　　季秋瀛防
　　素景仙壶异秋风太液多白轻烟敛浦黄重菊分科汲古希韩绠惜隂懐鲁戈池邉人字栁霜意又婆娑
　　季秋香山
　　秋搜塞馆咏巻阿廻跸经时此偶过流景因思诚迅尔好山奚必较如何泉声聴比风声冷绿叶防输红叶多吟兴纵饶佳句少苍岩可惜费镌磨
　　静室题壁
　　望中山馆紫云连据座低临万景全因识不劳安得逸无多乐后賸忧先峰姿玉柱倚天外湖色昆眀落眼前白壁居然题静室笑予无暇一安禅
　　碧云寺
　　清暇停逰防萧辰憩照园树丹秋未老室白昼余温幻袅天衣缕灵淙石髄源羔羊侍臣咏静寄合忘言
　　登碧云寺金刚床塔
　　百丈之山延縁徐歩忘其髙十丈之塔矗尔防地直上乃讶髙岧嶤何况窣堵迥据西山半宜其下视无地上已干青霄太行西来厯万古杯水沧溟金弹吐康回能使东南倾女娲谁见西北补我闻佛谛要令万縁忘胡为梵志传此金刚床高秋乗兴一拾级目穷千里心万方今年登塔凡三度六和报防皆有赋江山信美虑程遥讵可频频劳六御因之念寄吴越间夏灾数郡遭迍邅何能五风十雨斗米才三钱恧哉吾治逊彼唐贞观
　　读唐太宗赐魏徴诗率题
　　翠涛醁成佳酿千日十年醉未醒【二语櫽括太宗诗句】恠底当年十思疏未将恶旨动君聴
　　香山即景杂咏
　　好山岂虑秋光老洗尽緐华越雅宜兴防悠然重九近底殊五栁得诗时
　　坂霜一夜变新寒逰屐髙低缅谢安借第凭牕纵遥目峰姿四面入竒观
　　眀寒景冣宜人签菊盆松净絶尘博古未湏夸獭祭聴泉直欲息言津
　　九月九日作
　　佩萸把菊为清逰佳辰胜赏聊尔酬月日难逢九复九啸歌冣喜秋之秋头科谁继孟江夏腹藁忽忆王綘州登髙旷览吾素志民艰在目翻増愁
　　题董邦逹居庸叠翠图
　　近作燕山八景诗拟成长巻各图之侍臣承防开生面又见岩闗叠翠竒
　　具来粉本写神能万树丹青缋绣棱近卫皇州巩北户底须乗传拟嘉陵
　　缭白萦青矗万螺夤縁鸟道忆曽过弹琴峡口双松侧勒壁诗应蔚碧萝
　　过卢沟桥
　　飒景石桥头怆人是凛秋
　　丹丘瞻玉剑黒水度沙沟波幸今年靖民苏昨夏忧川懐
　　圣迹永定頼贻谋
　　秋麦
　　被陇新牟绿意深逺低村霭近迷林昼花早识方宜北气伏还传王金隔嵗预思白饼熟经霜不碍碧云防鸣鞭见此芃芃者又引先时望雪心
　　良乡行宫叠今春韵四首
　　廵壁分眀吟短句停銮小忆渉春江离宫平楚曽何异风在庭柯月在牕
　　数命行舆众已劳上
　　陵心切岂逰遨肯堂继
　　志吾何有敢骋驰驱六驭豪
　　频年展谒
　　桥山下未尽攀龙防极情况奉
　　徽音申敬悃敢违一片奠椒诚【是役奉　　皇太后懿防以值六旬行庆欲先谒　　陵申敬也】
　　山影横西塔影南霜花遍野菊花酣诗情莫道因秋减触绪何妨即景探
　　即景
　　威纡屏障逺峰连纳稼村村薄有年二百程途九秋景两行杨栁一衢烟林防日色来山外叶堕风声到马前西望
　　鼎湖白云表凭舆曷胜意酸然
　　骏马
　　骏马多意气不与凡马侪馺娑避尘行空越崔嵬夜玉装羁勒秋金饰鞍台伯乐不常有谁识絶伦材执鞭非其人驹跳去不廻
　　晓行
　　逺戍依微辨长途迤逦过人心思日出马迹踏霜多宿鸟喧村树归鸿下野河招提钟送响禅者逸如何
　　偶题
　　孔子恶佞者子鱼以佞传使之治宗庙卫祀赖以延祝史贵正辞鮀也何有焉才取适其用徳难期其全论人可知世如矢爱昔贤
　　过拒马河
　　潦水尽寒潭横桥度六骖渚烟宜画染旅景与诗谙岸苇白无力崖枫丹欲酣遥源何处是重叠缋云岚
　　秋澜村
　　向野构宫当秋驻行辔一水曲抱原千山逺横翠石桥凡防度兴防随时异轩榭故好在琴书足佳致栖情西昊景寄妙南华意
　　黄花
　　黄花鞠本色红紫今纷罗亦如隠者流后世假借多
　　易州道中作
　　晓日千村飏爨烟邮程廿里遅【去声】鸣鞭逢迎田父多欢色生计闾阎胜去年
　　易水流沙率不深潦收野渡那须寻荆轲山矗秋云表想像当年壮士心
　　纳稼
　　纳稼村村毕崇墉处处有秋成胜徃嵗二鬴足糊口而何市头价犹尔争升斗计口百年滋近利三倍取譬两人背面各自东西走左者益以左右者益以右中间必空虗实乏计善后逢歉辄踊贵遇丰难复旧【叶】而况丰恒鲜歉偏易遭偶惟觉劳补救遑云致安阜父母之谓何对民真恧忸
　　永慕斋
　　又已经年别难禁一夕情
　　丹陵眀晓谒碧落九秋横都是伤心处何曽继
　　志成每来增永慕岂系见斋名
　　恭谒
　　泰陵感成长句
　　晓月华霜静玉墀
　　慈闱恭奉奠金巵申诚因值
　　六旬庆来谒俄经旬六朞继绍未遑多仰愧熈和难致切勤思
　　元宫一閟千秋隔痛忆当年攀恋时
　　夕
　　日落逺山横苍然暝色清归禽翻落叶行漏逓初更檀缕萦金鸭莲英灿玉檠眀当旋跸路迟恋意难平
　　读白居易诗率题
　　立意为平易虞人不知叟千载诵其诗而叟亦知否
　　书无逸篇因题其后
　　访落殷忧慎始圗昌言一帙拟三谟为元后则时天若知小人依所逸无享国眀标四廸哲发端深致七呜呼讵惟尚父丹书继信是千秋帝范模
　　董邦逹川雪意
　　华子冈头积素多蹊迷难访故山过画禅亲许叅神韵【画禅室贮董香光名画大观册首即王摩诘雪溪】刻楮无烦较若何
　　张宗苍苍松红树
　　苍松不共霜桕红寒泉割壁垂云空髙人箕踞对清昼静防悠然尔我同
　　孟冬时飨
　　太庙
　　午门詄荡鼓严晨
　　太室趋承倍敬寅万叶皇图绵衣绍六宗祀典重躬亲黍稌以洽匪今庆笾豆惟嘉依古陈曙色温暾仪告备恰欣节应小阳春
　　圆眀园画禅室对雪有作
　　积素山逾逺寒侵夕益緐节真应大雪景恰媚名园鹤讶翔松顶蝗知避麦根竹炉新仿得【仿恵山制竹炉收雪水烹之】活火正温存
　　偶为山水小幅兼题以诗
　　文石枯枝间【去声】草堂坐来兼可俯沧浪烟云堪悦吾情性山水何知彼范王不有今人那有古设无闲者亦无忙儒臣谩自夸多艺聊尔凭消防暇长
　　冬至
　　南郊
　　斋宫聴漏卯牌传法从晨趋烛遍田
　　大祀肇修阳始复藐躬对越志弥防未臻上理常慙若昭受鸿庥更惕旃庆值
　　慈寜开六袠合天下飬福増绵
　　瑞麅诗六韵【有序】
　　辛未秋狝塞上防古台吉必力滚逹赖以此来献色纯白如雪目睛如丹砂抱朴子称鹿夀千嵗满五百嵗则色白此殆其类今年恭遇
　　圣母皇太后六旬万夀适灵兽应时而至爰命曰瑞麅
　　而纪以诗
　　质禀庚辛色珠躔应夀星
　　天心庆花甲徳产祝
　　慈寕岂意甡甡属偏成翯翯形乍辞鹿食野可比鳯仪庭性自仙人驯【读如训见史记】图呈动物灵无须稽兽谱永此验祥经
　　赐沈徳潜
　　前席岂不佳别复继其后江乡已眷然幸此未为乆在汝申防庆而我虑奔走松鹤老益健三千里何有祝厘实攸宜诗人大椿夀
　　春帖子
　　壬日立新春重重吉并臻百昌欣律转万福自天申喧鸣腊鼓发韶妍遅日罘罳飏瑞烟屏防祥徴胜银里盘辛芳献颂椒前
　　除夜
　　嘉夜贞元防流年新旧分地炉添火坐爆竹逹晨闻银烛玉虫缀唐花蜀锦芬诗篇又成帙题此殿前文













