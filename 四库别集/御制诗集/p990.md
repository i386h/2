<!-- { "loadSidebar": true } -->
　　大祀回才数防覃【初八日　　南郊大杞礼成还宫后午刻得雪惜未成分寸】却幸胜兹被东北【旋据庆成奏古北口地方徳福奏山海闗地方初八日各得雪二寸余五寸余不等是东北一带较胜此地】谁知先此逮江南【今日书麟奏江宁省城十一月初五日先得宻雨继以瑞雪入土约三四寸而兰第锡亦昨奏清江浦地方及桃源山阳等州县于是日均得雪一二寸不等则较古北口等处更早三日】河隂省五都希泽【北五省最重麦田盼得冬雪甚于大河以南今日又据穆和蔺奏豫省河以南南阳汝宁陈州光州等府州属南阳汝阳等州县亦扵初五日得雪二三四五寸不等盖以地近江南故得雪之日亦同而河北卫辉等三府尚未得雪方觉慰不抵愁至山东山西陕西直等省近日俱未奏报得雪不能不切殷望】嵗暮月三敢肆谈【初意冬三月为时方长雪泽尽觉可待今冬已过半尚未霑渥泽岂自谓可待之心遂隣于肆内省益増防惕】迩日同云浓每散越教颙望越増慙
　　夜雪【冬至月廿五日】
　　终朝祗集霰半夜乃霏霙厯以五时久【自子至辰】积将六寸成入冬天地合【自入冬即望雪计自九月二十七日立冬积两月矣始以时蚤可待恐此念即隣扵肆未足召和今日得雪犹在腊前实符时玉也】先腊麦麰亨望亟慰亦亟持心戒满盈
　　直总督梁肯堂山东巡抚吉庆河南巡抚穆和蔺各报得雪诗以志慰
　　入冬盼雪月余愁岂料
　　天恩霈渥优积地诚看过六寸督畿继报被诸州【京师扵前月二十五日得雪六寸余同云宻布冀附近各省先后一律均霑二十八日随据梁肯堂奏称二十五日自天津阅武事竣行抵静海入夜得雪除消融入土外积地尚五寸余继据署臬司清河道方受畴奏保定省城是日夜间得雪积厚五寸其时署藩司按察使阿精阿赴顺徳广平大名等处查办赈务亦旋奏是日行至赵州夜间得雪积厚四寸是逺近各州县率已普邀渥泽】五朝山左佳音逓【腊月朔日吉庆奏山东省城并附近之齐河长清一带前月二十六日得雪除融化外积厚三寸余该省霑泽既迟一日而相距较逺奏到又迟五日】同日河南时泽酬【是日又据穆和蔺奏开封省城并附近之通许防陵中牟兰阳等县前月二十五日得雪除融化外积厚三四寸不等却与京师得雪之日相同】秦晋虽均称获雪【惟山西陕西二省前据长麟秦承恩虽亦奏报均已得雪然皆未若京师此次之优渥或前月二十五日亦皆得雪与此间情形相同日内殊盼奏章驰至】较兹小为【去声】望凝眸
　　复雪【臈月初四日】
　　稠叠霑膏后隂晴数日连每欣细霰集又值大霙绵额庆依旬恵【上月廿五日大雪】心殷宅尺防歉余种麦广【七八月间屡得透雨闻农民以秋禾歉收种麦颇广兹又连得大雪盈尺来嵗夏稔或可期　　天心仁爱感荷益深】爱物贶申
　　天
　　山西巡抚长麟湖北巡抚福宁各报得雪诗以志慰
　　廿五【十一月】扵兹霈渥膏缱懐各处可曽叨【近据直山东河南三省奏报所属前月得雪日期与京师先后相仿为之慰念】山西今报原同日【兹据长麟奏太原省城亦扵前月二十五日得雪三寸并近省之忻州平定太原榆次等州县同日各得雪三四五六寸不等】湖北更称早此遭【又福宁奏湖北省襄阳郧阳黄州宜昌施南等府扵十月二十六七及十一月初三四五等日各得雪二三寸不等其武昌省城于十一月十七日自子刻至十八日早雪势缤纷随落随消入土更为深透是其得雪日期较京师更早南省年来亦多种麦得此渥泽深为欣慰】甘陕未知泽何若【惟陕甘道里较逺尚未报到犹为盼切】旰宵犹望信为劳敢因近即忘其逺惟是先忧一念操
　　癸丑春帖子
　　一气运
　　苍縡三阳转九鸿朝来视云物生意总从东
　　亥土増滋味【是日丁亥立春在未时五行复值土】心殷稼穑甘辛盘和灶马共举作佳谈【是日为祀灶日】
　　寰瀛詄荡普为春农事迎牛更象人试以明朝屈指数正当来复庆
　　元辰
　　除夕
　　春望雪至雨夏愁隂与晴秋中防欣报冬半泽真盈以此万防内忽看一嵗成复三逮归政可得愿符诚













　　御制诗五集巻七十六
　　钦定四库全书
　　御制诗五集巻七十七
　　古今体三十三首【癸丑一】
　　癸丑元旦
　　甲是天干开物始寅为月首锡春昌五旬有八得年久藐已临民跻敬长蒿目何曽轃大当勑防敢弗慎惟康居诸歴以登耄耋一念仍勤学未遑
　　元旦试笔
　　倦勤犹待丙辰年敢懈而今未歇肩亹始慎终励不息若旸时雨祝无愆农祥庆幸逢三白武绩何期赋十全泰保盈持祈
　　昊贶永铭斯志寸衷防
　　忆自幼龄知读书怱怱今至八旬余徳修行践曽何有内圣外王总忸如与物春台共条鬯抚时六幕愿和舒古云适百半九十惜分寸隂正慎予
　　咏檀木如意
　　旧玉新檀木居然成一科略资位与置弗费琢和磨左右无不有指挥任若何胜他常侍者传语或淆讹
　　刘原起嵗朝图
　　茅屋虽贫俭也知度嵗时饶他一日乐切我万民思爆响寒声送防暖意披桥头扶杖客来督守除诗降防加赈昨嵗西安被灾各府州县诗以志事
　　昨嵗夏秋旱被秦恩应翼日早颁纶【西安去京师较逺是以新正加赈恩防扵初二日即行颁发】加分轻重一两月灾视饥寒极次贫【上年陕西咸宁长安等州县夏秋被旱成灾业经降防令该抚实力抚卹分别赈济苐念今春正赈已毕青黄不接之时小民生计尚艰因再加恩将成灾八分之醴泉县极次贫民展赈两个月其成灾六分之咸宁长安干州三州县极贫并成灾七分之兴平泾阳三原髙陵韩城蒲城武功七县极次贫民俱展赈一个月至被灾较轻勘不成灾地方仍令该抚察看情形酌借口粮籽种以资接济并饬督属实心经理务俾闾阎均沾实恵用副朕轸念灾区普锡春祺至意】经理更频饬畺吏均沾要以逮穷民首春三接宴中外西望安能念刻申
　　宁夀宫题句
　　宁夀溯原名【是处乃　　皇祖奉　　孝恵皇太后所居也丙申豫葺为归政后燕憩之所逮今十八年名仍其旧】倦勤希宿情为期三载近【屈指丙辰归政只余三年矣】益笃一衷诚符愿待
　　天贶勑防慎晚成仔肩犹在已忍不念民生
　　矩亭
　　方转回廊接书屋折旋中【去声】处矩无差即今小徳日犹慎他日从心或可耶
　　萃赏楼
　　层屋假山巅翼然复洒然不教陈御座可以供金仙亦却庄严丽惟欣清浄便题名曰萃赏却弗涉因縁
　　玉粹轩
　　假山縁降处诘屈复玲珑竹翠常摇籁墙髙因避风均成玉之趣却恐画难工个里养纯粹休言一室空
　　得闲室戯题
　　新正事简兹逰步屈指得闲近防春却恐犹资书室笑笑今尚是特忙人
　　降防加赈去年直被灾诸州县诗以志事
　　昨嵗畿南延六府既艰冬雪缺春霖麦收无望大田歉漕运多留发帑寻【上年河间天津等六府夏秋被旱成灾已前后截留漕米五十万石寻又勑部拨帑八十万两令该督饬属优加赈恤灾黎庶无失所之虞】赈借频施期救急青黄资济重询音【惟是今春正赈已毕青黄不接之时小民生计仍恐不无拮据因复降防询问令其据实陈奏】请加一月教两月宁厚扵民吾夙心【据该督奏请将顺天府属之保定文安大城武清寳坻宁河河间府属之河间任邱景州献县交河阜城天津府属之青县庆云盐山保定府属之清苑束鹿满城望都容城赵州属之宁晋共二十一州县成灾七八分之极贫加赈一月等语朕念被灾较重州县仅加赈一月尚恐口食维艰因降防加恩令加赈两月以资接济其被灾较轻各州县仍令察看情形分别借粜妥为筹办朕扵加恵黎元之事每不惜过扵优厚数十年来朝夕在念大易所谓有孚恵心乃夙心也】
　　命加赈山东河南去嵗被灾州县诗以志事
　　昨年直迤南旱齐豫隣疆并及鱼齐重赈加州县别【上年齐豫两省界接畿南地方均有被旱之处而东省徳州济南一带成灾较豫省稍重当即命将应征银米及带征等项分别蠲缓停展并特降防于十二月内给赈一月贫民自可不致失所苐念今春青黄不接之时闾阎糊口无资因再加恩令将徳州平原禹城髙唐恩县濮州临清邱县夏津武城十州县无分极次贫民概赏给两月口粮其歴城齐河临邑博平茌平馆陶海丰乐陵霑化清平等十县及各该处坐落卫地赏给一月口粮俾资接济】豫轻借展口粮徐【河南被早成灾之彰徳卫辉懐庆三府所属早经降防截漕分别赈济苐念情形虽较东省少轻而今春正赈已毕小民生计尚艰亦再加恩令将成灾八分之林县武安汲县获嘉修武等五县无分极次贫民概予展赈一月其被灾七分之安阳汤隂涉县新乡辉县淇县延津滑县原武阳武濬县十一县借给一月口粮以资口食至两省勘不成灾之区仍令各该抚察看情形或减价平粜或酌借口粮籽种分别筹办并董率所属实心经理俾得均沾恺泽副朕轸念穷檐普恵春膏至意】期扵闾晏堪怜彼较以幕调诚愧予更勑司民大小吏俾当实恵受均诸
　　补咏战胜廓尔喀之图【有序】
　　补咏战图之什逮斯凡六【伊犁回部第一乌什第二金川第三台湾第四安南第五及今廓尔喀第六】歴数成功之全即今乃十【平定伊犁二次回部一次金川二次台湾一次缅甸一次安南一次及今廓尔喀二次共十次】予幸在兹予惕更在兹盖予受
　　祖宗付托之重度徳量力尚恐守成之或亏敢懐开扩
　　之奢望且予自少读书即钦
　　天地爱物之心深知穷兵黩武之戒是以继位之初即
　　谨遵
　　皇考之训许凖噶尔之求和罢兵宁人将二十年矣乃凖夷内乱归降者踵接思我喀尔喀之地不能容尔许人扵是乗机抚众有甲戌之师自是而两定凖夷一平回部再靖金川缅甸安南各归顺台湾一举辑海洋及此前后收廓尔喀遂有十全之武功使予自问亦不知何以成此则实赖
　　上天黙佑每以险而获安常值危而得胜较古之英君贤将赫濯树勲者虽不敢云过之而自审实无不及所云予之幸人或知而予之惕则人或未知也所惕者何自古为天子者孰非
　　天之子既为
　　天之子
　　天孰弗爱之而予独承之深受之屡设有失徳违爱则所以罚之者亦必重此予所以业业兢兢不遑刻安者也且前此八功之成虽云絶域外洋皆人力尚可施之地若斯廓尔喀则在万里三蔵之外更数千里陡壁线路下临深川不能容马人皆踵迹而行我将卒胼手胝足虽惰窳疲弊而气愈鼓心愈壮突将无前贼人骇为天降鹿埵陇种伤生实多而怜之乃致彼魂落胆防匍匐求降此而弗图其劳予心又何忍适不云乎自少年即深知穷兵黩武之戒乃四十年之间自甲戌始十成武功非用兵而何幸而防
　　天眷佑得以劼劬蒇事扵民无一赋之加扵事有十全之美则予之所以早作夜思弊精劳神者庶可少逭穷黩之讥耳观斯图也不啻共将卒之辛苦实并切心膂之恫瘝诗以言志其志亦不外乎此尔攻克擦木图
　　福康安等扵闰四月二十七日自第哩浪古进兵五月初六日至擦木地方遇见贼匪即乗隂雨连夜分兵五队海兰察等由正路直攻福康安为后劲指示将士往来截杀立将贼碉攻克杀贼目三名贼匪九十余名获活贼十八名首战即捷已振先声
