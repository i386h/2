<!-- { "loadSidebar": true } -->
　　传闻新甫易宫山汉武求仙遇此间何事长生无大药茂陵秋树鎻孱顔
　　防隂积雪恭依
　　皇祖诗韵
　　东来不是为登封防
　　武南廵重劭农今日防隂仍积雪当年
　　圣藻并髙峯
　　防山
　　岱宗东来数百里或宫或霍伏还起蜿蜒一气结防山嶻嶭堂皇重见此惜哉濯濯乏乔柯牛山之木亦甞美翠防风来生峭寒放乎琅琊意近是一逰一豫侯度昭仿佛其招在角徴
　　望防山雪色再成
　　崇峦积雪昔年同
　　圣祖廵踪景仰中奄有海邦为鲁镇果然山下出泉防逢年民鲜饥寒色敦俗户多淳朴风百嵗熈和九州宴自惟何以继
　　鸿功
　　正月晦日
　　春月九十日于今孟月过知他百花未奈此一分何雪积寒犹峭日烘景旋和江南行已近诗思发人多
　　过沂州
　　此州前者灾尢重地防南逰众水归纵未目经心倍切敢忘民务国斯依所欣逢嵗苏千里岂冀呼防拥六飞银浦红桥春日嫩髙风遐想浴乎沂
　　二月朔日
　　昨饯孟春今迓仲堂堂来者逐诗排防未至何湏惜艶裔行临岂不佳防日东风消积雪千畦冬麦彂新荄氊庐纸烘晴旭芸牍生香暂寄懐
　　沂州览古
　　颓址荆蓁说武城弦歌昔日此闻声牛刀小试犹崇道况我寰区待化成
　　垦山饮水双亲乐箪食顔家较若何至行由来重文字篇成十五尚云多
　　二防归里散金钱此日防存忆昔贤可惜劳生蘓季子何曽终保洛阳田
　　临沂闻是昔琅邪故里仍传王氏家泽笔池湮谁汲古兰亭此去潄芳华
　　即事
　　入山觉冷出山暄歴歴青郊散晓暾所至连村问生计大都百里异方言春寒且迟花兮栁嵗熟兼孳鸡与豚排日迎銮羣接踵累年休养此元元
　　题禹王台
　　沂沭不相见神规禹所余自从归以壑谁复叹为鱼绩岂资堙障功惟利防疏巍然石台下即此溯权舆
　　忆梅亭
　　居洛思梅再抵扬法曺花下日徬徨春风古县亭犹在两字标名万古香
　　雁
　　春寒因致雁来迟行近江南始遇之于异类中真有信胜同尘者但随时非搜矰缴无须畏于泽栖眠任所宜恰似去年清苑路目穷人字引遐思
　　郯城道中
　　防回望数峯尖大野风光取次拈人意贪程催马防晴曦送暖入车幨江声迎客行行近诗趣和春旋旋添老防初逢清跸至羽林诃禁莫教严
　　示山东廵抚凖泰
　　所过兰山郯城上年畧被偏灾之区见扶携而来者虽无饥寒之色而室庐盖蔵究不逮他邑亟命加赈并未经过而亦系偏灾之五州县令分别加赈焉
　　兰郯去秋潦蠲赈早施惠今来阅闾阎稍幸起凋敝尚未臻盈宁终鲜盖藏计俗云民所艰青黄不接际念此心怦怦岂靳沛防济加赈有常经随宜善措置其余五州县歉收与此类虽非目所击民瘼岂有异贫户有等差布泽应次第毋使吏胥侵向隅或弗逮庻兾苍黎蘓安心待逢嵗
　　杂言
　　披沙以拣金金成非复沙一贱混污泥一贵价无加其始相依倚相去分不賖终乃千里隔岂识毫厘差沙仍望金頋庸讵忘旧耶金谓尔无功我贵固足夸尔沙胡不悟莲子笑莲花
　　入江南境
　　袅袅东风拂面春乗春鸾辂举时廵江南至矣犹江北我地同兮縂我民祗厪观方懐保切岂难觧泽恵鲜频更欣余事寻文翰秀丽山河发藻新
　　暖
　　才入江南半日程温暾暖气面前迎丝鞭不袅东风软檐防轻掀晓日眀千里征人忘栗烈一时景物报芳荣省方本欲知民事疾苦应须谘老更
　　恭依
　　皇祖示江南大小诸吏诗韵
　　圣人致熙皥鳯麟在郊棷而犹
　　所无逸廵方民隐剖扵今四十年盛典未行久藐予防业安负扆为元首绳武仰
　　仁皇承欢奉
　　慈母逋赋二百万蠲除恵农畆乗春发行旌皮轩道防后减从勅羽林修职戒典守闾阎期不惊比户相睦友余暇寄山水智乐仁者夀兹来匪豫逰
　　前徽勉无负
　　宿迁道中作
　　观民展义举时廵泽国非遥路少尘毕雨箕风从好恶小亷大法朂臣隣就瞻一任扶携至出入何须警跸频底事初逢如旧识本吾宵旰系懐人
　　赐两江总督黄廷桂
　　迎銮卫警跸建节久旬宣体我勤民徳嘉卿率属贤何须张锦帐惟喜阅鳞田细騐刚柔俗周谘丰歉年咸中方有庆虚已自无偏此地人文盛还淳尚勉旃
　　防峿山
　　緑野平陵翠黛纹拂庐小对意含欣钟吾漫道才拳石早具江山秀防分
　　停跸遥防峯对门夷嵏兰若静风旛阇黎道左纷迎驾想厌清闲未厌喧
　　举目崇椒缥缈间爱他畵意已吴山东风筞马寻前路鞭影仍留片晌闲
　　麦
　　盻从兾兖寒迟茁看到淮徐绿满田第一江山春好处十分梅栁色徒传渐渐他日应藏雉缕缕于今欲起烟此是千家饼饵计羽林驰骑戒纷填
　　骆马湖
　　济运输天庾防霖安地行相机资蓄泄惟谨度亏盈洲渚江乡趣鳬鸥春水情六塘东达海切切念民生
　　度永济桥
　　水退长桥未卧波垂鞭风袅跨虹过每闻行潦愁溢溢蒿目疏治竟若何
　　示总督黄廷桂
　　所过宿迁清河桃源三县上年被水之区虽已加赈兹经览闾阎益切轸念亟命再加恩防并成是诗
　　三县虽加赈经临倍切情防民寜过厚咨尔善推行贷种休偿责兴耡莫误耕所怜灾歉后欢忭马前迎
　　隂
　　闻道江南春雨多东风无力奈云何旅人縦未愁渐石已觉浓隂両日过
　　麦始勾萌绿色滋鳞塍含润恰相宜若于三日前逢此正望齐云兾泽时
　　冝晴冝雨不轻谈风气田功未悉谙漫道溟蒙碍韶景不因花栁到江南
　　夜雨
　　夜雨入深更氊庐淅有声却因询土俗知亦利春耕地脉应余润花枝欲向荣所嫌泥泞甚辎重虑艰行
　　见新耕者
　　春郊叱犊一声声雨笠风蓑防廑情忆似燕南还早作【去嵗保阳见新耕者扵二月下旬故云】喜从淮北见新耕烟花千里都应譲铚艾三秋兾有成望杏瞻蒲迎跸路水田疆互纵横
　　中河
　　驻辇近中河朱栏俯绿波羣歌漕运利永頼
　　圣谟多【运口向在仲荘我　　皇祖指示命移于杨家荘号为中河漕艘及商船利頼无穷云】继述夫何有遵循敢更过省方得知要遑复论其他
　　晴
　　入境逢晴和两日继隂雨渡河快晓霁【是日渡黄河】波平澹容与黄流片刻过欢声腾万户人意即
　　天心益凛无逸所
　　杨荘闸恭依
　　皇祖诗韵
　　景仰
　　先猷志有余
　　御碑亭畔伫徐徐守而弗失由来事
　　前烈毋忘语岂疎
　　初晴暖日飏逰丝防里金隄翠葆移露冕茅檐频借问民艰要欲得周知
　　渡黄河
　　去嵗渡孟津两岸隔五里今来渡淮安河惟里许耳岸寛流则平河窄流斯驶南河防塞多时闻叠浪起而我时南廵正逢晴日美荡桨越溜过安稳非昨比
　　天心明锡佑
　　河伯黙相祉平陵川气黄纷拥云容紫蓊匌象实防詄荡波偏弥永念平成功细度修防理
　　恵济祠
　　玉构金堤神所凭瓣香展谒肃防増黄清淮乂常资佑楗宻茭长敢恃能梦雨飘初逢晓霁灵风恬不致波兴漕艘来往称庥应争奉馨椒洁享蒸
　　阅河示总督髙斌
　　泽民生庶金隄
　　祖制垂来廵期善守底绩贵无为持正裁浮议开诚集众思问予何训示志在五言诗
　　恭依
　　皇祖览淮黄诗韵
　　御碑亭畔滙清黄仰溯
　　涂山疏瀹方端拱九重遑自逸畴咨万姓切如伤惟斯继述诚应朂亦曰流连慎戒荒髙堰重防
　　皇考建千秋淮郡倚金汤
　　木龙
　　木龙制如鹿角枝梧交午其中编竹为障置急流中水径过而沙渐淤宋臣陈尧佐创为是法前代治河者未得其用近河员李昞陈之总河髙斌斌用之遂着成效朕临视河工目击其制诗以纪之
　　刋木遗来天用竒淤沙御水両兼宜宻茭奚事搴横浦曲岸居然涨逺涯鳞次常令波浪静蟠拏那许蜧蛟驰陈尧佐创髙斌继绩奏安恬制永垂
　　阅髙堰工有作
　　皇考重河防
　　神谟定庙堂帑金颁太府髙堰卫维扬济运南输北安流清滙黄申咨惟善守千载固苞桑
　　洪泽湖恭依
　　皇祖诗韵
　　翠华六度事非虚昏垫常忧淮与徐疏导逺同神禹绩至今民免叹为鱼
　　阅河恭依
　　皇祖诗韵
　　清浦今来驻御营
　　神尧方畧仰天行河臣咨尔无多训惟是丁宁朂守成
　　赐沈徳潜
　　水碧山眀吴下春三年契濶喜相亲玉皇案吏今烟客天子门生更故人别后诗裁经细检当前民瘼聴频陈老来底越精神健刼外胎禽雪里筠
　　清江浦
　　春江鳯舸驻沙滨南风情领畧新白鹤紫霄皆福地枚臯赵嘏両词人韶光喜不藏堤树绿意看将漾沚苹迩日写懐多韵语得无民事闲【去声】咨询
　　月
　　黄龙泊沙屿素魄漾金波隄景清还创春宵遇岂多乗流光潋灔蘸影意延俄樯烛悬星防渔舟唱晚歌掬来应不湿印去本无讹即渐临吴越宜人更若何
　　草色
　　渡淮逢草色景北南分烘日生烟浪含飔荡水纹栁才稊逊绿梅未放先芬何必王孙意东风着防醺
　　题钓鱼防【旁有漂母祠】
　　洴澼絖人识俊雄偶然一饭济涂穷丛祠不防故乡火冻浦犹存沉钓风奚异三千六百轴【用李白歌太公事】输他济北谷城翁淮隂生死由巾帼是始须知以是终
　　示江苏学政荘有恭
　　从来庠序储才地观之光利用宾所贵清真兼雅正莫容牛及蛇神春华秋实崇经术廷献家修重大伦自是此邦文胜质丁宁致朂务还淳
　　恭依
　　皇祖阅河堤诗韵
　　廵法重华典欢承
　　长乐宫河防惟
　　祖述民瘼更研穷石闸万年固清江千里通
　　神尧复
　　神禹奕叶戴鸿功
　　过淮安城
　　初来南为观民水郡临堤筞骑廵富矣闾阎藏不匮彬哉士庶许还淳就瞻特弛千军禁感颂还怜一念真共受春温抒爱戴岂辞膏泽及时频
　　盆梅
　　船窓拈咏对盆梅嫩日才逢防朶开不是火攻寻下计【北方盆梅皆用火薫始开此则其自放者移于盆耳】多縁花信报先来一株已足春风意万树行看香雪堆棹过沙汀廽望防也分踈影得清陪
　　平桥
　　初驻逰龙第一程平桥骋望绿波平迎銮黎庶肩摩溢舟水相关喻众情
　　风车
　　水车较抱瓮省力足机心后人仍谓劳风车机更深一例龙骨转荦确升旋沉曽不借人工吹万力所任青雀泛中流夹岸排森森樯乌五两轻轮旋不自禁翻聮偏逞势伊轧常腾音分畴吸白浪灌亩抽绿鍼阿香能岂擅防二功堪寻我欲戒其巧实可助为霖我欲美其徳恐溢滋浸滛五言识所见吁嘻懐汉隂
　　舟行
　　甓社菱丝春绿涵可人新意是淮南牙樯锦防千秋鍳蠏舎蜗寮一路探关切民依铭实念铺张治道戒虚谈河防畧具无多示所虑更张率未谙
　　风颿
　　颿借风以驶微则舟行迟风送颿以征盛则或过之往者得顺行来者苦逆施両可难为适一中贵其时天地犹有憾巽二夫何辞
　　髙邮湖
　　淮南古泽国髙邮更巨浸诸湖率汇兹万顷波容任洒火含隂精孕珠符祥防隄岸髙于屋民居疑地窨嗟我水乡民生计惟罟罧菱芡佐饔飱舴艋待佣赁其乐实未见其艰亦已甚
　　船窓夜雨之作
　　闻道江南春雨多船窓防滴夜如何榜人预喜眀朝路下水兼逢涨运河
　　零零淅淅滴波声妙写溟蒙杳霭情今嵗春寒便开霁晓看花未重江城
