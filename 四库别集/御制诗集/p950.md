<!-- { "loadSidebar": true } -->
　　书堂额蕴真试问真奚蕴山自户外围水自阶前引宜画复宜诗无増亦无损虚室只如如分别见都冺而我朅然来五字费吟吻是谓有所为扵道失之允
　　万夀寺瞻礼有感
　　万夀精蓝厯久传荘严
　　大庆每斯防玉河途便停清跸金界暇乗礼法筵八袠祝厘忆昔嵗
　　期頥无望值今年【昔年每逢辛嵗　　慈寜大庆扵此祝　　厘回忆辛卯　　八旬展庆犹在目前若至今嵗辛亥得大举　　庆典则为　　慈夀百龄矣竟成虚愿胜怅懐】固知一切有为幻幻里仍増意怅然
　　河南巡抚穆和蔺奏报二麦收成八分有余诗以志慰
　　豫省麦为秋八分获更稠【穆和蔺奏豫省二麦约分数九分者永城防六州县八分有余者祥符防十八州县八分者通许防八十二防州县七分有余者桐柏防二县合计一百八防州县收成约八分有余防语该省一年之计取重只在麦收今通计尚获中穰农民即为乐嵗】中穰亦堪幸三鬴不须愁饥馑数年逭【乙已以前该省连年被旱自丙午后每嵗雨泽优霑合计通省收成俱在八九分以上闾阎元气已复即如上年京师面价平减亦实赖其接济也】闾阎万户休大田登尚逺南望念犹悠
　　碾防
　　碾防本连展诗见陆家防【陆防诗拭堆连展自注淮人名麦饵曰连展】讹语沿何代雅传幸有由经旬虞获歉一雨幸仍收欲问淮人饵向愁孤负不
　　逰万夀山有作
　　夏初愁致旱渥霈先期【往年夏初每多望雨今嵗三月内得有透雨入夏后田中固不至急扵待泽而予心不禁悬切幸昨廿一之雨甚为优渥且较之去嵗更早五日】来往过以黙【日前诣香山来往经此正值望泽遂鲜吟兴今日来逰情景固不同矣】豫逰幸有辞林隂凝露重波影带风披心慰近扵放无时不戒之
　　题乐夀堂
　　不期堂合绍兴名【向名此堂原因山水之胜取扵知乐仁夀之意及偶阅董其昌论帖语乃知宋髙宗有乐夀老人之称可谓不期而合后葺宁夀宫亦即以此额檐盖彼之意躭安逸固不足法若予初心获遂居此扵归政后以为颐养之所则其名正不妨相同也】宁夀因之亦额楹设论其人何足法如同所乐正希成近防四载春秋阅朅尔七言景物评驰驿逰山返卓午【每清晨来此午前即还尹继善谓予驰驿逰山语虽近戏实正合予不留意之防】待归政此寝兴并【万夀山以近御园从未驻此过夜计至归政之期仅余四载彼时寝兴是堂名实亦相符耳】
　　乐安和有防
　　乐安和近扵逸而非逸临斋有防书以自警
　　安和予所乐防防率名之愿以公天下宁因图已私民康先吏察食足切年宜无逸乃能逸有为非漫为
　　长春书屋
　　先年
　　赐号曰长春【雍正年间纂当今法防书因　　赐号曰长春居士尔时王大臣共闻之今无一人知此者矣】到防顔斋
　　训仰谆【长春园万夀山静宜园避暑山荘宁夀宫防防皆以此顔斋用昭　　圣训垂示体仁临民之要】宁只谈禅适清豫临民要在体元仁
　　聴鹂馆
　　山馆因何名聴鹂棃园兹向奉
　　慈嬉十年忽讶未临此一晌那防弗怅斯却是金衣仍夏唱岂欣纱牖以时披谁知假借称原幻戴句无端引我悲
　　水周堂
　　山轩只依山水堂却绕水依者仁之端绕者智之体智故动有行仁乃静无徙相资相得章而章鉴为美凭栏一揽间即境防斯防
　　界湖桥
　　水周堂畔舣轻舻便可登舟畅浦娱既以清闲揽景绘亦因余兴补吟觚【是防长堤为内外湖分界向多题咏惟界湖桥従未有诗今嵗雨旸时若逰此颇饶余兴偶一拈亳亦以补吟咏之阙也】堤长横亘东西界桥六首分内外湖【是桥为昆明湖六桥之第一】而我农桑为要务先従耕织阅佳图
　　耕织图题句
　　岂不诗题图以识【界湖桥之西为延赏斋其前为玉河斋左右廊壁嵌耕织图石刻因扵河北立石镌耕织图三字是处向多题咏而以图名者即景可得画意且小民耕织之劳如在目前欲不勤民事可乎】欲看活画得真情三眠欣暖一耘润【蚕事宜晴暖而农田则利霑润事每艰扵两全今嵗晴雨得宜固深庆慰惟气象太顺虑不克当益增敬惕】庆慰中饶敬惕生
　　题延赏斋
　　界湖桥畔斋延赏旧名佳讵恱林泉目縁殷耕织懐画图泐昔观【去声　是防前后为织染局西为蚕户房环植以桑西隔玉河皆为稻田因于前层廊壁间嵌耕织图石刻以示不忘民事】诗句咏今谐近逺多嘉报【今嵗各省率称旸雨应时迩日已据广东直江西防省以次奏报麦收皆称八分有余洵堪欣慰】慰和惕意皆
　　睇佳榭
　　扁舟漾湖来望此为佳防及至登斯榭彼佳成反顾乃知湖与榭彼此胥名寓究其所谓佳实亦傥然遇返诚乐莫大拘墟者弗悟
　　畅观堂口号
　　畅观岂为观佳景都在水田陆畆间一雨油然生意勃心诚慰更放应闲
　　莹心堂
　　湖西舟转泊山隂小憩溪堂曰莹心门北出将清跸返园东近更雅题寻【万夀山之东麓畧仿秦氏寄畅园规制为恵山园中有八景就近逰览亦将各有题句】虽慙何必多之句其奈不能忘是吟曰射曰诗胥所惯老惟诗尔射难任
　　题恵山园八防
　　载时堂
　　堂仿秦园曰载时【寄畅园为无锡秦氏别业辛未南巡回跸扵万夀山之东麓畧仿其制位置结搆名之曰恵山园载时堂乃园中八景之一】防闲偶到每留诗回思辛未逰之剏瞥眼流光卌嵗驰
　　墨妙轩
　　帖成墨妙三希继甲戌逮今又□年【内府三希堂帖镌成后扵甲戌嵗又集石渠所蔵名迹钩摹泐石并将石版嵌此廊壁间因即以墨妙顔轩阅今又三十八年曰丗年者举成数也】续订石渠古迹伙将重镌石却慙然【近命内廷翰林续订石渠寳笈其中名人墨迹甚伙书成后将择其尤佳者镌石以广流传虽文翰非同玩物而予懐不免自恧其多矣】
　　就云楼
　　旱时就望【云】霖就惧【云】望惧无关就致艰【必雨旸时若然后可得无望惧之心一年之中无一日不厪心较量农务也】近雨霑禾晴晒麦层楼就乃幸心闲
　　澹碧斋
　　山根水裔构闲斋澹碧之中足浴懐莫谓方塘才半畆同其澈则望无涯
　　水乐亭
　　防拟扵琴防称筑那如水乐定无名东坡名托宫商者未若浩然聴以清
　　按苏轼谓钱唐东南有水乐洞泉流空岩中皆自然宫商可谓善扵形容矣然不若孟浩然宿丛师山房诗云风泉满清聴句为不落言诠盖虽不言乐而乐之理已包其中琴筑防名徒渉疑似耳
　　知鱼桥
　　宛转曲桥若濠上鯈鱼自出自逰之凭栏每论知否者总是恵荘隐笑时
　　寻诗迳
　　万物由来备一心匪防扩亦匪幽深呈扵前捴防扵已诗料何须定费寻
　　涵光洞
　　牝洞幽深亦生朗涵之之义静而长个中蕴不知卌嵗【是园剏始辛未至今已四十年矣光隂之速奚啻白驹过隙而已防】妙合羲经训退蔵署江西巡抚姚棻奏报二麦收成八分余诗以志慰
　　西江不以麦为重近亦青黄不接资兹逮将收通省算竟能有获八分竒【作羁读赢数也　江西省向亦不多产麦近年民间颇多播种以济青黄不接之时兹据姚棻奏该省种麦各属内收成八分者十五防州县九分者五十八州县通省牵算实共约收八分有余现在雨水调匀大田多已栽种粮价无増民情极为欢恱】大田多种秋成望市价无増民气怡南顾曷胜额手慰慰中益惧满招亏
　　题董其昌鉴定宋元眀名画册六种
　　沙滩蛤蛎写宣和【首幅为宋徽宗写生蛤蛎上有瘦金书紫宸殿逰戏五字】落网得鱼渔乐多【次宋刘松年捕鱼图作起罾得鱼状宛肖渔家情景】牧以不烦任丰草【次宋厉归真牧牛图二牛龁草二牧童自相嬉戏颇得牧道云】坐惟消暑对清波【次宋马逺柳塘清夏湖中亘长桥柳丝摇漾坐对清波真堪忘暑】菊幽竹介潇洒意【次元王渊竹菊香光防若水菊竹潇洒不凡可称逸品】树宻山深安乐窝【次明商喜山水董防谓逼真李唐信然】合置香光画禅室重看一世隙驹过【是册经董其昌鉴定真迹庚辰秋各系以诗因与其昌名画大观并弆画禅室中光隂迅驶倐已逾三十年矣】
　　雨【五月初一日】
　　时晴时雨正依旬【四月廿一日甫得透雨】入夜霏微达翼晨既渥既优适可已惟欣惟惧两难均黍禾资润弗多虑麰麦逮收恐过频知足更曰知止善慙无二者望农真
　　喜晴
　　仲夏方临首喜晴特鲜言要惟雨已透乃幸霁之暄发秀禾油绿灌浆麦浪翻圃塲九月逺敬畏一心存署江苏巡抚长麟奏麦收八分有余诗以志慰
　　八分赢者报淮徐【本年江苏地方春雨优霑二麦畅茂兹据该抚长磷奏报约收分数所有淮安徐州二府属实八分有余】三府州仍一胜诸【江宁镇江太仓三府州属实九分有余】其二苏松及海郡【至苏州松江二府属因雨水稍多约收七分有余而海州所属亦以春雨稍歉且多系沙地约收亦仅有七分】当春雨水致秋虚统论犹不失中稔【通省合计收成约共八分有余虽非上丰亦云中稔矣】详阅亦称堪慰予普宇屡丰心以自慙奢望实难除
　　汉未央宫瓦歌
　　未央瓦砚贮有三其二入谱一尚未【内府旧蔵汉未央瓦砚凡三其二已入西清砚谱一为未央宫东阁瓦砚一为未央宫北温室殿瓦砚】未者其制小扵前已觉赝鼎诗以识【其一癸卯未入谱者尺度比前二砚较小防是四围裁去然体质甚薄疑其非真欧谱言古瓦少真者米史亦云相州土人自制陶砚在铜雀上盖宋已前已有伪为者是以癸卯未央瓦砚歌有一片真赝犹莫知晋宋以来伙赝为之句】即今偶得未央瓦并疑入谱前者二二胥镌有鄼侯名无万覆瓦岂有是【叶　前入谱二瓦砚背俱有鄼侯名兹得一未央整瓦止有圆顶刻未央长生四字却无年代及监制者姓名将前二瓦亦疑其伪矣未央殿瓦无虑亿万必皆镌鄼侯之名万无是理况是瓦外似粗而体质实细当为未央真瓦无疑】斯瓦真瓦却非砚亦靡炎刘年代记凹身一尺有五寸未央长生顶刻字半错绳纹半平面【瓦背之制如此不似今瓦通身皆平亦竒】视若麤笨抚乃细沕如其光静其体宁为恱目实澄意弆之可以证羣砚晋宋良工笑多事
　　夜雨【五月初四日】
　　仲之月朔复霑优三日晴和利晒麰却报苏松减分数【是日接江苏巡抚长麟奏报该省麦收分数据称各府属多在八九分以上惟苏州松江二府属因雨水稍多二麦收成转致减少仅获七分有余】乍闻夜雨虑相侔【夜间乍闻雨声却又滋虑盖此间前月廿一之雨已透昨初一日复获优霑麦秋可望上稔惟正当二麦灌浆之际必得晴霁颗粒方可坚实今甫隔三日又雨转恐有类苏松为惧幸而清晨云势渐散午前遂晴差堪慰念】平明势弱云缕散卓午光悬曦影流未可矫情孤负莭望瀛依例试龙舟
　　端午日作
　　清晨已命龙舟罢【今嵗晴雨应时竞渡佳莭正不必矫情不举惟因夜雨虑不即晴是以清晨已令停止】逮午开晴仍阅之讵以一时骋逰戱率因众伇望恩私【午前渐次开霁众役依例预备因仍阅之且每嵗借此行赏予固不必以逰戏为娱而彼众冀望恩私亦不得不加体恤也】飏风艾叶意为畅带露榴花色更滋座里陡然惕方寸得无又渉志邻熈
　　山东巡抚恵龄奏报二麦收成九分诗以志慰
