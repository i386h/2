<!-- { "loadSidebar": true } -->
古乐府《木兰词》，乃女子代父征戍，十年而归，不受封爵。故杜牧之有《题木兰庙》诗云：「弯弓征战作男儿，梦里曾经与画眉。几度思归还把酒，拂云堆上祝明妃。」女子作男儿，其事甚怪。五代王蜀时有崇嘏者，本临邛女子黄氏。蜀相周庠初在临邛(六)临邛：县名。秦置，治所即今四川邛崃县。，嘏以诗上谒，庠称之，荐摄府掾。吏事明敏，胥吏畏服，逾一载欲妻以女。嘏以诗辞之曰：「一辞拾翠碧江涯，贫守蓬茅但赋诗。自服蓝衫居郡掾，永抛鸾镜画娥眉。立身卓矣青松操，挺志坚然白璧姿。幕府若容为坦腹，愿天速变作男儿。」庠大惊，召问，具本末，乃黄使君之女，元未从人，惟老妪同居，此事尤怪。今乐府有《兰陵王》，乃北齐文襄之子长恭，一名孝瓘，为兰陵王。邙山(七)邙山：一名北邙，即北邙山。在今河南洛阳市北。东汉及魏王侯公卿多葬于此。之战，长恭为中军，率五百骑，再入周军，遂至金墉(八)金墉：即金墉城。三国魏明帝时筑，在今河南洛阳市东北，魏、晋洛阳故城西北隅。唐贞观后城毁。之下，被围甚急。城上人弗识，长恭免冑示之面，乃下弩手救之，于是大捷。武士因歌谣之，为《兰陵王入阵曲》是也。

▲谢迭山全集校注卷五

诗

五言古诗
七言古诗
五言律诗
七言律诗
七言绝句
六言诗
词

五言古诗

谢刘纯父惠布
谢张四居士惠纸衾
谢人惠米线
赠相士吴楚峯
乞酰
谢人冬至送凫酒
赠相士郭少山
谢黄禅师华严会供食
仙隐观

谢迭山全集校注卷五

　诗
　　五言古诗

　　　　谢刘纯父惠布【谢刘纯父惠布　丛刊本「布」上多「木棉」二字。】

嘉树种木棉，天何厚八闽(一)八闽：福建省别称。福建古为闽地，宋时始分为八个府、州、军，元分为福州、兴化等八路，因有八闽之称。。厥土不宜桑，蚕事殊艰辛。木棉收千株，八口不忧贫。江东得此种【江东得此种　「得」，丛刊本作「易」，嘉靖本作「亦」。】，亦可致富殷。奈何来瘴疠，或者畏苍旻。吾知饶信间，蚕月如岐邠(二)岐邠：岐，古邑名，今陕西岐山县东北；邠，同「豳」，亦通「彬」，古州名，辖境相当于今陕西彬县、长武、荀邑、永寿四县。。儿童皆衣帛，岂但奉老亲【岂但奉老亲　「但」，弋阳县志作「独」。】。妇女贱罗绮，卖丝买金银。角齿不兼与，天道斯平均。所以木棉利，不畀江东人。避秦衣木叶，矧肯羞悬鹑。天下有元德，孔融愿卜邻。绨袍望不及，共裘心自仁【共裘心自仁　丛刊本「心」作「志」。】。赠我以两端，物意皆可珍。洁白如雪积，丽密过棉纯。羔缝不足贵，狐腋难拟伦。絺纩皆作贡，此物不荐陈。岂非神禹意，隐匿遗小民。诗多草木名，笺疏徒谆谆【笺疏徒谆谆　「徒」，丛刊本作「欲」。】。国家无楚越，欲识固无因。剪裁为大裘，穷冬胜三春。拜嘉重感激，触物尤酸辛。吁嗟彼寒谷，邹律今不神。三宫坐穹庐，雨雪或十旬。安得移此惠，飞到君王身。塞上寒堕指，挟纩谁为温。人各赐两端，费银二万斤。大军四十万，谈笑却胡尘。感君道义交。何异骨肉亲。可与知者道，众人笑且嗔。玉案未能报，琼琚情则真。春秋二百年，币交几君臣。季札(三)季札：又称公子札，春秋时吴国贵族，吴王诸樊之弟，多次推让君位。封于延陵(今江苏常州)，称延陵季子。一次，他在出使晋国途中，去拜访徐君。徐君见他所佩之剑，十分喜爱。季心知其意，但因要出使七国，未便实时奉赠，但心已默许。不久季子从晋回，去见徐君，徐君已故，季子即将佩剑挂在徐君墓上、以示情谊。有赠好，千古尚如新。

【说明】一、至元二十二年(一二八五)乙酉时年六十岁作。　　　二、诗中有：「嘉树种木棉，天何厚八闽。」纯父疑为闽人。


　　　　谢张四居士惠纸衾

何年捣玉楮？莹洁无滓垽[(一)垽：读「饮」，泥渣。]。清兴厌纯棉，安有尘可振。夜卧白昼中，冰雪心不紊。梦觉梅花香，红炉绝烟熅。疑到玉皇前，俯视日月晕。人闲绮罗帐，何异锦覆粪。吾慕忍寒人，从师游鲁邻。爵禄不可辞，高举已在汶。独怜无褐民，茅檐冻欲偾(二)偾：僵毙，仆倒。。大裘正万丈，德心欠广运。天下皆无寒，孔孟有素蕴。愿与物为春，衾铁吾不愠。以君志趣高，惠我无俗韵。缟带执纻衣【缟带执纻衣　「执」，丛刊本作「报」。】，侨札真契分。

【说明】至元二十二年(一二八五)乙酉时年六十岁作。


　　　　谢人惠米线

玉粒百谷王，有功满人寰。舂磨作琼屑，飞雷落九关(一)九关：即九阍。《楚辞•招魂》：「虎豹九关，啄害下人些。」。翕张化瑶线，弦直又可弯。汤镬每沸腾，玉龙自相攀。银涛滚雪浪，出没几璇环。有味胜汤饼，饫歌不愁癏。包裹数十里，萤洁无点斑。兴师远持，此物正可颁。千万一日饱，不贵金数锾【不贵金数锾　「不贵」，丛刊本作「不费」。】。长安权贵人，五鼎靳笑颜。玉食过九重，恨无土宇皈【恨无土宇昄　「昄」，嘉靖本作「版」。】。岂知有琼糜，天雨到市阛。愿献崆峒帝(二)崆峒帝：崆峒即指崆峒山，在甘肃省平凉县西，属六盘山；帝，即山神之意。，马迷龙难扳。

【说明】至元二十二年(一二八五)乙酉时年六十岁作。


　　　　赠相士吴楚峯

世乱异人出，高者为神仙。方术皆救世，可知愚与贤。喜君风鉴别，妙处不可传。着眼看福人，要识太平年。


　　　　乞酰

平生忍酸寒，鼻吸醋三斗。先民耻乞字，乞酰良可丑。卖鸡买鱼烹，鸡鱼谁舍取？将为水晶鲙，聊悦苦吟口。主人曰无酰，调和只宜酒。一夜严霜寒，池冰坚可扣。虽知酒不冰，流斯鱼可走。旁观粲然笑，易牙知此否？始知五味和，咸酸必相有。提壶我有求，君瓮肯发瓿。宿诺惠未来，望梅渴已久。似闻君酿酰，巧心出杨柳。杨柳属他人，肠断香山叟。举瓢酌酰时，又意玉纤手【又意玉纤手　「意」，丛刊本、康熙本均作「忆」。】。一顾一心酸，泪珠满翠袖。此亦人至情，可不告朋友【可不告朋友　「可不」，丛刊本作「何不」。】。古人有乞浆，得酒意愈厚。又恐酒俱来，太岁正在酉。时年乙酉岁。

【说明】至元二十二年(一二八五)乙酉时年六十岁作。


　　　　谢人冬至送凫酒【谢人冬至送凫酒　丛刊本「凫」作「鸭」。】

阳复旦闭关【阳复旦闭关　丛刊本「旦」作「且」。】，万物畏坤含。双凫飞天外，鹜食何贪婪。儒道又一泰，十年乱愈餤。谁家读书堂，庭阶无清蕈【庭阶无清氵蕈　「氵蕈」，嘉靖本、丛刊本均作「蕈」。】。此时谈诗书，莲经提鱼篮。平生太元文，知者无一谭。之子爱野鹜，骥驹舞两骖。厚颜酒食馔，不猎悬鹁鹌。寒威甚毒矢，三桮胜七铠(一)金函：《广雅•释器》：金函，铠也。《广韵》：{金函}，铠别名。。烂醉寻梅花，登峯吾尚堪。


　　　　赠相士郭少山

崇兰生深林，澹泊一点芳。江梅倚修竹，蕴藉万斛香。肌骨抱金玉【肌骨抱金玉　「肌骨」，丛刊本作「气骨」。】，精神贮冰霜。若以色见我，照红还海棠。


　　　　谢黄禅师华严会供食

十兆九万拜，求道心如惔。毗卢(一)毗卢：参见卷四《洪山庙照华严第十五会疏》[注](二)顶上珠，直欲一手探。天厨送谁馔，众腹岂敢贪。君有维摩(二)维摩：维摩，人名，梵文维摩罗诘或毗摩罗诘的音译，略称维摩或维摩诘，为净名之意。净即清静无垢之称，名即名声远扬之谓。心，作茧怜吴蚕。八万四千供，只须丈室函。昔我闻晨钟，今载草堂栅。流年急如梭，长歌愧仙蓝。勇寻赵州关，何畏白发鬖！愿为护法轮，金甲持长锬。又恐回道人，晚遇黄龙南。

【说明】至元二十三年(一二八六)丙戌时年六十一岁作。


　　　　仙隐观

秋日闲十日，面怀秋山空。烟霞固常态，败叶铺山红。平生五大夫(一)五大夫：据崔骃案：「五大夫臆是：一、兵部架阁，二、校试建康，三、史馆，四、沿江察访使，五、江东提刑、江西招谕使也。」，投老一秃翁。相看各萧索，事付不语中。二轮固代谢，四季弭初终。义霜素凄惨，温律复冲融。相期保岁寒，木末回春风。

【说明】一、至元二十年(一二八三)癸未时年五十八岁作。　　　二、仙隐观在龙虎山。(见《龙虎山志》卷十三)

谢迭山全集校注卷五诗
七言古诗

赠画梅吴雪坞有序
崇真院绝粒偶书，付儿熙之、定之，并呈张苍峯、刘洞斋、刘华甫
昌蒲歌
荆棘中杏花
赠何古梅学医
谢惠药
书林十景十首
送半村厉元吉出尉乌程
题龟峯
竹菊松扇
与魏梅野
谢惠椒酱二首　其一
谢惠椒酱　其二
谢面

　　七言古诗

　　　　赠画梅吴雪坞【有序】

吴君雪坞，善画梅竹，胸次爽豁，所交多贤人。梅竹其所好，雪坞其所居，穹壤闲如有「五更风雪夜，当门独立人。」必能知吴君之不凡矣。广信谢枋得赠之诗曰：冷凝寒极雪漫漫，天下无人知袁安(一)袁安：东汉汝南汝阳(今河南商水西南)人，字邵公。微时客洛阳，值大雪，洛阳令按行至安门，门闭无行迹。令人除雪入户，见安僵卧，曰：「大雪人皆饿，不宜于人。」令以为贤，举为孝廉，累拜楚郡太守，以严明着称。和帝时，他不避权贵，曾多次弹劾窦氏的专横。其子孙世代任大官，「汝南袁氏」成为东汉有名的世家大族。。起来门首问梅竹【起来门首问梅竹　「门首」，嘉靖本、丛刊本均作「门前」。】，吾友可以话岁寒。岁寒心肠如铁石，不与万物同摧残【岁寒心肠如铁石，不与万物同摧残　丛刊本「如」作「似」，「万物」作「万木」。】。有时醉中画梅竹，洪钧只在掌握闲。人生莫与天争巧，上帝一见开笑颜。八极(二)八极：最边远的地方。《淮南子•坠形训》：「天地之间，九州岛岛八极。」俗物不足道，千年陈人无可观。谁能奈得此雪过，春风去后终须还。千红万紫争烂熳，梅竹携手隐空山。皋陶庭坚不祀苦，程婴杵臼(三)程婴杵臼：见卷一《上丞相留忠斋书》注(六)(七)。存孤难。岂无当门独立者，五更风雪不相干。上帝慈仁须动念，醒来红日上三竿。


　　　　崇真院绝粒偶书，付儿熙之、定之，并呈张苍峯、刘洞斋、刘华甫

