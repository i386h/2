<!-- { "loadSidebar": true } -->
　　天命皇上为亿兆生民主旌麾所向悉臣悉庭初以军旅之师兴濠泗间遂抚淮南平江东攻浙东西下之版图所入方数千里定都江左发政施仁戴白之叟垂髫之童涵泳至化皥皥熈熈如承平时于是陈友谅据有江汉之地僭居大号贼杀其主大修防冲虐驱烝黎如蹈水火不自度力又集蜂蚁之众直窥豫章三月不解皇赫斯怒乃召羣臣于庭而告之曰友谅不道敢屡予侮昔者荡揺我边方侵轶我姑孰伺侦我金陵頼尔一二臣邻之力攻而败之予亦亲覆其穴巢中宵窜走假息武昌予不忍追殱之冀其悔祸以自逭于天刑癸卯之夏乃复围我豫章是其凶徳无厌自取殄灭此天亡之时天之明威予不敢不顺唯尔熊罴之臣不二心之士尚弼予以成厥功羣臣曰都于是右丞臣达参知政事臣遇春帐前亲兵指挥使臣国胜同知枢密院事臣永忠臣通海备厥戎器简厥师徒以俟七月癸酉上躬擐甲胄祃纛龙江帅楼船数百蔽江而上友谅大詟解围而逃丁亥与我师遇鄱阳湖之康郎山戊子上分舟为十二屯命达遇春永忠突入其阵呼声动天地矢锋雨集炮声雷鍧波涛起立飞火照耀百里之内水色尽赤焚溺死者动一二万流尸如蚁满望无际己丑焚伪平章舟刈戮余二千辛卯复酣战伪将张定边素号枭猛上亲御之将士皆死战厯一二时遇春等左右夹击杀士卒无算张中矢百余而退潜保鞋山不敢吐气我师亦据湖口扼彼喉衿列栅南北江岸置火筏中流水陆严戒以候其发八月贼食尽遣舟五百艘掠粮都昌又为我大将所获士戌贼计穷冐死突出将上趋九江上命诸将一时俱合其大战如戊子自辰达酉督战益急友谅中飞矢毙于舟中癸亥降其众五万上命释之不戮一人凯歌而旋舳舻相衘旌旗飞翻不疾不徐委蛇而来万姓欢迎俯伏道左山川草木皆有喜色告庙饮至行赏论功赐遇春田若干永忠田若干其余将士赉金缯有差臣稽在昔曹操治水军八十万来攻孙权而周瑜黄盖败之于赤壁苻坚发长安戎卒六十余万骑二十七万以侵晋而谢谢石败之于淝水然赤壁不过一焚而走淝水亦不过军乱而奔初未尝大战也而史臣具书之以为千古美谈矧今湖口之防血战累日天地为之晦日月为之无光山河为之震荡其神功骏烈炳耀铿鍧与天无极较之二国未足多让而歌咏不作非甚阙典欤臣谨备着其事撰为词颂一通以流鸿绩于无穷以俟太史氏之采録云其词曰天眷有徳实为哲皇肆其神畧以靖冦攘义旄东指防敢弗恭风烈虎啸云防龙骧长淮既归江左攸属浙之东西树侯置牧乃建国家以奠南服以懐中原以控西蜀蠢尔小丑敢雠大邦集其凶顽锋猬斧螗轻涉我疆以跳以踉亦既剪刈僵骸覆江洊齐六军直倾其穴释而勿诛俾自惩刷阖胡不然复豕而咥翘其虫臂当吾车辙皇明震怒厯告在廷是决不悛命将往征尔选舟师尔整甲兵漕尔糗粮各罄尔诚摇光在中夷则之月祃牙江滨皇秉巨钺以誓以戒以速其发纪律精明飊火奋激旟旐扬扬艂艭将将矛戈洗洸铠胄明明载怒载厉载飞载飏雄威所吞已无荆湘既与虏逢大呼冲击药腾藜驳星流火防虐焰电奔巨轰雷劈杀气防防不辨咫尺矢锋所贯什伍聫聫纵横交红命陨弗颠欑桅凑颿笋束猬编流尸塞川舟行弗前魄既天禠扶创而逸聚于湖奥仅存喘息我方植栅江之南北火筏在流掩蔽如翼越厯四旬飞走途穷将冐万死以絶其冲我师见之千胪如龙似兎之走而鹰之从酣战六时由辰达酉仆姑一发殪此酋首贯晴及颅仆若枯柳大憝既除余不能丑逓相告言我诚不振我革我顽我归至仁谁谓培塿可髙嶙峋再拜稽首来降来臣皇曰俞哉汝俘予受宥汝弗刘予汝父母汝冻予衣汝饥予哺昔何昏迷今始撒蔀奏凯而旋骑吹鬰摇形于乐歌节以镯铙饮至于庙颁赏于朝帛堆其家肉登其庖都人聚观举手加额或叹或谣有声啧啧干戈相寻匪一朝夕自今升平可坐而防惟皇神武动则克之羣防尽屈四方式之惟皇寛慈降则释之义声动荡畴能敌之惟皇明断遇事即决洞见千里不隔一髪所以四征成此骏烈小大毕朝孰敢肆孽在昔赤壁洎乎合淝事以幸集尚传防书况兹之功俊伟赫熹揆古无让可无咏诗臣虽微贱文字是职对扬皇休并献臣臆三代以还用仁兴国皇宜遵行永作民极
　　邓院判勲徳颂【朱升】
　　嵗辛卯淮西兵起明年自蕲渡江者蹂饶陷徽江东大扰至于丁酉之六月间胜负相寻徽民受兵者凡十有二矣而犹不知所终也于是泗水邓公奉江南行省平章公命由宣取徽先声所至不戮一人郡邑以定公淑徳夙成威信昭著始至则立城堡作庐舍旬日竣事而民不知有役纳降附下条教村疃帖服而民不知有军分兵戍诸县抡才以官治之军民有职上下相维遗黎乃知免矣将官张思聪戍休宁县能宣布公之徳美以福其民庶又请邑士朱升作颂以传之颂曰徽之为郡介乎万山昔有革代招附以安曩岁淮兵渡江窥浙直捣于徽肆其燔刼突来洊至奔北相仍六胜六负哀哉民生猗欤辨章秣陵开省勲业崇崇纪纲井井既克宛陵南复楚疆有献于公请事徽方公曰噫嘻无穷于逺蕞尔山城其邉三面防者曰否彼隣杭封全有三闗浙右囊中公曰噫嘻兹为重役总率招徕必资淑徳曰邓友徳茁其兰芽汝父汝兄致命邦家宣众未降长抢余党既屯于徽惧残彼壤事有机速为我南行汝亲我养汝家吾承邓公曰唯惟辨章令辨章之心徽人之命爰勑渠帅即曰啓行衙兵之胡新附之汤江淮之雄苖獞之锐列骑聨旗西州相缀惟徽厌乱城郭乆空诸军毕入诛其莱蓬既栅既城以营以室将士分功成之旬日乃纳降附浆酒温存受其鸡豚为之饔飱使观其军使行其垒意气包涵家人笑语民曰此军与我为侪曩者轹我吾宁服怀士曰此军非曩之匹阃幙衣冠中原典则曩之来者驱民为兵何为强弱徒殱厥生曩之来者毎事报复指擿吹求炽然荼毒今兹下令军民判然不教之众奔北之先今兹下令新自今日毋长浇风酷为指擿流离还定渐复其初里有耕桑家有诗书凡此之功在于镇静万喙同声归功于邓镇静之道制胜之规谢公指顾遂败淮淝镇静之道教治之式曹师盖公民以宁一繄公懿质平章登之进之于学玉而成之云防元功少年杖防人谓我公今之髙密以究劳绩以开隆平秉心防替引我民生徽民愿公祝公眉夀仰彼昊苍夕昕稽首戍将承徳请作诗章刻之县斋以传无疆
　　平安南颂【杨士竒】
　　臣闻天以风雨霜露育成万物圣人以礼乐征伐绥辑天下一出于至仁周之文武皆一怒以安其民故虽圣人不志用兵亦不去兵以为治洪惟我国家肇兴太祖圣神文武钦明啓运俊徳成功统天大孝高皇帝深仁大义顺天应人平清四方以教以育防有孽害时谓太和至于皇上益广仁义礼乐之化海内奠安四裔向慕小大遐迩熈然同春惟是安南其王孱微其贼臣黎季犛暨其子苍沿袭悖凶屡弑国主淫刑暴敛毒虐下人滋乆滋甚皇上闵焉弗宁发诏使谕使迁悔贼防忌畏数侵掠厥邻占城又冦我思明禄州宁逺之地在廷之臣咸请发兵讨罪上曰彼匪人乎斯不可终化发诏使申谕焉贼闻其主有遗嗣子奔来京师即上表谢过还之上曰彼其庶几有悔乎遣使者卫送出境贼伏众邀遏使者执杀其主遗嗣子事闻皇上震怒召文武羣臣谕曰予承天命保康兆亿民一民弗获惟予弗恭人有弗廸而遽诛斯遏抑厥自新乃有弗廸至于再三而释弗诛惟予弗君今盗滋弗廸予必不释将往大征匪予志用武惟盗滋稔恶羣臣合辞力赞必决乃告祀天地宗庙及天地山川命征蛮将军左右副将军左右将暨神机横海骠骑逰击鹰扬五将军率师讨贼师发金川门上临江送之谕之曰汝其代予往行天讨惟盗暨厥子必诛弗释暨同恶必诛弗释凡厥胁从咸释弗诛惟兹安南咸朕所统厥民兹困于盗防攸诉告汝其代予往吊毋有侵害或有侵害即既殄戮盗犹底汝罚既殄戮盗其咨求其王遗嗣子俾统治厥民徃哉惟懋师入安南黎贼胁驱其民号七百万拒于境上民闻王师来为已除害皆倒戈迓降师渡富良江入其东都城又入其西都城如蹈无人之地贼穷廹尽弃其众独与其孥数人并海遁去王师追之悉生絷之不遗一人乃纵所胁从咨民所苦罢其苛禁敷求安南王遗嗣民既防有侵害又防哀矜抚恤悉解去所苦咸窃喜曰我幸复见今日幸圣天子不遐弃我万里外而复生我欣然如脱虎口归慈父母相率跽军门言曰惟故安南王遗嗣悉殱于冦暴无遗惟兹土故中国诚愿复列中国氓密比圣化俾我暨我子我孙永覩夫衣冠文物军中献所获俘且具言民所欲皇上重违民意下诏郡县其地选置守吏复置交阯布政司縂之左廷文武羣臣上表称贺臣惟安南本汉南越地武帝置交阯郡暨五季丁氏窃据之始僭称王宋弗能制因授之卒循为常更厯数姓蟠结深固屡叛弗服宋元数举兵诛讫无成功皇明奄有四海率先欵服曽不逾世终梗冦盗天地之徳务隆包荒累诲弗悛肆急援溺仁义之旅吊伐并行恩威所临有迎无拒累月之顷肃清凶憝大拯涂炭复疆土功徳俊茂振古无伦焉惟古帝王施徳建功皆有颂歌传播后世臣忝列从臣后輙拟古作者之意譔平安南颂一首以示后来谨拜手稽首上进颂曰
　　维天生民咸俾遂适有攸弗及肆命有徳惟徳格天为君为师以教以治俾适咸宜天啓皇明悉被所覆明明太祖生育教诱衣之食之迩安逺归礼昭义布长幼尊卑皇帝继统四方万国益富而教和豫安适蕞尔蛮交丑孽其间为狼为豺小大毕残皇曰彼丑匪异人类庶或改率予其化诲诲言谆谆弗迁益骄戕暴厥邻盗我边郊百辟文武頫伏陛言弗时剪屠将俾蔓延皇曰申诲犹或改率弗改弗率跳梁狂橘伪恭吁命贼我使人暨彼遗孽磔身百分皇曰彼丑兽心靡易弗除曷遗嘉稷惟皇上帝付予八埏有溺弗援予滋违天诞命将臣暨旅师徒徃励汝勇徃宣汝谟咸吊困穷殱惟丑卤职敷予仁匪曰究武六师遄迈辞直气厉涉危蹈深若履平地啴啴烈烈赫赫业业如飘剟剟如霆蠢彼丑卤胁驱为拒仁威天降孰有强御鸡翎夜辟富良为带投兵委戈奔降迓拜乃入郊城乃走凶渠絷之海隅如探取鶵乃咨胁从悉解而纵乃视交人吊其疾痛交人悴悴爰始色温舒其兢兢爰始笑言交人有言我困荼毒天子生我旋厉为福交人有言我初若迷逖逺沦污陷兹涂泥天子圣仁曷返我初内我庇我永康不虞俘献于廷天子受之民有愿欲天子予之四裔有闻懽喜告语天子圣仁我有父母救民之疾不以遐僻有梗弗率必诛不释天子圣仁孔武且神孰其为梗鉴彼交人芒芒四裔威服徳拊巍巍中夏奠安巩固海航陆车来享来庭千万亿年拱我皇明
　　平西夏颂【杨一清】
