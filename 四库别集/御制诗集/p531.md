<!-- { "loadSidebar": true } -->
　　野草闲花各弄芳但言其色不言香却如一个金盘里置得双鱼供客尝
　　右鱼儿牡丹　蒲公英
　　溪桥筞杖自婆娑问景因之过野河底识山光近首夏红姿已让緑情多
　　右山墅清妍
　　五色之中取两色春风拂榦各开齐设如蜀帝相比拟一则啼时一未啼
　　右红白杜鹃
　　以上春景十二种
　　溪上人家灌木丛浓阴蔽日却延风卜居者定为谁氏隐鹿门山厐徳公
　　右灌木回溪
　　一例涂林红间【去声】黄赩然暎日翕辉煌无香谩共海棠诮有实有花是所长
　　右石榴
　　宻林权当作扉横屋下流泉入耳清欲笑孔圭未免俗仍夸鼓吹是蛙声
　　右林扉涧筑
　　轻受薰风近映阑清香名果副林兰若方白玉为巵子合有黄金与作盘
　　右巵子
　　红霞缛以緑云铺倚榭人将作説乎我恰展图思景概无端飞兴到西湖
　　右荷香曲榭
　　鸭脚叶青偏冒竹山丹花赭畧如萱世间疑似混真者岂独羣芳有赘言
　　右淡竹　山丹
　　留客相将茗椀持竹深亦是纳凉时三唐试一评甲乙磬折应为老杜诗
　　右竹深茗话
　　水陆巧成荟萃芳或为雪袂或霞裳但教品契浄真处底较红香与白香
　　右荷　茉莉
　　前江捕得玉花鲈擕网归来歩栈途底事山居弗水宿应縁厌聴鸟相呼
　　右茒屋归渔
　　宵雅苕华早著名随风飘飏自旉荣笑伊縦有凌霄志不附他柯总不成
　　右凌霄
　　云幕四山卒不开须臾挟雨有风来许浑诗与米颠画小幅居然活脱胎
　　右四山欲雨
　　衣白人为衣紫僧色香都忘【去声】所兮能传神应是醉于史每寓龙门合传曾
　　右晚香玉　紫茉莉
　　以上夏景十二种
　　云看面对复眼底平处搆成岩馆闲试问伊谁卜居者了知人合号衡山
　　右岩馆停云
　　花开五色逞鲜妍小草临风态自翩设向谱中比兰蕙便教题鳯亦应然
　　右鳯仙
　　张防落网捕鱼腥宛转南沽与北汀漫拟长江浮巨舰利名心盛去无停
　　右渔汀防影
　　夹竹桃开傍建兰幽香娇艶各分坛一般都是岭南卉底事人殊贵贱看
　　右建兰　夹竹桃
　　仙山楼阁若飞翔尚有丹罏云里蔵术授链形定谁氏甄栖真遇许元阳
　　右翠嶂仙庐
　　一身双翼态翩翾秋防姑争春埭妍便是蔓枝善攀附髙飞小雀不教纒
　　右蓝雀　纒枝牡丹
　　虚亭袖手古先生坐爱宜人爽气迎已是欧阳成絶唱重儓底更赋秋声
　　右虚亭迎爽
　　折枝赋色任挥毫品自犁然低与髙幽壑弥年终保节剪罗那屑着红袍
　　右金桂　剪秋罗
　　涧口枫林霜染曾飞流激石防层层落来叶是桃花色疑有渔人认武陵
　　右枫林激涧
　　白麝紫霞相暎扶黄花此日不为孤幅中未许他芳厠秋卉堪应并者无
　　右菊【黄白紫三种】
　　波面秋风菱熟时小舟歌唱共搴斯傲他六月采莲者花实其间品有差
　　右野塘菱唱
　　卉中两字占风流木本春开草本秋不是挂题杜工部厌他柔里更为柔
　　右秋海棠
　　以上秋景十二种
　　林叶冬来已渐稀归鸦绕树匝三飞黄昏犹是蔽身宿却胜阿瞒无可依
　　右疎树归鸦
　　拒霜因可入初冬嬝嬝芳姿照浦秾回顾水华似相傲耐寒还属木芙蓉
　　右芙蓉
　　洞口飞泉一道斜是谁泛泛小舟拏藤萝石上依然在只欠洲前芦荻花
　　右石泉萝洞
　　女史观星兆自嘉浄香竞体足风华故应俯视黄金盏祗号人间醒酒花
　　右水仙　金盏
　　山意惟余枯树攅云容欲雪涧收湍溪轩坐者宜青目但是髙人定耐寒
　　右寒林水阁
　　不妨叶面擎微雪雅称【去声】花心射晓晖独恨品题遗陆羽仍慙色相号杨妃
　　右山
　　梵界经楼曡巘间苍松翠柏锁孱顔云容欲雪千岩冷无事髙僧静掩闗
　　右松岩萧寺
　　蜡以黏英结子有花有实冐冬荣惟应罗汉松髙见不屑别传三友名【画家多有以此三种为三友别开生面者幅内无罗汉松故戯及之】
　　右蜡梅　天竺
　　小艇沿溪兴致髙南枝春信屡相遭还应傲得襄阳孟何必探寻踏雪劳
　　右小艇探梅
　　赭英粉蕚共争新不独迎春且探春大矣乾元善资始物犹如此况乎人
　　右迎春　探春
　　一瀑髙悬银凿落四山攅积玉叅差并刀剪水作花后转语堪诠杜老诗
　　右羣峯积玉
　　朶开月月暎阶唇带雪披风更可人须识此花深易理四时一气贯长春
　　右长春
　　以上冬景十二种
　　骤雨【五月十四日】
　　族云傍晚聚初夜骤霖披滴溜喧羣响收晴只半时斯施欠优沛昨
　　祷又虚期究我诚未格所云慙不知
　　恭奉
　　皇太后唘程驻避暑山荘二律
　　已过
　　北郊祭应为避暑行
　　慈舆循近顿清跸唘前程既
　　惬豫逰志还申温凊情年年
　　谕频奉嵗嵗例无更
　　东门仍据鞍【出长春园东门御马而行】送驾列千官岂不林林立欲求采采难晓风轻拂爽緑野逺开寛一例急需雨亸鞭弗忍看
　　过清河桥作
　　曾不清河十里遥御园回望缓鸣镳沙途防转烟村近夹镜因之过石桥
　　御路边傍接甫田因看农况慢催鞭去年光景分明在不为欣然只然
　　麦堆场圃禾生垅艾麦夏田更待耕弗聼慰言晴亦好【或有以农家五月宜晴晒麦之説相慰者此在春夏雨多之年则然今嵗入夏以来虽有雨而未得优霑大田尚有未种者又岂常谚可例】大都轻重要权衡
　　过桥十里尖营在【尖营之语不见经史今以停跸处为尖营遂成通称】停跸而行遂易车虽是节劳语从众却思无逸志慙予
　　石槽行宫晩坐
　　莲漏延清昼槐风送晚凉刚因筹笔罢【是日阿桂富勒浑等奏报筹办军营事宜传谕指示之】复以掞牋忙一室孰今昔三幡冺幻常北山云宻布庶雨望傍徨
　　晓行
　　彻夜云聚散时复零雨丝屡问不安眠未明起披衣晓行实趂凉过早众或疲仍旦明发依然雭霏一律七十里【自石槽至宻云县七十余里】曾未及寸滋麦收亦已定牵算七成垂禾黍待泽亟弱苖将欲萎凭舆揽辔间嬾言余赍咨
　　过白河
　　底借方舟此卧波浅川策马竟冯河却怀辛夘艰横渡时势不同理不磨
　　河干择地焕神祠屛息瓣香敬谒之水旱御灾均赖佑宻云其雨愿优施
　　宻云行宫对雨【五月十七日】
　　侵晓洒雨丝时落时复止已牌至行宫过午仍如此未末申之初乃觉势宻矣滴树响声繁润土香味起方幸雨真成傍晚云散绮嗟乎何其难益增惭悚耳
　　夜雨
　　短夜行斋眠不成忽闻淅沥有微声是诚雨耳愿绵耳那觉慰生饶惧生甲乙更筹同细数宻疎霏势独详评晓庭劚土滋三寸满志何曾得畅情
　　过九松山
　　逺瞻高耸近防低何代名称已莫稽驿路曲盘过右嶂野川畧见涨前溪山容即渐亲直北雨势较量逊迤西因忆京师更西在昨宵膏泽可霑齐
　　遥亭行宫作
　　早行亦早驻诸事觉安详夏至昼犹永雨过风帯凉防丝散云气万曡濯山光何以余间遣拈吟味道长
　　出古北口
　　潮河水弱翕循川异涨冲城缅昔年一自让流乃无事【长城旧跨潮河上庚寅夏河水暴涨墙当其冲随流而圮随发帑修复旧观次年秋河复涨墙复圮因思城本占河何如让地于水且本朝中外一家又岂在此水上缭垣为藩蔽因命将临河城垜葺完以偹规制而跨河之城即不复筑遂得相安无事】即云防北讵斯然清时避暑常来往到处勑几励惕干遗迹胜朝多败垒葢余百嵗息烽烟
　　口外
　　昨日至遥亭雨已较南好今日出古北反觉遥亭小禾黍总菁葱晃日露华皎揽辔能无慰既慰愁还扰京师接报雨分寸斯益少【十七日驻宻云得雨三寸许犹嫌其未透昨留京办事王大臣奏是日京城之雨尚不及寸则更逊于宻云矣】顾此而忘彼岂曰为君道
　　筞马
　　筞马阅农况闗外胜闗内有地无不耕髙下蔚芃薱飏风惟时薫浥露余沆瀣问知四五月阵雨颇霑逮北势大于南所以犹堪待【叶】然总未深渥益为望滂沛晚来山吐云塞宇铺靉叇颙希施霖近逺遍优溉
　　常山峪行宫作
　　去嵗行宫此纳凉【去嵗于此有晚坐纳凉之作】今来凉却逼衣裳都縁前日过山雨遂致峭风解夏阳路近因之到常早斋虚觉以静无忙支窻西北岩云蔚其庶雨乎引领望
　　夜雨八韵【五月二十日】
　　族云生傍晚雴雨落清宵霅霅电蛇闪鍧鍧雷鼓骄蓄深方一放望亟转无聊竖洒横排畅且徐继疾迢久看立苔砌归寝入松寮衾意含微飒檐声尚暴浇已知苏渇涸余事觧熇歊京辅曾霑否南瞻缱念遥
　　苇峪
　　苇峪迤北阅田功缺泽去年同一望却因昨夜得雨回苏緑意看无恙客嵗黑城始遇霖【喀喇河屯即汉语黒城在苇峪北去嵗驻行宫时夜雨】早祗一宿那殊状【兹于常山峪即遇雨较去嵗早一日】复思今夏唘銮晚以是较则反迟宕【昨嵗以五月初八日唘銮今年则于五月十六日较迟八日而以距夏至后日期计之反为早五日也】设更衡之夏至节日虽为晚时早偿较长论短总縁农惟殷防祝屡绥贶
　　至喀喇河屯行宫作
　　襟带滦江向野寛黑城今复驻鸣銮昔年建置无心考此日农桑着意观岭树因遥望惟緑川波虽弱势犹漫纳凉嘉荫仍炎炽便兾蒸云作雨
　　热
　　今朝炎热昨宵凉塞外寒喧曷有常未三庚先报暑秋临二麦正宜旸较睛量雨惟农切探节数时有句偿应接虽然畧无暇静观或亦养心方
　　滦阳别墅
　　雨短滦江浅牵舟畧可行一年才一至惟静复惟清粉蝶随风起山禽傍晚鸣西峯云宻布希泽念重萦
　　虬葢亭
　　黄繖无须此处张松阴亭子称乗凉翼然漫拟欧阳语上有青鸾俨欲翔
　　京报
　　京报称霑雨量云三寸多诚真未慰我设饰更虞他又复成虚望无能致燮和时时向南顾惟是叹如何
　　至避暑山庄作
　　广仁【岭名】去嵗雨凭舆筞马平明此过诸利穑霑膏还忆彼【去嵗闗内春夏雨甚佳闗外四五月间畧缺泽五月十四至山荘日始优霑今嵗则关外之泽乃胜关内也】习劳示众每厪予青山緑水真佳处奥室敞轩各洒如所愧昔年临此者依然午夜问军书
　　永佑寺瞻礼
　　礼固从来由义行到斯瞻仰敬摅诚僾然见矣钦神御久以化之慙
　　顾成水镜云绅昔
　　圣迹田耕井凿此民情承庥防业惟勤亹遑敢云云望郅平
　　汉史顾成之名师古已斥服防之非即应劭所云制度卑狭若顾望而成于义亦无所取卑宫室则可卑宗庙则不可也独如淳谓若尚书之顾命为近之葢顾命者顾子孙而命之顾成者顾子孙之守成耳然身存而为庙汉诸帝遂以为家法斯实不经因用此字并申其説如右
　　写心精舎
　　此而懐
　　昔此居今心写那更【平声】曰写心逝水光阴无喻速如天承显祗生钦庭曦仍是
　　恩晖照林籁寜非
　　解愠音少小惟知侍
　　色笑何期鬓髪亦霜侵
　　题文园狮子林十六景【有序】
