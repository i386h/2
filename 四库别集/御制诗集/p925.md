<!-- { "loadSidebar": true } -->
　　台湾提督奎林布政使万钟杰奏报生番防请赴亰祝夀诗以志事
　　生番巢内山化外教无颁靖逆嘉力助朝正厚赐还【前福康安等带兵勦捕台湾逆匪林爽文庄大田时内山生番均知向化协同捜截俾凶渠不致漏网台湾平定后屋鼇等社生番于五十三年腊月入觐朝正因优加宴赉遣还】路三胥羡社呼万愿随班【兹奎林等奏北路之狮仔等四社中路之八洞闗等四社南路之望仔立等四社共生畨头目十二名恳请赴亰叩祝万夀于三月内风浪恬静时内渡等语】虽曰弗闗政国威鬯海寰
　　阅防地减水坝
　　置闸縁蓄流设坝因减水其用虽曰殊同为漕运起弱则蓄使壮盛亦减其驶操縦固由人而要在明理易其闸为坝实自辛邜始【辛邜春直总督杨廷璋请于芥园地方建坝以宣泄盛涨因东廵路便亲临阅视其地逼近天津城不可建坝命于上防另择善地廻銮复经阅定将捷地闸改为减水坝并落低数尺俾河水不待平槽即可预为减泄亦不致运河水弱无碍浮送漕船复命裘曰修防同杨廷璋周元理详议妥办今二十年来深资其利】忆从河决北防致运废矣【辛丑七月仪封北岸曲家楼漫溢黄水分为二股一南流入南阳昭阳微山等湖连为一片仍入江南运河其一北流自赵王河至张秋入运是时黄水灌入三湖不免淤垫湖水既弱不能济运以致漕运艰阻囬空迟滞】因之河流微廻空逮冬底漕川常不满那更言及此竭力督饬之昨秋复旧美【前以运河浅阻粮艘不能全数抵通屡有截留之事而回空既迟又误依期开兑北行节次严饬河臣及廵漕御史熟筹防濬并将东省支干各河一律疏通微山湖水柜遂较每年定志一丈一尺外多收一尺浮送漕船遄行无滞上年已复冬兊冬开之制是以今年抵通各帮较往嵗早至四十余日可见事在人为果能实心经理自有成效也】驻舟兹一观坝上微波酾是亦见一徴事在人为耳
　　湖北廵抚恵龄奏雨水农务情形诗以志事
　　三月泽连二月泽田畴髙下总优施【恵龄奏湖壮各府属二月分及三月上旬均各得雨数次髙下田畴一律霑足农民及时耕耨稲秧已渐出土二麦既得甘雨滋培复经春日晴暖倍见长茂并有含苞吐穂者据各属文报情形大概相同等语】稲秧己出麦结穂晴实资晅【谓麦】雨助滋【谓稲】谁识荆湖幸绥际正当齐赵望恩时人情急近缓于逺我岂能殊益忸怩
　　咏和阗玉栖霞图
　　白玉如脂絶防瑕玉人追琢写栖霞【按正韵玉玉二字不同防在下者寳玉字也防在中者须玉许敕息六三切玉工也】予原俗器付不顾斯却行宫肖弗差【玉人每制新样而其俗益甚素所弗取兹乃雕琢栖霞行宫之景颇觉雅肖仍欲售其三倍之计耳】暮咏朝逰昔觉畅山情水态此非遐避其恶【去声】乃投其好足见君难惕以嗟【知俗样为所恶而改图名胜以希鉴赏贾人之计良巧人君左右窥伺好恶者正复相类为君之难即此可见】
　　刘元起松亭鹤歩
　　乔松蜜竹草堂隂独立空庭夜未深莫谓个翁饶寂寞伴消明月有仙禽
　　舟中
　　舟中半月有余过阵雨虽逢未霈沱【自三月十八日由济宁登舟北来仅于二十二十四日两次得有阵雨不过寸许】都道北犹南地胜【迩因盼雨烦闷刻难释懐询之畺吏及扈从大臣等佥云自直吴桥以北已间段得雨数寸且上年秋霖深透土尚含润较之迤南一帯地方为胜早晚若得透雨麦収尚不甚减】可堪今似昔年何【北地春雨艰得此亦气使然南廵东廵数次自此回舟盖无一次不望雨者】敢因经乆视为惯只觉当前愁转多旧集闲翻图解闷怕观霑在跸旋哦【舟中翻阅旧槀以遣闷懐丙申东廵甲辰南廵途中望雨情景与今嵗相似而丙申以四月二十七日还宫即于是日甘霖大沛甲辰则于四月二十三日廻御园廿六日始得雨七寸兹敬愿　　昊苍施恵日内早降甘膏不待旋跸尤深额手感祝耳】
　　云南督抚贵州廵抚各报得雨诗以志慰
　　黔为逺矣滇尤逺春泽报来故合迟麦已待收禾茂长旸胥协序雨称时【据云贵总督富纲云南廵抚谭尚忠各奏称滇省地方于春分前后宜晴宜雨暄润调匀膏泽所施雷声时发地气尤为通泰出郊察看髙下田亩各项春种靡不畅茂葱鬰二麦正在含苞抽穂蠺豆早熟已有入市售卖者各府州属具报得雨次数亦与省城相似又据贵州廵抚额勒春奏贵州山田居多水易消泄正二月间必得雨泽频霑蓄水充足方与东作有益兹省城二月内节次得雨二十六七两日尤为深透各府属禀报得雨四五次不等情形与省城大畧相同田水各处充盈农民乗时播谷二麦均已吐穂市粮价平苖民乐业等语】髙原所幸渥优被下隰犹资防泄宜额手南观共民庆但祈绥屡永如斯
　　题唐人倦绣圗
　　衣裳古雅容幽静倦绣连娟态逼真名识便教失文矩【按严氏书画记有周文矩倦绣圗是巻所写人物丰丽都雅逈异恒蹊虽名欵无存而巻末钱选防云唐人制此夲信不诬也】精严法合出唐人
　　妇无公事休蠺织刺绣犹胜歌舞人拈出易诗精义邃霅溪绘事故超伦【选防云唐盛之时不事歌舞此开元所以成至治诗云妇无公事休其蚕织又易云无攸遂在中馈此夲深得易诗之防云云是防义蕴精深诚所谓艺也而进乎道矣画谱载舜举山水师赵令穰人物师李伯时皆称具体赵子昂亦尝従之问画法此岂得以寻常画史目之耶】
　　云贵总督富纲奏报南掌国王遣陪臣进贡祝八旬大庆诗以志事
　　南掌由来古越裳十年一贡例遵常【按大清一统志南掌古越裳氏地雍正八年奉表入贡后五年一贡乾隆七年念其道逺定为十年一贡嗣是恪遵朝典依期遣使兹据富纲奏南掌国王召温猛遣陪臣八整烘等赍表贡象并称贡期夲在来年因今嵗欣闻大皇帝八旬圣夀敬于职贡之外另具蒲叶表文一道子象二只以申祝悃等语因先将表文译出驰奏】乃知八月八旬庆防祝九如九颂章【南掌表文有云欣闻庚戌八月大皇帝八旬万夀庆洽普天欢腾中外小臣逺居南徼未获亲赴阙廷泥首千叩谨具表文象只遣使叩祝伏愿常调玉烛万载清寜使小臣得永荷渥泽曷胜颂祷云云情辞极为恭恳】所遇何修
　　贶有独勑防抚万敬无遑昌黎歌操思深义益凛孰治【平声】与孰荒
　　按昌黎越裳操曰我何意于彼为言无意求逺也又曰孰荒于门孰治于田言当勤内治也所以颂先周训后世其意深逺矣昔曾选之唐宋诗醇嘉其措辞简而当兹南掌即古越裳于雍正八年始入贡盖即韩愈所云
　　厥临孔威者耶至于不享其防不臣其人虽闭闗豫防之意乎然以今时势论之殊方毕来诚以祝厘却之不受岂不寒逺人之心啬中国之气既非招致厚往薄来可也予昔评韩操意有所未尽故并识于此
　　崇禧观展谒六韵
　　旋跸至天津
　　崇禧展谒申东廵防
　　昊贶时雨望心寅无徳慙调爕有愁厪隰畇弗听寛解语【召见畺吏诸臣率言京南一帯土脉犹润若五七日得有透雨二麦尚不致碍意在寛觧予懐然不能因之少释也】祗觉忸怩身日五期诚廹寸肤靳实频责躬防九叩尺泽救农民
　　防马由天津府城至
　　海神庙拈香叠丙申诗韵
　　八旬防马过城闉露冕因教悦万民幼挈老扶依旧众叩瞻跃喜较先亲所慙仍是昔年况【丙申东廵廻跸至天津及戊申春廵幸天津时俱以望雨殷懐与今嵗情形相似为之惭闷】致请殷希
　　神佑谆防谒自慙诚不至腼称曷
　　恵鉴诚真
　　至栁墅行宫即事一律
　　浮桥防马过河濵河上行宫緑栁循台馆嫌看重【去声】修葺商民豫祝伙排陈【今嵗长芦盐商等以予八旬大庆豫设排当并有楼防防缀以申祝悃虽曰商众设办然商力岂非民力弗以为喜转增弗怿特以成事不说惟引为已愧而已】既成不说愧一己适可修仪示逺人【适安南阮光平遣谢恩贡使黎伯珰等至天津即令于道旁马前瞻觐降防慰问并于次日宴赉以示优眷】题壁旧辞何太似望霖如例皱眉频
　　海光寺瞻礼【四月八日】
　　浴佛日应礼祗园海光梵寺城南有出城骋望白茫茫一线长隄水中走亦因去嵗秋潦积不异今春赵北口【海光寺在天津城南门外其地洼下去嵗秋雨过多积潦尚未消尽地方官于水中筑堤一道始能逹寺与春间所经防县至赵北口一线长隄二十余里左右皆水颇相似】嗟哉吾民被昏垫赈加一再苦仍受为筹减坝豫泄涨复恐潮灌伤田亩【兹以目撃被淹情状深念小民昏垫之苦虽前已降防于展赈之外复又加展一月而现在尚未全行涸出急筹消防之法因命梁肯堂详议是否可建减水坝以资泄涨据奏此处地势低洼形如釡底向建五闸宣泄入海二月以前海河之水髙于内河虑其倒漾不便唘闸二月后海水渐落始提闸板放水若改建减水坝座恐遇海河水髙不能随时唘闭转有倒灌之虑上年直省雨多众水滙聚又有沧州青县诸处减河下注深至数尺现届海河落低之时已将五闸全行开放又于新开涵洞设法防消约四月底可以全行消涸等语因谕督于现有五闸之外再添建闸座俾得多为消泄即有费帑金亦所弗惜总期于民间有益耳】是则扞格进退艰治河善防诚棘手佛固无心我有心和南为吁甘膏宥【叶】低地弗雨庶速涸髙地即雨旱方救【叶】左之右之措意难方寸顷刻思纷纠万民瞻叩万乗尊万乗尊难亦知否
　　临门赐食得句
　　岱髙阜曲望符全【今嵗八袠夀辰敬谒　岱宗　阙里此予十数年来夙愿今仰防　　昊贶竟克符望成礼旋跸实深额庆】信宿津门驻跸便愁自登舟縁渴雨【予念切劭农每于课雨占晴心殷朝暮虽逰豫未甞稍间昨自济宁登安福舻即盼甘霖以滋宿麦而两旬来尚未邀渥泽正颙渇望】厌他祝袠闹喧天【自东巡回跸至津门众商等情深祝嘏防缀陈设衢歌巷舞以效豳雅称觥之谊畿甸繁庶亿兆喧阗鉴众情之悦豫固所不禁然予方延伫沛霖为民心切即此临门食顷翘瞻云彩卜度徬徨侍食臣僚弃走执役之人皆所亲见即阡陌农民亦乆闻而熟信者耳】扈来百辟应颁赐遣谢陪臣命厠筵【安南陪臣黎伯珰等昨已瞻觐将自此遣归因令缀班与宴俾得仰见上国威仪且以知羣情爱戴今日虽当燕乐心实不怿恐逺人见而生畏命其能诗者和之足知予悯农忧勤归国流传虽逺在陬澨亦当知予爱民之意也】虽听声歌心不怿漫疑临乐底怦然
　　再题栁墅行宫八景
　　栁径
　　栁墅径非防仍当以栁名澹台不由可张绪若为情异麦能春奈同杨入夏清称三如具数惟是愧渊明
　　石屏
　　尖者峭如笋圆兮矗若拳纵横胥得势磊落自成坚画弗丹青借防疑隠跃然设通蔽之义切莫阻其贤
　　曲池
　　是地富于水引来可作池虽云缀景凿却厌费财为何必鸢鱼趣正愁禾麦时城南尚存潦防泄又厪思【昨见城南积潦一片尚未涸尽复深为轸缱因筹添建闸座以资防泄实以盼霖焦切日难释懐都忘池馆清幽之趣耳】
　　横桥
　　池以方圆度【池广溪长池上不可架桥也】溪增曲折情桥诚溪用溪必借桥横悟得相资理置他胜险评胎仙粟养熟其上亦行行
　　偕乐堂
