<!-- { "loadSidebar": true } -->
　　题唐寅秋山读书图
　　开窓新籁拂衣袂棐几横陈手一编不用焚膏将继晷秋林月上影犹姢
　　西直门外
　　北至祀
　　泽郊预斋返法宫轻舆趂晓凉兰衢宛转通麦穗方含含黍苖亦芃芃祗以兆孔佳益切希无穷不雨过十日迩复炽炎风羣称匪待泽我踊愁蕴隆微朝来霏薄云旋散空慰不胜忧多亘野怜菁葱蜀望恐或虚怦怦愓隠衷何当优渥霑实惠酬吾农
　　玉盘得玉卮
　　偶得玉盘无饮具命捡中秘得一卮焉制作玉质如出一手杯足盘唇皆脗合此与丰城之剑何以异耶因作是诗志竒合有如此者
　　玉盘得玉卮酌置乃相资问盘昔何为久谢承觥思问卮今何幸借用声应随其始出一璞何年秦越离双双契矜柲两两蟠蛟螭有盖昭禹论【刘昭禹谓覔句者若掘得玉合子底必有盖】无当韩非辞互失倐已幻巧合真复竒我无感慨者为此兴赍咨设逢分镜人宁不増辛悲
　　夏至日有事于
　　北郊礼成述志
　　日北景南阴升阳复期【周易集觧侯果曰五月天行至午阳复而隂升也孔頴逹易防夏至一隂生隂动用而阳复扵静也】辨方章品物蠲吉展鸿仪八变灵鼗奏双成
　　帝幕垂奉琮心翼翼进爵礼祗只
　　徳沐安贞吉
　　恩希肸蠁施农占常切志膏雨祝淋时【农政全书夏至日雨谓之淋时】
　　夜雨【五月十六日】
　　过半月不雨我愁已弗禁春膏润野绣首夏芃麦鍼麦熟虽称丰禾黍待泽深炎风迩渐炽每与浮隂侵谓复迟雨期而何报宵霖时踈时更密檐响常细斟欹枕彻夜聴未曙忙披襟入土刚寸余依然颙望心
　　玉河雨泛至玉泉
　　地灵
　　神爽灵诚求每响应夜雨惜未霑肃吁继霑更簇云朝复浓阵雨轻桡迎烟光暗逺山珠防骤眀镜既优亦既渥利农兼愈病无年不愁旱暂愁即吾幸【叶】作解有秋卜不战遐方定【时西北两路官兵所至诸部迎降计日已抵伊犂】一心讵敢盈万防惟益敬
　　西师底定伊犁防音至诗以述事
　　乗时命将定条枝
　　天佑人归防报驰无战有征安絶域壶浆箪食迎【去声】王师【据副将军阿睦尔撒纳等奏称大兵至伊犂部众持羊酒迎犒者络绎载道妇孺欢呼如出水火自出师以来无血刃遗镞之劳敉邉扫穴实古所未有】
　　两朝缔构敢云继百世宁绥有所思好雨优霑土宇拓敬心那为慰心移
　　池亭骤雨
　　西山刚吐一片云倐忽霮防弥四宇丰隆列缺奏其能瞬息盆倾嘉霔溥望泽霏防亦艰致既霑霶霈易尔许须臾珠帘羃檐楹风片烟丝暗逺浦潨声错落打新荷凉色苍茫涤烦暑黍髙稲下总懐新砌花陌树滋蕃庑敢为时和懈素心保泰益思敬作所
　　张宗苍松壑擕琴
　　髙阁开窗俯碧峰幽人黙坐兴偏浓涧邉童子抱琴至动操应成风入松
　　雨后万夀山
　　长养方欣嘉防辰名山胜览已过旬花含宿润犹无力树惹新烟更有神别殿茵香霏砌齿明湖涨影漾船唇先忧后乐原吾分忧既经余乐亦真
　　六兼斋口号
　　湖山雅号赏心主风月堪称乐事宾若问六兼斋好处率逢美景与良辰
　　藻鉴堂
　　宛在构崇基逥廊曲抱池明常彻表里照自取妍媸漪影檐楹防风薫座席披顾名设思义吾每欿扵斯
　　玉河泛舟
　　玉带桥西放舸舟新蝉叫树緑隂稠麦田收毕黍苗起得趁心间事畅逰
　　耕织图边画意横蠺忙已过稲秧生雨旸虽好新丝贵遥为勾吴一系情【闻吴中因夏初骤热蚕事颇减分数故云】
　　五里玉泉一水通乗闲耐可憩烟宫冏然花木呈明净兴与昨来逈不同
　　积书岩
　　二酉非所慕八索谁能探逰目既已豁引兴殊不凡不着一巻书是谓积书岩
　　静益书屋
　　柽栢紫翠峰皴目存资益静因疑是邱苌隠处阿谁津逮其人
　　题钱选捕鱼图
　　或捉箄篮或举罾霅溪仿佛写零陵槎头拟向伊人问可识河南漫叟曽
　　读季布传
　　季布无二诺岂非任侠士受辱不为羞犹曰欲信【平声】已冒顿遗汉书谩言轻吕雉以有易所无主辱臣谊死髙后亦发怒议欲诛其使樊哙顾横行十万兵足矣布曰哙可斩平城祸堪指恶言不足怒美言不足喜卑辞奉车驷无罪幸赦耳一时患固弭万古羞难洗史迁乃韪之大失遵养防
　　题宋宣和池塘秋晚图
　　鸂双飞鹭拳独秋塘位置雅相宜精思设使通为政五国应无播越时
　　咏汉玉章
　　瑞琼磊磊复彬彬印统分明印以真【非秦汉印统内所有者不入此选凡四十枚】溯去二千年上物萃来四十个贤人【刘昭禹论诗云五言如四十个贤人着一屠沽不得】灵光自有蛟龙防吉字常徴茀禄臻试问伊谁宜介绍客卿子墨旧称宾
　　董邦逹春岚瀑泉
　　如沐春山叠翠螺冻开逺渚漾轻波飞泉落涧増新涨噞嘬轻鯈乐防多
　　张宗苍云林烟艇
　　钓轮闲着春衫濶防棹溶溶新水添不肯世间留姓氏任人拟议富春严
　　夏日万夀山
　　昨夜大雨枕上闻露布正报降千羣剪檠批答乐不寐晓晴轻籁吹浮云视事引见庶绩毕名山耐可清无尘岩枝涧叶蔚露气杂花霏香香袭人轻舆飒爽欲换祫念有跻攀仆从臣军务农功两如意慰以为惕益励寅
　　云绘轩
　　巃嵸千仭面遥嶂夕霭朝岚无定状峰峰如沐露笋尖流云防片青天上
　　澹碧斋
　　髙斋俯碧塘幽兴托沧浪荇带闲聨藻荷衣细纫香雨晴山受润风度水生凉我自惜隂者安知夏日长
　　沈周庐山髙
　　倒防诡石立防涛卜宅惟应赋楚骚若与庐山相较量石田豪兴比陈髙【沈周此图为陈醒庵作并题长句其上】
　　西直门外
　　北郊卜祭方希泽好雨依旬大利农禾黍勃然如助长往来似此得稀逢告功况值
　　精禋举归化仍传逺部从【时两路官兵直抵伊犂收抚凖噶尔部众大功迅奏以六月朔祗告　　太庙先期一日进宫而伊犂河西诸部闻风归降者接踵军营日有防报】诸务允称臻美吉一心惟有励寅恭
　　平定凖噶尔告祭
　　太庙述事
　　告成蠲
　　祀异尝蒸
　　太室薫风瑞霭凝梗化昔延六十载【凖噶尔部自防妄阿拉布坦扵圣祖时恃逺防张厥后簒弑频仍逋诛者六十余年矣】懐恩今挈百千朋伊犂辽阻奚堪恃
　　列祖威灵实式凭久计永安方厪念敢因蒇事忘兢兢
　　昆明雨泛六韵
　　杳霭瀁沧流浽防拂舟少男风致雨炎帝夏为秋已觉披襟爽还欣纵目悠荷香清胜麝稲色緑扵油活画潇湘意浑成河汉逰玉泉逺烟外澄翠处言留
　　翠云堂
　　冐雨来灵沼开晴坐翠云八窗延霁景双桧谡寒氛塔影中峰矗铃声下界闻心闲何所托竹素挹清芬
　　撷翠楼
　　玉泉之阿别一湾构筑爱此髙楼间岚气日夕佳入户翠防以南纯浸山云松或是偓佺种烟荔未许周颙攀逰逥摛藻书长句逸趣原得扵其间
　　弄珠室
　　倚岩为厂室趵泉淙其底其下无鲛人何为者累累【叶】静聴潨云韶俯临鉴石髄沧浪之水清妙意寓物理昔者捐扵渊盖有防乎此
　　题张宗苍桐隂髙士图
　　白屋青林静絶尘硕薖何碍过佳宾相逢握手非涂觏山水膏肓结契人
　　阿玉锡歌
　　阿玉锡者伊何人凖噶尔属司牧臣其法获罪应剉臂何不即斩犯厥尊徒歩万里来向化育之塞外
　　先朝恩【事在雍正十一年】萨拉尔来述其事云即彼中勇絶伦持铳迎面未及发直进手夺无逡廵召见赐银擢侍衞即命先驱清漠尘我师直入定伊犂逹瓦齐聚近万军鼓其螳臂欲借一依山据淖为营屯我两将军【阿睦尔撒纳萨拉尔】重谘议以此众战玉石焚庙谟本欲安絶域挞伐毋乃违皇仁健卒抡选二十二曰阿玉锡统其羣曰巴图济尔噶尔【去年投诚封郡王讷墨库属之章京也】及察哈什副以进【叶此人乃我师至伊犂新投诚之宰桑】阿玉锡喜曰固当【去声】廿五人气摩青旻衔枚夜袭觇贼向如万祖父临儿孙大声防马入敌垒厥角披靡相躏奔降者六千五百骑阿玉锡手大纛搴逹瓦齐携近千骑駾走喙息嗟难存荆轲孟贲一夫勇徒以借甚人称论神勇有如阿玉锡知方亦复知报恩今我作歌壮生色千秋以后斯人闻
　　玉鹊
　　徒见翩跹羽那闻哑唶声形非孚翼就质自琢磨成翥矣神全肖温其素本呈应嫌饮露侣黒白太分明
　　平定凖噶尔功成恭上
　　皇太后徽号御殿受贺诗以言志
　　从来西北不庭方戡乱聊携数月粮何必先驱张挞伐早知载道迎【去声】壶浆遐荒底定千秋晏
　　徽号欣承爱日庆岂不慰思宁即慰训垂文子惧方长
　　题乐善园
　　行庆九重鸣夏跸乗闲一晌访溪园蒲芦易长况经雨荷芰逺观初丽暾座为偶临翻得趣景因独防乃忘言徘徊遮莫迟清漏烟舫黄头正门
　　长河泛舟
　　晓凉拂水气日影漏空云两岸稼如勃都吾意所欣波添平浦脉翠叠逺山纹万夀招提近钟声烟际闻
　　恭奉
　　皇太后御园赏荷
　　雨过河源霁景鲜七襄辉映赏花筵
　　徽称寳帙新开瑞
　　尊养瑶池永介年鱼觧防珠跃纹绮蝉如度曲襍清弦持盈讵独予心切
　　慈训频聴朂体干
　　文徴明观瀑图
　　立者扶笻杖坐者倚松隂人各适其适同一聴泉心
　　雨中至玉泉
　　十雨以恒言朱夏五雨好昨近数逢晴思一涤炎燥视事裁进止习射以身教【叶】长日有余闲防马玉泉道殢云生西山顷刻倾盆倒玉珠复银竹森飒还缥缈嶤峰忽若藏平湖益増淼黍髙及稲下芃蔚吐穂早暄润既合宜冀可卜万寳老农笠底欢仆从苦行潦文侯亲罢猎此事汝安晓
　　玉泉雨景
　　云容雨态散还凝山色波光空且澄放眼水晶宫阙里如斯欣遇几廻曽
　　唐寅鸜鹆图
　　一枝栖亦安三山来应寡谁云不逾济防取哵哵者
　　六月十八日午门受俘
　　雷霆申宿令【是夜大雷雨晓即晴霁】阊阖受新俘讵乃恩全背【巴朗孟克忒木尔去年随都尔伯特亲王防凌等归化者至六月间二人乃叛去】安能诛竟逋【罗卜藏丹津雍正二年反去者我师至伊犂彼即请降以事既久赦而弗诛】缉凶新附奋【巴朗等皆新降诸宰桑所缉获者】宥命旧奸瞿【谓罗卜藏丹津】白练陈班末双顽肆市衢【谓巴朗孟克忒木尔】快晴
　　天意顺大礼众情愉益切钦心镜永懐巩帝图
　　金河
　　金河之水髙玉河灌输町甽蓄流波其初一渠可歩踱嵗久淤塞滋芦莪防泉因为广其壑益开稲畦千亩多金河寛乃足行舸溯洄乗便延縁过鳞塍蔚左昆明右万夀山屏叠翠螺玉泉其遥云莅止江南之景夸则那宁为斯乎一图展祝振古兮万箱罗
　　月夜泛舟
　　落晚西山紫照来浮空东沼緑舩开去年北塞山庄月一例南风喜共陪
　　月色波光相与清花潭竹屿几逢迎寄言防棹宁须缓掞藻风前属未成
　　乍见流萤辉暗草更聴蟋蟀试初吟已知颇有清秋意未识谁懐宋玉心
　　郭熈秋风行旅图
　　天外孤城拟剑门栈旁遥指酒家村秋风雅觧伤人意那更征途易断魂
　　热【六月二十四日】
　　雨后喜时晴暄润惬人心禾黍如助长吐穂蔚森森虽有清风来而当朱夏临广厦觉炎蒸闾阎益难禁岂不忆山庄避暑暑弗侵【去嵗以宴都尔伯特亲王防凌等故早命驾暑月在山庄真觉清凉】既虑多劳思更恐弛敬钦协纪顺天时觧愠缅虞琴即看日上阶何以惜流隂
　　夜雨【六月二十八日】
