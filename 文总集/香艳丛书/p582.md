<!-- { "loadSidebar": true } -->
　　国朝　大清一统志（蒋廷锡等）　陕西通志　历代题画诗类（陈邦彦等） 
　　　　水经注释地补遗（张匡学）　全唐诗（曹寅等）　知不足斋丛书（鲍廷博） 
　　　　四忆堂诗集（侯方域）　白茅堂集（顾景星）　澄江集（陆次云）　北墅绪言（同上） 
　　　　玉山词（同上）　静惕堂诗集（曹溶）　船山诗集（王夫之）　 
　　　　京江耆旧集（张学仁　王豫编）　澄潭山房诗集（程襄龙）　毛西河集（毛奇龄） 
　　　　兼济堂文集（魏裔介）　敬恕堂诗集（查景璠）　尺一堂诗抄（王彭泽） 
　　　　思无邪斋诗集（何梦篆）　绵津山人诗集（宋荦）　道援堂集（屈大均） 
　　　　词科掌录（杭世骏）　树经堂诗集（谢启昆）　韦园诗集（舒峻极）　 
　　　　童山诗集（李调元）　蜀雅（同上）　六莹堂诗集（梁佩兰）　詹铁牛集（詹贤） 
　　　　鹳玉斋集（揭潜铭）　林蕙堂集（吴绮）　■⑴堂集（黄之隽）　 
　　　　午亭诗文稿（陈廷敬）　石笥山房诗文集（胡天游）　弱水诗集（屈复） 
　　　　澹静斋文抄（龚景瀚）　染学斋诗抄（余元遴）　寄甫诗集（钱时雍） 
　　　　梁溪诗钞（黄中）　　椒邱文集（何乔新）　海峰诗集（刘大櫆）　 
　　　　归愚诗集（沈德潜）　明别裁集（同上）　国朝别裁集（同上）　 
　　　　忠雅堂诗集（蒋士铨）　曝书亭集（朱彝尊）　明诗录（同上）　 
　　　　小仓山房诗集（袁枚）　随园诗话（同上）　唐诗叩弹集（杜诏）　 
　　　　熙朝雅颂集（铁保）　太痴生诗文集（吴荩）　秋水阁诗文集（许兆椿） 
　　　　悦亲堂集（祝德麟）　东昆诗集（顾夔璋）　白华前后集（吴省钦）　 
　　　　清白士集（梁玉绳）　平庵诗集（黄世成）　切问斋集（陆耀）　澄江集（陆次云） 
　　　　北墅绪言（同上）　玉山词（同上）　台山诗集（何人鹤）　笛渔小稿（朱昆田） 
　　　　一瓢山房集（苗令琮）　松风余韵（姚宏绪）　树经堂诗文集（谢启昆）　 
　　　　两浙輶轩录（阮元）　惜抱轩集（姚鼐）　惜轩诗集（史榖贻）　瓶水斋诗集（舒位） 
　　　　庆芝堂诗集（戴亨）　赏雨茅屋集（曾燠）　守意龛诗集（百龄）　 
　　　　冈州续稿　元诗选（顾嗣立）　元诗选癸集（同上）　沅湘耆旧集（邓显鹤） 
　　　　宋诗纪事（厉鹗）　甬上耆旧集（胡文学）　曲阿诗综（刘会恩）　 
　　　　滇南诗略（袁文揆）　诗娱堂诗集（黄安涛）　程氏所见诗抄　湖州诗录（陈焯） 
　　　　觉生诗抄（鲍桂星）　咏史诗抄（同上）　栖心阁诗钞（刘汝器）　 
　　　　抱璞亭诗集（张湘任）　石庵诗集（刘墉）　白莼诗集（张开东）　 
　　　　花余亭诗存（叶廷芳）　竹居诗集（言启芳）　心吾子诗钞（程尚濓） 
　　　　黄叶楼诗集（乔煌）　香苏山馆集（吴嵩梁）　后湘诗集（姚莹）　 
　　　　梅臣诗集（谭锡洪）　怀荆堂诗集（恒庆）　鹄山小隐诗文集（熊士鹏） 
　　　　萧艾堂诗集（贾松年）　印心石屋诗文集（陶澍）　月塘书屋诗集（杨延亮） 
　　　　悟雪楼诗集（徐谦）　自怡诗集（林彖）　一朵山房诗集（傅潢）　 
　　　　宝闲堂集（张四科）　兰言集（谢堃）　兰言二集（同上）　絸庭诗集（王梁） 
　　　　薇岩诗草（周廷熺）　自适吟（赵珪）　啸雪斋集（诸廷槐）　介轩诗钞（张振夔） 
　　　　金华诗录（张作楠）　永新诗征（尹继隆）　击钵吟（郭柏荫）　 
　　　　云悦山房诗集（杨维屏）　柈湖诗集（吴敏树）　外丁卯桥居士初稿（刘宗谋） 
　　　　梦绿草堂诗钞（蔡寿祺）　全史宫词（史梦兰）　冶南诗薮（林寿图） 
　　　　倚晴楼诗集（黄燮清）　铁瓶诗钞（张岳龄）　绣珠轩诗集（郭漱玉） 
　　　　簪花阁诗抄（郭润玉）　红薇吟馆遗草（郭秉慧）　冰壶玉鉴轩诗草（蔡泽苕）　 
　　　　砚樵山房诗集（董文涣） 

　　卷一 
　　古迹 
　　昭君村　兴山县，吴置，属建平郡，晋因之，宋省焉。唐武德三年析秭归复置，属归州，熙宁五年省入秭归，后复置。有古夔子城，有昭君村。汉宫女王嫱，此乡人也。（《舆地广记》） 
　　昭君村　在归州东北四十里，乐天过昭君村诗：“灵珠产无种，彩云出无根。亦如彼妹子，生此遐陋村。”杜甫诗云：“群山万壑赴荆门，生长明妃尚有村。一去紫台连朔漠，独留青冢向黄昏。”（《舆地纪胜》） 
　　昭君村　宋王龟龄先生云：按《图经》，昭君村在归州兴山县，而巫山亦有之，在十二峰之南神女庙下，未知孰是？杜少陵诗云：“若道巫山女粗丑，安得有此昭君村？”刘梦得竹枝词云：“昭君村中多女伴，永安宫外踏青回。”则在巫山者是。（《梅溪集》） 
　　昭君村　归州有昭君村，村人生女无美恶，皆灸其面。白州有绿珠村，旧井尚存，或云饮其水生美女，村人竟以瓦石实之。岂亦以二女子所遭为不祥耶？（《闻见后录》） 
　　昭君村　在归州东北四十里。昭君名嫱，郡人王攘女。入汉掖庭，元帝以后宫人多，使画工毛延寿图其形，按图召幸。宫人多赂画工，昭君独不赂延寿，故毁其形。及单于愿婿汉，昭君以图当行，元帝见之悔恨，乃杀延寿，籍其家。昭君入胡，于马上弹琵琶，悲歌哀怨。后死葬胡中，其冢草独青，乡人为立庙。（《明一统志》） 
　　昭君村　在归州东北。（《大清一统志》） 
　　王昭君宅　汉王嫱即此邑之人，故云昭君之县，村连巫峡是此地。（《太平寰宇记》） 
　　香溪　明妃秭归人，临水而居，恒于溪中盥手，溪水尽香，今名香溪。（《妆楼记》） 
　　香溪　即昭君溪也，杜诗注云：归州有昭君村，俗传因昭君而草木皆香，故曰香溪。又云，昭君有捣练石，在巴东县溪中，即今香溪是也。《寰宇记》云，属兴山县。（《舆地纪胜》） 
　　香溪　在邑界，即王昭君所游处。（《太平寰宇记》） 
　　香溪　在归州东一十里，源出兴山县，流入江，即昭君溪也。（《明一统志》） 
　　琵琶桥　在秭归县，昭君选入汉宫时，曾鼓琵琶，少憩于此。（《舆地纪胜》） 
　　明妃庙　县旁有酒垆，或为题作“宋玉东家。”属邑兴山县，王嫱生焉，今有昭君台、香溪尚存，城南二里有明妃庙。余尝论归为州僻陋，为西蜀之最，而男子有屈宋；女子有昭君，阀阅如此，政未易忽。（《吴船录》） 
　　明妃庙　昭君名嫱，避晋讳，改曰明妃。本县人王攘之女也。年十七，汉元帝时待诏掖庭，不得见。后单于愿婿汉氏，于是以昭君行。《寰宇记》云，在兴山县。昔明妃入胡，于马上弹《琵琶怨》，且歌为诗曰：“黎菜萋萋，其叶元黄。有鸟处此，集于苞桑。”昭君服毒而死，单于举国葬之。胡中多白草，而此冢犹青。乡人思之，为之立庙。庙庭之中，有大柏树，周围六丈五尺，枝叶蓊郁，出其故台。又有捣练石，在昭君溪中。孟伦撰《明妃庙记》云：“新月娟娟，目断于汉家宫阙；阴灵黯黯，魂销于敌地尘砂。”（《舆地纪胜》） 
　　青冢　在金河县西北，汉王昭君葬于此，其上草色常青，故曰青冢。（《太平寰宇记》） 
　　青冢　在大同府城西北，《朔平府志》：青冢即王昭君墓，一在杀虎口外归化城东南，黑河南岸，土人云西黄河岸及瓦刺地亦有，二处未知孰是？（《水经注释地补遗》） 
　　昭君祖冢碑　古松枝碑在高阳乡朱家村，碑在树上，去地十许丈，相传云昭君祖冢碑。（《舆地纪胜》） 

　　卷二 
　　纪实 
　　昭君本蜀郡秭妇人也。（《汉书》） 
　　初元帝时，以良家子选入掖庭。时呼韩邪来朝，帝敕以宫女五人赐之。昭君入宫数岁，不得见御，积悲怨，乃请掖庭令求行。呼韩邪临辞大会，帝召五女以示之，昭君丰容靓饰，光明汉宫，顾景裴回，竦动左右，帝见大惊，意欲留之，而难于失信，遂与匈奴。生二子。（《后汉书?匈奴传》） 
　　右旧史，王嫱字昭君。汉元帝时，匈奴入朝，诏以嫱配之，号胡阏氏。一说汉元帝后宫既多，不得常见，乃使画工图其形，按图召幸。宫人皆赂画工，多者十万，少者亦不减五万，昭君自恃容貌，独不肯与，工人乃丑图之，遂不得见。及后匈奴入朝，选美人配之，昭君按图当行。及入辞，光彩射人，竦动左右。天子方重失信外国，恨悔不及，穷按其事。画工有杜陵毛延寿，为人形，丑好老少，必得其真，安陵陈敞，新丰刘白、龚宽，并工狗马，人形不逮延寿下，杜阳望樊青尤善布众色，皆同日弃市，籍其资财。汉人怜昭君远嫁，为作歌诗。始武帝以江都王建女细君为公主，嫁乌孙王昆莫，令琵琶马上作乐，以慰其道路之思，其送明君亦然。晋文王讳昭，故晋人改为明君。石崇有妓曰绿珠，善歌舞，以此曲教之，而自制《王明君歌》，其文悲雅，“我本汉家子”是也，《琴操》载。昭君齐国王攘女，端正闲丽，未常窥看门户，攘以其有异于人，求之者皆不与，年十七，献之元帝。元帝以地远不之幸，以备后宫，积五六年，帝每游后宫，昭君常怨不出。后单于遣使朝贺，帝宴之，尽召后宫。昭君乃盛饰而至，帝问：“欲以一女赐单于，谁能行者？”昭君乃越席请往。时单于使在旁，帝惊恨不及。昭君至匈奴，单于大悦，以为汉与我厚，纵酒作乐，遣使者报汉，送白璧一双，骏马十匹，胡地珠宝之类。昭君恨帝始不见遇，乃作怨思之歌。单于死，子世达立。昭君谓之曰：“为胡者妻母，为秦者更娶。”世达曰：“欲作胡礼。”昭君乃吞药而死。（《乐府题》） 
　　司马氏讳昭，改昭君为明妃。（《随隐漫录》） 
