<!-- { "loadSidebar": true } -->
　　梵呗原于汉乗【去声】同无过文语异西东解其义者原非二【梵呗从天竺语译成乌思蔵语即唐古忒字也盖中国与卫蔵诸经俱来自天竺唐元奘所取经系由云南前往即鸠摩罗什及达摩等亦由彼取道并不经歴卫蔵故自唐以前诸经皆从天竺语译成汉字今唐古忒字之蔵经则亦由卫蔵前往天竺译成者是蔵经与汉字经文字虽殊经义则一也】问以行斯鲜得中即此黄衣偏袒诵【文殊顶皆喇嘛僧诵梵呗】防曽白教秘传穷吟成不觉笑予执鹊噪鸦鸣岂不通
　　题真容院
　　真容此院纪文殊相好云从示现图设谓斯真余属假其然师利岂然乎
　　色见声求都未可如何此院有真容曼殊是处传亲切流者为川峙者峯
　　题恒春堂【台懐行宫内正殿也】
　　台懐毎幸必于春恒驻斯堂有宿因六字真言听梵呗【文殊本咒曰阿喇巴咱那底亦六字与南无阿弥陀佛亦无异也】　一天皎日照嶙峋前堂召对非无事大吏咨诹总为民嵗羙风淳率完赋祗蠲少许沛恩纶【晋省逋赋甚少惟五台县有四十五年未完常平仓谷三千六百余石因防防悉行蠲免】
　　清凝斋六韵
　　寝室曰清凝旧斋居以仍无过停信宿已觉未相应信弗民劳力防嫌吏逞能【昨嵗预行勑谕毋许増添座落而地方之承辧各员仍不免欲借办差见长亦外吏积习也】精蓝雅可望后苑底须増【行宫率依旧制于后略増池榭为之怃然但成事不説耳】凝碧亦曲沼清寒自迥陵五言聊志愧未豫戒之曽
　　题董邦逹雪山兼命董诰别图雪山得诗二首用一韵
　　辛巳西巡擕侍臣雪山即景冩嶙峋今来积玉仍千嶂图上之人作古人
　　扈跸侍臣即世臣最欣快霁雪存峋命图真景相辉暎亦识斯人有后人
　　题董诰雪山图
　　枚氏臯随跸雪山因命图霁情宛可挹家法未全殊有树皆桥梓无峯不瑾瑜廿年弹指迅视昔若斯乎
　　汪承霈古柏水仙
　　古柏于斯千万年一开生面顿教鲜似嫌山景隣寒俭文石邉傍厠水仙
　　胡桂长城岭
　　清凝斋壁偶题诗补空【去声】应教画间【去声】之写得长城岭雪景恰真前日过舆时
　　清凉山四依
　　皇祖元韵
　　廿载重来寻昔踪岭巅仍蔚后凋松依然古佛瞻相好伙有畨僧声鼓钟谁谓祝
　　厘竟孤负【辛巳诗有一念祝　厘算期永之句】那堪资
　　爱意深重曼殊如是无些子莫莫春云罩五峯
　　甘露寺
　　五台刹若林一刹一名字是处有山泉即号甘露寺泉出于地露降天是一是二犹疑焉天生地成胥为水则其同也理固然露无不甘此独占羶芗实以依金仙应真五百皆离垢既称离垢身何有乃曰居然浴于斯此可质诸师利否
　　寳塔院
　　寳塔崔巍倚昊穹云藏师利髪于中黎谨守天龙防可识内空与外空
　　显通寺再依
　　皇祖元韵
　　精蓝瞻礼重灵鹫倚巍峯汉代兴初地歴朝振旧踪天花霏座郁慧树布庭浓驯鸽纷来集应闻声讲钟
　　罗防寺
　　罗防明示寺名嘉【罗防佛十弟子之一也】弟子亲承佛训加密行【去声】由来称第一【见名义集】峯峯树树总无遮
　　望海峯再依
　　皇祖元韵
　　峯据东台迥岧嶤俯下方防畨阅火刼一瞬视空桑古寺业标白西僧衣袒黄沧溟祗杯水眼底逺茫茫
　　夀宁寺
　　虚空万古静为夀峯色四隣恒与宁底事弗欣于此慽前巡曽奉
　　翟舆停
　　玉华池
　　灵山必有泉泉实山之脉然而一就平入地率无迹兹池号玉华方塘半亩积经冬不结氷遇旱弗竭泽松为【去声】幕隂浓藻因漾波碧是谓玉之华英而不离白
　　戏题罗汉坪
　　五百应真缺其一相传其一到来迟是诚执相而求者吾谓曼殊或哂之
　　五台山天花诗三依
　　皇祖元韵
　　老绛由来始嫩青【天花生于古树嫩则色青为菌可食老则色绛为芝可作屏】忆曾作赋制为屏昔年摩诘饭覆釡借草深知此味宁
　　寄题北台再叠北台眺望防依
　　皇祖元韵
　　依例罢攀陟【五台惟北台最高自丙寅有攀梯九天半驻防五云中之句庚午辛巳俱罢登陟】云端眺梵宫游神越空色想像泯边中也觉诸人豫因之五蕴融东溟眼界里奚必问瀛蓬
　　既怯鸣鞭上【丙寅登北台防马而上今既不能遂并肩舆亦罢之】兼休歩辇跻寄懐徒向迥成咏且从低人子彼当惜高年未罢题惟斯赓
　　圣藻瞠后那能齐
　　戏题清凉石
　　石不动为恒动则反厥常僧神其説者曰诚斯能扛试之乃弗然笑问诚何藏彼其寂弗移是谓真清凉
　　回銮至白云寺驻跸作
　　前往台懐过此时初霁白云犹恋岭今日台懐驾言旋霁久白云无片影大士显佑示真诠云之有无胥平等然而愁泞实舆情及其喜晴亦因境我固忧乐同众者那能忘物真空省慧贶禅机两黙叅以手加额心自领白云出没岂其知岩寺萧闲镇清永名之副乎云弗知实实循兮寺兹肯何来寺侧搆行馆一宿之居过华整未能忘言言则慙题壁恒斯对山静
　　题引懐堂
　　白云寺侧搆行馆创也非仍旧腆顔回跸聊因驻一宿虚讶许纳千山底湏名实于云责【是日晴】耐可推敲消昼闲问我引懐信何所寸心恒在万民间
　　静宜书屋
　　云散山犹在名标实自如可知万縁静遂与一宵居
　　陜西巡抚毕沅奏报得雨诗以志慰
　　仲春上澣频逢雪却是秦中得雨时【二月初旬京中屡得雪泽兹据毕沅奏报西安省城于二月初九及二十五六等日连获嘉澍入土深透附属州县同日均霑其同州鳯翔汉中延安榆林等府邠干商鄜与安绥徳等州属亦于初九防日同获春膏自二三寸至深透不防土脉优滋麦苖菜豆一律荣茂夏禾丰稔可期四野欢腾防语】近北凝寒雪斯当【去声】迤西融暖雨其宜不徐不疾称深透属府属州已遍滋春麦夏禾可期获戒之言满莫轻为
　　度长城岭
　　五日晴光晒防盘山路寛全殊防泥泞顿觉众娱欢可识情何定多因境以安满川绘桃桞一岭隔暄寒画意如开帧诗材得据鞍廻看西北迥尚有玉峯攒
　　望水窦岩叠辛巳二絶句韵
　　水声二十年无休山色一弹指尚浮试覔东坡两题字何曽石壁传风流
　　将曰欲休早未休玉局双文仍渉浮我偶望其水窦耳窦乎水乎谁住流
　　山东巡抚国泰奏报得雨诗以志慰
　　入晋逄雪霈于齐获雨霶【昨三月初七日雪中度长城岭今国泰奏报山东省城于初六七日竟夜达旦得雨四寸余麦田荣茂高粱谷豆防项乗时出土农民欣庆且云气浓厚各属均应普被云云实堪欣慰】同朝若合契四寸允称祥苗润资麰麦甲孚利黍粱京畿晴适好不雨审无妨【是日京南保定等处得有微雨而顺天府属均未防奏报问之袁守伺防称近京州县冬雪深透入春雨雪频仍土膏过润现尚有望晴待耕之处】
　　王陵城
　　荒城犹自号王陵陵母知兴卓识称髙祖却还惜少戅马迁躗语未堪凭
　　按汉高帝本纪吕后问谁可代萧何曰曹参可又问其次曰王陵可然陵少戆陈平可以助之云云此事脍炙人口率以为吕后之祸高帝若先知者帝于萧曹軰五人知之悉而论之当宜也若夫吕氏之祸则高帝所不期好竒而不概之以理史迁实不能辞其责向曽为文论之因经王陵城题句复识如右赋得王良登车【得心字八韵会试题】
　　御驷在驯心论衡取喻深物无不可教世有足同箴执靶子渊颂登车仲任吟百家通以后一乗譬垂今相得泯驽马诡随耻获禽辔柔如组执都过逐风骎祗谓精神贯匪从牝牡寻勲华顺民意缅治愧难任
　　防理河南巡抚布政使李承邺奏报得雨诗以志慰
　　抚军来觐谒印合防藩司【巡抚富勒浑来行在陛见例将印交藩司防理】欣报春霖日恰同山左时【李承邺奏豫省自二月连得雨泽兹三月初六日自未至亥省城复得雨四寸各属禀报相同现在二麦畅茂杂粮园蔬皆及时播种与国防所奏得雨日期分寸大率相防】麦苖谷芽润傍县各州滋奏牍关民务行营随处披
　　灵济祠再叠旧作韵
　　小别廿年矣依然水酾渠为功利耕作此计匪迂舒暂可凭轩覧防曽暖席居壁题仍好在和韵适防余
　　题惬适斋
　　灵济祠边惬适斋便途小憩昔今皆虽然朴素无多费究觉予未惬懐
　　秀木轩口号
　　前巡秀木已佳隂廿载茏葱隂益深设作故人刮目待我犹昔也愧成吟
　　广利渠
　　乙丑疏渠灵济边【祠名渠在其侧髙斌为直总督所奏开者】至今犹忆昔臣贤垦田灌溉资千里似此兴功何碍焉
　　烹雨前茶作
　　谷雨犹赊十日期贡来雀舌速无迟寓规兴化进茶表絜矩田家卖谷诗文蟹武鱼总依今春昨嵗偶闗思一弹指顷三千里龙井山中看摘时
　　栢岩山
　　古栢笼岩翠干拏山南洞缅浪仙赊虽然入僻诗称痩要自铮铮成一家
　　农况
　　农况东来逐日増香期饼饵入吟凭大麰小麦芃一律近垅遥阡蔚防层饮露得滋如助长摆风去滞实相应【麦喜风否则郁滞弗结实故谓之麦浪也】虽然宜细弗宜甚【谓风】尘土殃之亦可憎
　　木兰祠
　　成勲归里弗受赏脱却戎衣换女衣莫谓丈夫输巾帼不输巾帼者诚稀
　　回跸驻保定临漪亭行馆
　　行馆招提侧回銮驻似初菜花黄引径渝水白围居风定闲开牖昼长宜展书如云容膝好即景每慙予
　　再咏莲池书院十二景
　　春午坡
　　直省都勤书院规保阳独此号莲池风开首善为倡率文运方当春午时
　　万巻楼
　　朅然辛巳忆前巡曽向书楼拾级频试问个中破巻者是谁下茟解如神
　　花南研北草堂
　　花南背日图观丽研北当春欲咏妍自是诗人防心处以云经义岂其然
　　髙芬阁
　　三朝文治继绳脩方伯歴年
　　锡字留六艺高芬千古永陈家那数御书楼【海宁陈氏安澜园有御书楼以蔵赐书】
　　宛虹亭
　　曲桥跨水宛如虹却架小亭介路中设向武夷拟其幔更无劳客蹑云空
　　鹤柴
　　胎云曽是着仙经禽也而非凡鸟形但以格高宜缀景惜他毎被剪双翎
　　蕊幢精舎
　　精舎原非儒者居蕊幢取义缅其初韩文应是曽经读喻送浮屠文畅书
　　藻咏楼
　　髙阁临溪俯上层春时氷解尚疑氷緑蒲白芷斯犹未藻漾波心致可凭
　　绎堂
　　蓬矢桑弧识举男一身六艺备应谙今人何不如古也臂病当兹倍觉慙
　　寒緑轩
　　因令人逺致轩深歩入原来君子林咨尔个中乐羣者毋忘有斐自修心
　　篇留洞
　　径循石洞有篇酬偶尔无过佳兴投却顾随行方伯语还应嘉政为民留
　　含沧亭
　　十二景都防缀工图呈曽肖御园中【辛巳过此命绘图于圆明园秀清村肖此结搆】廿年事迹一弹指拈句因之思不穷
　　雨【三月二十日】
