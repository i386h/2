<!-- { "loadSidebar": true } -->

忽禁中妖祟作乱，贯夜不宁，或现如大龟，或化为人形，兵刃莫能近其身。帝甚忧之。臣僚具奏：“嵩山道士名曰昌虚中，颇有道术，善能治祟。”帝命召之。使去访求，见一道士献诗一首云：

遥指高峰笑一声，红霞紫雾面前生。每游尘市无人识，长向山中有鹤迎。时弄玉蟾驱鬼魅，日煎金鼎煮琼英。他年若赴蓬莱会，知我丹书有姓名。

帝观诗意，思“昌”字虚中乃“吕”也。自此禁中妖祟顿止，更加崇奉。不表。

却说成都有谢石，字润夫，博学知变，得吕祖之道，以拆字言人祸福，无不奇中，名闻九重。召至后苑，嫔妃太子，断之无不应验。帝锡甚厚，补承信郎。石知北方多过，未几归蜀。

壬寅春，金伐辽，辽主败走云中。金又克西京，辽奉晋王淳称帝，都燕京。是冬，宋约金攻辽，克燕京，辽主淳走天德。

癸卯秋，金主文殂，弟晟立，为金太宗，改元天会。时王嘉年十二岁，能通经史，诸子百家，无不通晓。忽父无疾而终，家事悉凭母与王兴料理丧葬，以自未曾成立，惟痛哭而已。谢氏太太忧子年幼，十分悲泣，恐其有伤，反以好言相慰道：“父老百岁，死期终有，况你父年已六十余矣，亦不谓短命也。只要汝发愤攻书，求其上达，那时你父虽在九泉，心则安矣。”允卿听母之言叫他立志攻书，遂答道：“儿思此时天下纷纷变乱，宋今约金灭辽，金强，必然南渡灭宋。这数年间，正在武将进功之际，依儿所见，不如弃文入武，一则可以保身立业，二则可以辅国安邦。此乃儿之愿也，乞母亲裁之。”谢氏想道：“我儿年虽幼稚，出言非凡，今且人事未达，开口就论邦国之事，量其将来不是池中物，必待风云际会时。”遂向嘉道：“娘是女人见识，无非望汝长成立业而已。凡曰文武，听从汝好可也。”

自此以后，允卿更名中孚，就在家中操弓演箭，负石弄刀。至十八岁，改名世雄，赴考入判，娶长安城中和都尉之女为妻。明年，母亲病卒。居丧三年，至二十四岁赴试，高中第三十六名进士，回家兴坟祭祖。不表。

且说宋以张商英为相，天旱已久，及商英受命，是夕大雨。帝喜，大书“商霖”二字赐之。有怄偻道人及门求施，商英戏问曰：“为道士，当有道术否？”答曰：“能捏土为香。”即阶侧取土，捏而焚之，奇香扑鼻。烟罢，道人不见，案上留诗一首云：

捏土为香事有因，世间宣假不宜真。皇朝宰相张天觉，天下云游吕洞宾。

商英身憾不识，从此格去心非，有志于道。后被何执中谮言，出知河南府，复贬为承信军节度使。后见事日非，乃弃官至终南访道，见二人曰：“瞌睡汉今醒矣？”商英惊异，拜叩姓氏，二人曰：“言乎近则范蠡、张良，言乎远则歧伯、风后。子向从吕公之游，成道奚难？”商英拜求度世，二真遂授以口诀，令其勉力自修，遂别去。商英择地修持。不表。

乙已春，金执辽主延禧归，东辽没。耶律大石称帝于起儿漫，为西辽德宗，建元延庆。时宋封童贯为广阳郡王，张商英叹日：“外起强敌，国多灾异，宦者封王，亘古未有。此亡国可翘足而待也。”遂入滇南修炼。未几，丹成度世。正是：

道路虽遥自可求，忠心保国自然休。今朝不管红尘事，跨鹤乘鸾返十洲。

要知后事如何，且听下回分解。

第三回  岳鹏举舍命辅中兴王世雄被黜空世事

词曰：

世人志要坚，辅国安邦学圣贤。一片忠心扶社稷，未展衷情意，浩气冲天已了然。怀抱先天志气全。今将世事都抛撒，了却尘情觅真铅。（右调《追云飞》）

却说乙已冬，金兵分道入寇，宋帝召种师道为两河制置使，姚平仲与俱赴汴。帝以金师日迫，避兵东幸，李纲请假皇太子位号以守社稷，帝即禅位。太子桓即位为钦宗，尊帝为太上皇帝，立朱氏为后。丙午春，改元靖康。立十二月，师溃黎阳，金人渡河。以李纲为东京留守，督诸兵入援。金兵围汴京，李纲力战，屡挫之。金人议和，遣康王构为质。

种、姚兵至，夜袭金营。金将侯吏觉之，出马交战，早惊动了金营各路兵马，一时杀来。种师道督兵在后，见金兵势大，不敢乱战，引兵且战且退，渐渐遁去。姚平仲之兵在前，深人重围，二万精兵尽被围困。姚平仲原有万夫不当之勇，此时金兵势大，左冲右突，杀条血路，乘着青骡，一昼夜驰七百五十里，至邓州得食。后入大面山，解骡倚石坐定，忽觉心地清凉。见上山来一道者，曰：“汝争着这点功名，陷害二万之命，罪业不小。”平仲拜伏求度。道者曰：“余汉将钟离权也，以事迹相类，特来度汝。”遂授至道，令其山洞静养，道成时，必当积功累行。平仲拜受静养。不表。

是冬，金人陷河东诸郡，更陷西京。诏康王往金，至磁州，守臣宗泽迎谒，劝勿往。

初，相州汤阴县岳和，真人须林五世孙也。妻姚氏有娠，昼寝，见铁甲丈夫人曰：“汉张翼德当住于此。”醒来遂生一子，有大鸟若鹄，飞鸣屋上，因名飞，字鹏举。时崇宁癸未二月望日。生未几，洪水泛涨，母抱飞坐大瓮中，随水冲激。抵岸，母子无恙。少负节气，沉厚寡言。家贫力学，少有神力。初学射于周同，发无不中。周同死，每朔望必至墓祭奠。父卒，尽礼丧葬。娶妻李氏奉母。复师西牟山魏中，即魏伯阳真人玩世，得受兵铃。时乡人多为盗匪，母刺“尽忠报国”四字于飞背上以诫之。刘始宣抚真定，募敢战士，飞往投之，累擒剧贼，康王授飞为承信郎。

时康王在磁州，出谒崔珏祠，少憩祠中，俟日暮潜归，朦胧际有人曰：“速起，追兵至矣！”王惊醒，见星光下有马，跨而加鞭，遇水腾跃而过。天明，遇相州兵迎入，其马僵立，视之，即崔府君祠中泥马也。

金兵围京城，要帝出盟。遣使持腊诏至相州，命康王为河北兵马大元帅，帅师入卫。兵败，帝如金营议和。

丁未春，帝身陷金营，金将迫帝易服。侍郎李若水骂贼被杀。刘拾自缢死，八十日就殓，颜色如生。二月，金劫后妃、太子、宗戚，惟孟后以废居得免。金人以少宰张邦昌为楚帝。是夏，金囚二帝三千人往北，孟后降手书，令康王嗣统。群臣固请正位，遂即位於应天府，为南宋高宗，改元建炎，尊孟后为元佑太后。宗泽为京留守，令岳飞大败金人，升为统制。

戊申春，金兀术犯汴，宗泽败之。前后上疏为黄、汪所抑，疽发背而死。杜充代之，悉反于泽，兵败。

己酉，帝奔镇江，以吕颐浩拒守。帝如江宁，改江宁为建康。册子里为皇太子，未几殂。遣洪皓使金，通问二帝消息，被拘留于冷山。七月，兀术寇汴，杜充弃汴走。帝如杭州，改曰临安。是冬，杜充叛，降于金，诸军皆溃。兀术南侵，帝奔明州。兀术陷临安，帝航於海。

庚戌春，金人追袭帝，提领海州张公裕败之。帝如温州，停舟於金鳌岛下。帝登游，见石上壁峭有诗云：

牡蛎潍头一艇横，夕阳西下待潮生。与君不负登临约，好向金鳌背上行。（徐神翁题）

帝惊叹，顾侍臣曰：“朕初生时，徐神翁进此诗于上皇而化，岂知应于今日也！”帝还越州。时韩世忠大败兀术于江中，兀术欲趋建康，岳飞伏兵牛头山，长子岳云年十二岁，双锤截战，兀术复败出江。韩世忠阻金兵于金山下，兀术用火攻，遁去。徙二帝于五国城。金立刘豫为齐帝。

辛亥，宋改元绍兴，以张浚为江淮招讨使，岳飞副之。张浚遣子张宪隶岳飞帐下。飞引张宪、牛皋、王贵、岳云等讨击江淮，悉平。孟太后崩。以秦桧、吕颐浩为左右仆射，黜胡安国提举仙都观，召张浚经略熙河。是夏，岳飞破虔州，帝书“精忠岳飞”四字，制旗赐之。

乙卯春，金主晟崩，其兄之孙炳禀，为熙宗，仍号大金。帝以赵鼎、张浚为左右仆射，张浚欲荐友苏云卿代之，使至，苏云卿隐去，有诗寄使回。张浚见诗云：

多年别作一家风，岂料闲名达帝聪。可笑时人贪富贵，莫将污秽溅苏公。

张浚叹息不已。后有人见于宜兴，容貌益少，转瞬不见。是夏，岳飞受命，进爵鄂侯，讨杨么。帝召张浚还，飞曰：“请留八日，我擒杨么。”果然八日斩么。浚叹曰：“岳侯神算也。”

丙辰夏，岳飞以母丧去官。诏起复之。飞上疏请复中原，帝不许，乃还。

丁已，何藓自金还，始闻太上皇及太后丧，帝成服。诏岳飞屯江州。

戊午春，金改元天眷。帝定都临安，以秦桧为相。王伦偕金使来议和、归地，桧力主之。岳飞上言：“相臣谋国不臧。”桧深衔愤。王伦被金人拘于河间府，自缢而死。

庚申，兀术复陷河南、陕西州郡，吴磷败於扶风。兀术用铁浮图，被刘蹊破之。岳飞进复西京，留大军於颖昌。兀术以拐子马来战，飞命以麻扎刀做斫其马足。兀术益兵攻战，岳云以兵败之。兀术兵败，欲归北。秦桧欲议和，讽帝诏诸将班师，以金字牌召岳飞还。飞愤泣，引兵还鄂。兀术复陷河南郡县。秦桧以张九成等七人谤己，皆贬之。九成自号无垢子，乃是文昌化身，通释、道经典。贬知邵州，后乃隐著书。不表。

辛酉，金改元皇统。兀术陷寿春。诏张俊、刘符救之，金兵奔遁。诏班师，以韩世忠、张俊为枢密使，岳飞为副使。秦桧谮飞，罢为万寿观使。桧矫诏下飞于狱。议和已成，奉表称臣于金。除夕，桧逼飞缢死于狱；张宪、岳云斩弃于市。是日，天暗。岳飞昔梦两犬争言，渡江时闻金山僧道月逆知未来，往叩之，因言以梦。道月道：“二犬争言，乃狱字也。惟劝将军潜身遁迹，可免风波之难。”公笑而不信，至被难于风波亭下也。秦桧籍公家资，徙于岭南。飞女银瓶投井死。韩世忠罢为醴泉观使，遂杜门谢客，携酒自乐。

壬戌，金归徽宗太后之丧。韦太后至。加秦桧太师，封魏国公。时谢石游临安，以相字为名，帝遇之，举杖于地一画，令相之。石曰：“土上加一画，王字也。请再书一字。”帝又以杖书一“问”字。石惊曰：“左右是君，即主上也。”帝曰：“毋多言，明日当召卿。”次日召见，帝于偏殿书一“春”字命相。石曰：“秦头太重，压日无光。”帝默然，赐赏命出。桧闻之，阴以他事中之，窜谢石于岭南。不表。

且说王世雄曾任长安都尉，在任三年。金兵犯关，与副帅吴磷会兵于同州．败金兵于扶风，复守陕西城治。后升西路长吏，把守潼关。不表。

