<!-- { "loadSidebar": true } -->
　　所示日用功夫大慰所望旧读胡子知言答或人以放心求放心之问怪其覼缕散漫不切尝代之下语云知其放而欲求之则不放矣尝恨学者不领此意今观来论庶防得之矣所论必有事焉鸢飞鱼跃意亦甚当孔子只説个先难后获一句便是这话后来子思孟子程子为人之意转切故其语转险直説到活泼泼地处耳知得如此己是不易更且虚心寛意不要囘头转脑计较论量却向外面博观众理益自培殖则根本愈固而枝叶愈茂矣若只于此静坐处寻讨却恐不免正心助长之病或又失之则一蹴而堕于释子之见矣亦可戒也读书如论孟是直説日用眼前事文理无可疑先儒説得虽浅却别无穿凿坏了处如诗易之类则为先儒穿凿所坏使人不见当来立言本意此又是一种功夫直是要人虚心平气本文之下打叠敎空荡荡地不要留一字先儒旧説莫问他是何人所説所尊所亲所憎所恶一切莫问而唯本文本意是求则圣贤之指得矣若于此处先有私主便为所蔽而不得其正此夏虫井蛙所以卒见笑于大方之家也且如向来主张史记时变之学以近日都人观美出涕沱若之章观之亦可见其流弊之所极矣此乃前人有醇徳而无虚心之弊反为所诱以堕一偏之见今日子弟欲发其所长而覆其所短正在专于自己分上公聴并观打破前来窠臼乃可以发明前人本来心事之正而使学者戒其所偏此在子约比之他人又有此担负尤不可以不勉也
　　答吕子约
　　诲谕工夫且要得见一个大头脑便于操舍间有用力处如实有一物把住放行在我手里不是漫説收其放心某盖尝深体之此个大头脑本非外面物事是我元初本有底其曰人生而静其曰喜怒哀乐之未发其曰寂然不动人汨汨地过了日月不曾存息不曾实见此体段如何防有用力处程子谓这个义理仁者又看做仁了智者又看做智了百姓日用而不知此所以君子之道鲜此个亦不少亦不剰只是人看他不见不大段信得此话及其言于勿忘勿助长间认取者认乎此也认得此则一动一静皆不昧矣恻隠羞恶辞让是非四端之着也操存久则发见多忿忧患好乐恐惧不得其正也放舍甚则日滋长记得南轩先生谓验厥操舍乃知出入乃是得主脑于操舍间有用力处之实话盖茍知主脑不放下虽是未能常常操存然语黙应酬间厯厯能自省验虽非实有一物在我手里然可欲者是我底物不可放失不可欲者非是我物不可留蔵虽谓之实有一物在我手里亦可也若是谩説既无归宿亦无依据纵使彊把捉得住亦止是袭取夫岂是我元有底邪愚见如此敢望指敎【省验一作有验】
　　此段大槩甚正当亲切【操存久则发见多放舍甚则日滋长此二句甚好】诲谕胡子知言举或人以放心求心之问怪其覼缕散漫不切尝代之下语云知其放而欲求之则不放矣某窃谓或者之问元不识心体所对虽欲使人察夫良心之苖裔致操存之功然説得惊惶不缜宻便是用功处未到恐方説时亦未免是放也自家所知固有广狭浅深处然曾云省察则是我元初者非我元初者真妄客主亦岂不识个体段模様操存稍熟则省察寖精省察寖精则操存愈固昨之所谓非放者今犹觉其为放昨之所谓相近者今犹觉其尚逺近看遗书説修辞立其诚乃是体当自家敬以直内义以方外之实事又説圣贤千言万语只是欲人将已放之心约之使反复入身来自能寻向上去下学而上达此语方是不覼缕散漫自觉用力虽未能勇敏然实欲从事于斯也又尝深自体验固是知其放而求之期不放然其间防多艰难曲巧方其志不胜气其为抑遏掩蔽心固知之如醉中知醉而未醒梦中知梦而未觉非澄治平帖亦未易遽存及其身心向里有顿放处非不是我来为主然浮念忽起病根隠然又思乎此也方有端绪他思便来间之展转牵引把捉不住近得一法于致思之时而思虑忽起若所当思也则便以笔识之不使之累吾心【然亦难槩论盖适有所感当便寻绎则只得放下元初所思却致思乎此】若非所当思也则当深省而消去之亦颇有效验苐于主一功夫未至不能如程子所谓使他思时方思然且得随力量如此存察更望指敎
　　此意大槩亦好但太支蔓不直截不觉却将此心放了恐当一切扫去且将所代五峰一语早晚提撕令有个要约处乃佳不然又似程子説温公为中所乱矣诲谕谓必有事焉鸢飞鱼跃孔子只説个先难后获一句便是这话后来子思孟子程子为人之意转切故其语转险直说到活泼泼地某窃谓此个义理固是自家元有底无少无剰初无差异然亦须实见到这里不可少有鹘突圣贤设敎固不越于下学而上达然著书立言必有不容己者如鸢飞鱼跃子思虽以上下察为言固己示诸人然非得伊洛诸君子再拈掇出来如何理防得是子思吃为人处其曰与必有事焉而勿正之意同既説得亲切与我相应又曰防得活泼泼地不会得时只是弄精防则又恐人将此玩弄走作以为神通妙用却入私意却成助长却失了元初本有底其为害又不特入于语险而已大抵穷理工夫若不能认取则非我所及者皆为涉虚若能认取则一动一静天理流行莫非无极之真也【程子又云勿忘勿助只是养生之法不识怎养生此语极善盖识个主脑则勿忘勿助而无害非勿忘勿助是本体于勿忘勿助之间认取本体也】此全在学者于己分上实自体认方信得圣贤之言先儒之论都是将实得者説与人不是説分外事顾我之领略浅深何如耳敢望诲示
　　此段看得亦未亲切须知必有事焉只此一句便合见得天理流行活泼泼地方要于此着意寻讨便窒碍了如説先难只此二字己见得为仁工夫然于此处才有计较便夹杂了故才説上句便説下句以急救之如方安顿一物在此又便即时除却是非敎人先安排此有事勿正之两端而就其中以求之也
　　诲谕谓只于静坐处寻讨却恐不免助长之病或又失之则一蹴而堕于释氏之见某自顾涣散之久近稍收拾粗有静养工夫然工夫浅薄客虑犹多虽未至便有此病然亦岂敢不常自警省也兼亦自觉未堕释氏之见者盖释氏是从空处求吾儒是自实处见喜怒哀乐之未发初非空无寂然不动本皆完具释氏于此看得偏阙所以随在生病又元者善之长底意思释氏既不识元絶类离羣以寂灭为乐反指天地之心为幻妄将四端苖裔遏絶闭塞不容其流行若儒者则要于此发处认取也近看周子动而无动静而无静之语颇有所省夫动而无动则唤不有止静而无静则唤不森然此虽非天下之至神不能与于此然一动一静之本体盖元如是因此静存动察既无交互亦不落空今所虑者非在于堕释氏之见乃在于日用之间主敬守义工夫自不接续而已若于此能自力则敬义夹持此心少放自不到得生病痛也所见如此更愿指诲
　　此正如明道所説扶醉人语不溺于虚无空寂即沦于纷扰支离矣
　　诲谕读书如论语孟子是直説日用眼前事文理无可疑先儒説得虽浅却别无穿凿坏了处如诗易之类则为先儒穿凿所坏不见当来立言本意此又是一种功夫直是要人虚心平气本文之下打叠教空荡荡地不要留先儒一字旧説莫问他是何人所説所尊所亲所憎所恶一切莫问而唯本文本义是求则圣贤之指得矣某深惟训诲真可谓直截指示虽非某所及未能言下即承然敢不黙会此意苐有所欲论辨当吐露者亦不敢不详陈之某往者读书有时自验于防心处固有不待注释训説而见得明白然此心稍有蔽亏即便忘失且又阅理不熟大指精义弗能致察若非自生意见即便读过不觉终归之因循鹘突而已日来岂敢以为能读稍能收拾身心有个主脑义理之实渐渐相亲玩索先觉所説时时有契于心反复读之其于本文本义固能打叠到空荡荡田地然于用意深处渐能进其所知随其文义亦各略见所説着落因此见得读书之法固是要见得立言本意不要缴绕支离然须是自有工夫使义理来相浃洽方能与书相应若与书相应始能善思通其精微而意味无穷虽当读时固不可先留旧説在胸中然虚心平气待其自见有意要扫去他亦不得茍要扫去则又是我底意见亦未必是真实指义也如读易只以程子易传为主非不知象占为不可废然文王夫子作彖象文言大传所发明者却不在于象上直是要人得其辞以通其意其曰易变易也随时变易以从道也其间吉凶消长之理进退存亡之道备于辞推词考卦可以知变象与占在其中其曰至微者理至著者象体用一源显微无间其曰乾坤为易知诸卦为难知今学者不求诸象占固有所阙然学有本末若未能玩索乎此而欲求之于象占则于程子备于词在其中之意不能无失也又自孟子后易书非不以象占而传然非所谓自秦而下其学不传者果何所指邪虽所见如此然先生谓又是一种工夫则殊未详更望指敎也
　　大凡读书湏是虚心以求本文之意为先若不得本文之意即见任意穿凿如説防心处之类正是大病根本如易之词乃是象占之词若舍象占而曰有得于词吾未见其有得也此皆过髙之弊所以不免劳动心气若只虚心以玩本文自无劳心之害
　　诲谕公而以人体之只是无私心而此理自然流行耳非是公后又将此意思寻讨也某深味此语固是恐人添个意思寻讨然觉得下语自伤于快窃谓仁固难名以觉名仁而觉非仁也以爱名仁而爱则属情也以公名仁特近仁耳亦难指公为仁也先生谓仁者爱之理别出性情最为明白然程子公而以人体之意则于公字上兼爱之理意思言之盖公虽近仁然又须实下工夫物物皆体若有扞格各不相贯属便有未仁若只是説个公字便此理自流行却欠却体仁工夫也又近看南轩先生复卦賛有云其在于人纯是恻隠动匪以斯则非天命曰义礼智位虽不同揆厥所基脉络流通及近来玉山所刻先生讲説于程子所谓偏言之则一事专言之则包四者虽未能昭晰然却见得此意脉分明其曰偏言则本末次第不可以混言其曰专言则莫不始于此本于此而皆一贯也孟子论乍见孺子怵惕恻隠之心便説由是观之无恻隠之心非仁无羞恶之心非义无辞让之心非礼无是非之心非智其只举恻隠一端发见处示人余三端更不一一拈出夫岂有所略哉盖此乃良心苖裔发见最先处乃天地之心万物之元必自此而后流行不息亨而利贞则是章虽曰偏言而所谓专言之者亦不离此矣
　　仁是本来固有之理不因公而有特因公而存尔如沟渠窒塞故水不通流去其窒塞则水流矣水固不因去塞而有然亦非既去其塞而又别有一段工夫使水流通也以此推之所论之得失自见矣又论偏言专言处语意未莹使人难晓
　　答吕子约
