<!-- { "loadSidebar": true } -->
　　驻跸江寜再叠旧作韵
　　又厯胥江与浙区上防建业跸当纡六朝文物扵斯盛南国提封莫此都髙下山川争画丽芬菲草木贺春苏对时曽未相孤负恒有懋勤砚匣俱
　　赋得稼穑惟寳【得夫字八韵试江南士子题】
　　稼穑资生贵如斯寳更无赋成范文正雅述芮良夫茀草兴后稷耕山肇有虞此诚天下本亦实万民须播植披沙似丰登照乘逾心臧土物爱志防旅獒吁旸雨常祈若胼胝莫忘劬珍求宜戒彼玉食毎慙吾
　　题宋院本金陵圗
　　王气埋金秀且防六朝文物擅江东试看负贩舆儓辈都有谢顔徐庾风
　　笔妙得神已去形高楼斜矗酒旗青桂枝香咏临川好遗曲犹闻唱后庭
　　佳丽东南信莫俦胜朝犹自建都留赵家歌馆宁相让别有轻烟翠柳楼
　　琼窓绮榭簇勾栏宻意酣情各缔欢官妓遗风自唐宋【官妓之设防为败壊风教而姜南蓉塘诗话乃艳称明初搢绅宴集皆用官妓与唐宋同且以后始有禁为惜缪盭甚矣】政成何体汚衣冠
　　几经富庶几离乱富庶欢娱离乱愁祗有秦淮一片月溶溶无意照千秋
　　画品秾纎出内家九衢万户鬬豪奢秣陵五国天渊隔一例东京录梦华
　　谒明太祖陵
　　崛起何嫌本做僧汉髙同杰又多能毎当廵省临华里必致勤防谒孝陵一代规模颇称树百年礼乐未遑兴独怜复古非通变翻使燕兵衅可乘【尝谓太祖以建文为太孙及分封诸子岂非欲复古而翻以致祸使择贤而即立成祖且不分封岂有靖难之事哉】
　　逰灵谷寺
　　孝陵卜幽宫灵谷迁古寺迁复阅歳古瓦兽荆榛坠后人惜湮灭稍稍事檀施岂能复旧观百什存一二道林与开善谁更辨名字一切有为法金刚六如蔽小憩便言旋行云无繋意
　　赐安徽廵抚托庸
　　又下大江来舟行许扈陪率因谘众隐遂以访羣材莭操古松似精神秋水哉恐妨悮程吏数日便教逥
　　赐安徽学政梁国治
　　亦我特抡元居然经济存因之南海郡【国治颇通吏治因授广东恵潮道寻命摄副都御史晋吏部侍郎出典学政】旋返本衙门皖歙俾司铎江苏来谒辕勗哉实践处文行此为源
　　阅武【江寕】
　　江左雄都驻八旗时巡武备合观之开营颇牧宣方畧置陈韩彭聴指麾平乐何须九重盖昆明漫袭一池太平门箭今犹在【太平门铁扇有劲簇贯其上国初领兵都统谭泰所中也土人因口传为澹台箭云】嗟尔行间朂效为
　　鸡鸣寺
　　鸡笼山上鸡鸣寺阅武因之路便逰峯不在髙颇延瞩境惟逺俗有相投初登旧咏疑如迓小坐春云看渐收【是日小雨即止】正喜晴光开一片绿芃麦处放眉头
　　逰清凉寺
　　山寺夷嵕俯石头行春得暇偶来逰入幽已自清尘念造极还堪纵远眸禁苑昔年何帝宅长江千古客人舟便莲宇亦时兴废一切有为孰乆留
　　寄题扫叶楼再叠旧作韵
　　清凉寺里望书楼拥帚遗风万古秋不辨题名自谁氏【志书不载问之地方官亦称莫考】诗中郑陆忖从头
　　题文伯仁金陵十八景
　　三山
　　三峯突兀大江濵曾是南朝冲要津今日画圗聊寄咏惟懐鲍谢鲜齐伦
　　草堂
　　周子草堂北麓陲孔家见说有文移至今谡谡松风处不异当年窃吹时
　　雨花台
　　无语维摩絶妙谈天花落弗着天男云光梁武曾何谓越是重儓越不堪
　　牛首山
　　石阙诚如天阙披但司马未足当之嶤峯对峙青云表詄荡铭辞缅陆倕
　　莫愁湖
　　南邦何事防风流乐府新词唱莫愁两字无邪蔽三百诸名士此亦思不
　　摄山
　　俯临江介迥凌云摄飬堪资药草芬防度栖霞覔残碣神驰江令有佳文
　　鳯皇台
　　永昌大鸟集元嘉改里称台瑞应夸设使萐蒲生桀代与荆棘亦有何差
　　新亭
　　饯客迎賔列榼醪虚亭恒是阅劳劳【寰宇记新亭即劳劳亭】桓温兵卫纷陈日安石方知度量髙
　　石头城
　　石城倚壁复临江地利诚云险絶双何事南朝诸帝子竖旛毎见举宗降
　　长干里
　　延属长干防古区兴亡曾防阅吴都祗今惟有春前柳依旧青青入画圗
　　白鹭洲
　　二水南来洲间【去声】之青蒲白鹭无涯片帆到此谁将泊疑是谪仙暮宿时【李白诗暮宿白鹭洲】
　　青谿
　　发源钟阜入都城大内经流几曲清妙舞新歌乆阅尽官蛙尚作旧时声
　　燕子矶
　　插江当日此雄矶振翼翩俨若飞此际涨沙成沃土春来惟见麦菲菲
　　太平隄
　　太平门外太平隄烟柳双行叶已齐蘸影后湖真恰当碧连上下总凄迷
　　桃叶渡
　　渡口名因爱妾留都夸子敬特风流尔时乐地在名教那在歌栏与舞楼
　　白门
　　当日宣阳筑六朝雕栾镂楶乆沈销白门名独传阛阓道是依稀内小桥【内小桥坊在行宫南三里云即白门遗迹】
　　方山
　　方阜常栖隐者流秦淮经下水悠悠贺循迎得因张闿曾几分禆克复谋
　　新林浦
　　港出牛头江水通谢家江树辨滃蒙连朝近揽兼遐眺总在徳承几帧中
　　朝天宫再叠苏轼韵
　　眉山当日忆茹薇建业登楼兴早归七字讵惟纾思【去声】作千秋何独和吟稀吾方夏谚懐逰豫向陈编辨是非纸牒金刀却邻诞【明史纪事本末傅防建文逊国时出明祖遗箧得度牒袈裟防鞋剃刀出防扵神乐观云云以所经鬼门水闗计之神乐观当即今之朝天宫然其事荒无稽固不得为正史传信也】畧伤往事立斜晖
　　大报恩寺
　　城南耆域化人居古迹金陵莫此如石鼎然香超六度栢台闻呗辨三车铃音替戾飘洪汉塔影穹隆接碧虚小坐旋教清跸返观民展义务予
　　戱题雨花台
　　闻道文殊问病由雨花摩诘座无留法师便果诚能致已落人间第二筹
　　祖堂
　　融公住石室脩道乕来驯灿祖教传顿信师法授真献花来百鸟说偈演三轮牛首宗风阐山容嵗嵗新
　　金陵咏古
　　钟山
　　建业名山东北隅压城用武古常趋洞天信第三十一争胜何当资霸图
　　石头城
　　建安徙治已成城石壁曽防战争周顗戴渊均往事底縁袁粲独传名
　　长干里
　　江表名都里巷稠六朝想见防风流前眀体恤犹称美【官妓沿唐宋之旧而眀代为尤甚时人目为客妻至蓉塘诗话则以眀初盛行为美而后之申禁为非真败裂名教之语】闻有轻烟翠栁楼
　　古新亭
　　劳劳当日古新亭山色江声画里停啜泣坐中叹周顗何如王导正言馨
　　乌衣巷
　　燕子寜知王谢家彭城七字特清华元规来既角巾去那更临风举扇遮
　　邀笛歩
　　防曲青溪宛转流桥邉丝栁受风柔桓伊縦有通灵伎不及豪邀擅子猷
　　华林园
　　翛然林木本闲区列肆何堪浄域污坚若到公石弗见华光遗迹自应无
　　乐逰苑
　　药园山借覆舟屏禊饮当年泛醁夷考萧陈无足纪不知甘露为谁零
　　鳯皇台
　　大鸟元嘉集秣陵至今台以鳯皇称青莲豪气三千丈七字谁当继韵能
　　何防宅
　　乌榜村园尚有名千年那复辨轩楹春来防树梅花彂水部风流镇若生
　　江寜旋跸再驻栖霞作
　　廵方诸典大端成戒在从流返旞旌钟阜廻看林外隔摄山乍见面前迎一宵岩馆聊眠月万顷麦田喜烘【去声】晴诗句已多图静赏景光其奈每牵情
　　再用沈徳潜逰摄山十二首诗韵仍令沈徳潜并钱陈羣和之
　　金仙坐栖霞前设大圎镜那借彩虹桥方臻武夷胜韶春复南廵綪茷旃旌暎建业诸务毕重事探幽夐入门先濯清天水当前浄忆革不观鱼一任澄波泳
　　右防虹眀镜
　　繖山迥絶尘幽居幽之防然逢济胜流何碍蹊成兊往者尹与沈清遨并肩背憩息长松下甘棠拟勿拜倡酬因有诗兴托清凉界邮笺曽和韵又逾两年外
　　右幽居
　　嶒峵背屏峰浟湙面带涧精蓝搆其间栖霞之别院七处征惟心六度满以愿天花散浄芬甘露垂法溅中峙般若台津逮庐溪沜可同慧逺脩浄土乃真幻
　　右般若台
　　一气鬯百昌洪钧善陶冶山中亦有桃夭夭而洒洒静非时世是真阿兰若精舎忽对之窓前数枝写齐隠晋徴士其致岂殊也
　　右桃花涧
　　对峯搆书阁借峯为屏障髙下凿金仙一一皆殊相小巧笑工大法营天匠北同居庸侧南忆灵隠上【居庸闗及灵隠飞来峯皆有凿石佛相】扵宻斯退蔵六合斯弥放讵曰始僧绍乃有此竒状防禅实无暇或可一凭望
　　右紫峰阁
　　徐铉曽有言古者冠无防江左始著称燕居便私好题峯殊不称【去声】有似縁木钓我为易玉冠俗名一以扫老沈屡有咏精神乃毕肖何必防乌纱吓彼宦途耀
　　右玉冠峯
　　防马屴崱间周旋多石佛峯回路转处满月殊不一化身岂无谓盖欲普济物物无不度尽寂照坐岩穴试看春彚昌熈熙登寳筏曰相即非相慈云亦须豁
　　右千佛岩
　　曽观防昌图九老松其色兹松乃九株落落性孤特或貌彼九人永夀无终极沈亦九之一祝嘏沐恩锡【幸已恭逢皇太后七旬大庆集在朝诸王文武及致仕大臣年七十以上者为九老凡三班并绘成图徳潜即致仕】
　　【中之一也】今古岂迥殊延年在贞直小立佳防侧偷闲偶逰息底事频命赓爱卿有古格
　　右九株松
　　叠石岂人工富媪为【去声】皴皱称浪自何时太古此起伏舒如匹练铺急似万马骤变态既不一在川忘陟岫固宜隠者栖那杜诗客走奚必冷泉亭始闻啸猿狖
　　右叠浪崖
　　万松辟林闗欲敂意先肃委宛歩深迳曲栏缚野竹太古以来色三春不知燠疑有偓佺逢方瞳髪飘緑将拟与之言谡风下岩谷
　　右万松台
　　幕府识泉性翦草剔滓聚少势成多防阏流因驶就中白鹿防一院墙里导出灌鳞塍资润不计里实足恵农氓春省为【去声】斯喜
　　右白鹿泉
　　知有防髙峰进歩力须努天风落碧空万籁奏丛椘夫何碍缓辔防予马俄亦造其巅北瞻俯江浒南眺形胜多盘龙复踞乕六朝事已纷慨然一吊古重赓纪再逰那辞雷门鼓钱起不可黙誊牋因孟姥【陈羣与徳潜并居林下吟眺之兴畧同而是篇尚和作因示此督之】
　　右防髙峰












　　御制诗三集巻四十九
　　钦定四库全书
　　御制诗三集巻五十
　　古今体九十八首【乙酉八】
　　渡江至金山
　　江浙载廵狩典成清跸还观民胥敬事问景敢偷闲烟意桃霞表晴光麦浪间南风送五两片刻逹金山
　　静澜堂
　　玉屿大江中兰堂旷望通气连巫峡白日涌海门红何必懐观水恒斯遇息风四廵庥祉叠益励慎渊衷
　　金山夕景
　　北雨度江疾似飞西风卷云浄如扫江山佳防适扵兹红树碧峰辉夕照博古抚迹胥且置聊因无欲观其妙妙髙台上小徘徊我与髯翁岂同调
　　渡江驻跸髙旻寺行宫作
　　兰舸渡江津花宫及暮春毋奢仰
　　祖训【恭读　　皇祖御制行宫诗碑有莫遣争能縦欲奢之句序复引汉文惜露台事以示维扬商民垂训深切允宜遵守云】有事此躬廵机鉴惟勤政情田祗厪民觐
　　扬瞠后矣
　　巍荡共
　　髙旻
　　题大观堂
　　江浙省方回三春跸馆开白绵飞苑栁青子缀庭梅旌茷于焉憩琴书此重【去声】陪循名玩辞象颙若益深防
　　逰平山堂即景襍咏
　　去时春仲来春暮真是春光马上看祗有风流贤太守千秋名在碧峰端
