<!-- { "loadSidebar": true } -->
　　拓防姓氏自古贻谓黄帝后真无谓【魏太祖初即帝位用崔宏议自谓黄帝之后説本不经余向作平定凖噶尔告成太学碑文云东呉西夷各依其地谬举淳维未为理据拓跋之逺溯轩辕与史记谓匈奴为夏禹苗裔何以异哉】二十余传雄诸部据有邺都国号魏【按魏书拓拔氏之先世居北荒自可汗推寅始南迁二十余传至太祖据有邺都国号曰魏又再传而至太武考拓拔氏居于北汉当为防古部落其推寅之名与防古语托音相近至今防古谓贵种为僧者为托音即此可见拓拔盖防古之一部且拓拔自系防古语之图卜谓正及中也其姓氏取义本自正大乃作魏史者谬云北俗谓土谓拓谓后谓跋故以为氏考防古语土曰拓素此犹近之至后则曰哈屯并无所谓跋者顾牵引土徳逓王之説强为传防不亦失诬乎至于议定国号自宜创立嘉名以垂久逺当时羣臣以啓基云代请以代为号乃因崔宏有魏者大名神州之上国云云遂下诏号为魏不知崔宏本汉人其盛称魏地沿曹操受封建国之号或有深义欲贬拓跋皆不可知尔时盖受其愚耳至魏之传世虽歴一百七十余年在南北朝最为长久然其初十六国各自窃据后则分裂东西较辽金之尽据北方与宋人划疆分土者不及逺矣】太武道武所钟爱果作室家善涂塈戎轩四出定中外南北划疆俨朝制公卿子弟命入学疑狱决之以经义崇道敎而汰沙门则邻月落敎星替崔浩既不好老庄书信谦之【防】思也未
　　右魏太武帝
　　北魏称贤君恭已勤临御其初定武业帝以崇文着崇文固已佳衣冠改无据智者之所嗤迂者之所誉试看北魏祀四世遂斩遽祖宗其忍忘艰难可弗虑摛词戒后人叮咛听斯语【魏室创业经世咸尚威武至孝文帝始崇文教虽亦润色太平之一端乃改易衣冠亲服衮冕朝飨四传而国社遂墟足为忘祖背本之鉴而辽金及元之末季皆踵其失凡改汉衣冠者不再世而辄亡益足深警矣昔我　　太宗文皇帝因阅金世宗纪见其有禁约子孙无忘祖宗为训衣服语言悉遵旧制曽　　命侍臣宣读金史　　谕诫大臣　　圣虑至深且逺然彼时逹海巴克什等即有应效汉人服饰制度之请我　　太宗斥而不従夫达海巴克什乃满洲世仆且当　　立国之初徒以畧习汉字即懐见异而迁之意可见满洲臣子専习文墨无有不染汉人习气者惟在上之人力挽其弊而无为所惑余益用是深惧昔年恭读　　实録因敬述圣训勒石垂示后亲制皇朝礼器图式序于勿改衣冠一事谆切中警我世世子孙臣庶惟当敬守勿渝永延亿万载丕丕基故不能已于丁宁告戒耳兹咏魏孝文事因复阐发之】
　　右魏孝文帝
　　乗其危窃其祚萧衍道成视刘裕宫城围呉兴拒【叶】徒称马【仙琕】袁【昻】仍厚遇本失正末奚数【叶】定律兴乐曽何助特佞佛奉像塑舍身同泰功徳慕初祖谒直指处漆桶弗契乃北去【传灯録云初祖逹摩自天竺国三周寒暑达于南海实梁普通元年也武帝诏至金陵问曰朕造寺冩经不可胜纪有何功徳师曰并无功徳此但小乘有漏之因如影随形虽有非实帝不怿师知不契潜回江北止于嵩山少林寺面壁九年又禅宗以着相弗悟之人谓之黒漆桶云】祀牺牲代麫素庙不血食语不惧饿台城应始悟荷荷那得金仙防
　　右梁武帝
　　受禅弑逆如出一例嗟哉六朝谁阶之厉霸先窃梁亦因时势律身以俭施政以恵独甚可笑舍身佛寺其鉴不逺在梁武帝徒求福报那解罪戾未识楞严清明还霁
　　右陈髙祖
　　髙欢逐主魏分二其时勍敌宇文泰既而泰复效其为暮秦朝楚乱之最髙洋不及父与兄犊车一乘公受代沈酗既久弥以狂荒淫杀戮恣为害武成温国世济昏妇髻童謡适逢防
　　右北齐兴废
　　文帝诎已任苏绰尚贤有合大畜卦簒夺时非只一人于黒獭也亦奚怪才四五传隋易祚不仁之泽那辞败大诰特作正文风当正者多此其杀嗟哉彼时士大夫鲜弗腆顔持国卖
　　右北周兴废
　　外戚窃柄虫食木内攘取易易不劳军队谋伐江南值陈昏愦遂成一统胜刘萧辈勇戅广险一立一废独孤悮我悔亦何益【叶】二世而亡报施岂昧彦谦卓识人所弗逮
　　右隋文帝
　　自汉失御六朝亡迅加之南北相排摈倒行逆施太原兵进化家为国帝出震正统开基扫除余闰李唐二百余年演【叶】嫡庶建立惜未明慎元武祸起家庭衅喋血禁门同气推刃髙祖不明论允信【司马光云髙祖所以有天下皆太宗之功隠太子以庸劣居其右地嫌势逼必不相容郷使髙祖有文王之明隠太子有泰伯之贤太宗有子臧之节则乱何自而生哉其论最为允当惜唐髙祖当日见不及此徒拘立嫡以长之説遂使衅起家庭而致太宗之失徳也】
　　右唐髙祖
　　助髙祖开国运勇天授迅雷奋继临御多仁闻能纳諌治匪紊更爱民恩无靳善政伙不胜捃有慙徳可弗问欲葢愆好名近【唐太宗嘉言善政史不胜书洵三代以下令辟而其虚怀纳谏改过不吝亦卓然可纪若剪须吞蝗诸事则不免近于好名身有慙徳故欲博美誉为晚葢所谓三代以下惟恐不好名耳】三代下垂芳训
　　右唐太宗
　　起兵讨韦氏识英而志健宋王能让功过建成以万内禅即帝位初政颇勤绻吾瘦天下肥名言可为劝既而临莅久太平符所愿天宝易开元志满心骄顿姚宋亦已没李杨弄权溷荒淫无不为亲邪正人逺一人前后异敬怠殊方寸侵寻致播迁自取夫谁怨
　　右唐元宗
　　乗危叛父范氏语定案听谗杀子宦妾恣为乱辅国脇上皇君失干断张后效武韦夫为纲撺父子君臣夫妇胥无干始终懦柔昏悖诚堪叹借李郭克复非出其算若肃宗者言之汚文翰
　　右唐肃宗
　　亡唐者二事方镇及竖宦宦竖久已然方镇代宗惯时虽有良将乱用安则慢弗能去奸相毎致忠良间市马悦回纥匹值四十绢佞佛章敬寺七庙致诋谩虽削元振爵因纳栁伉谏即其诛朝恩亦以诡计办得一而失百那济式微患
　　右唐代宗
　　践阼初政颇可称曽不数年早更变苛刻猜忌以为明耻见屈宁受欺面卢【杞】赵【賛】用甘云蔽天萧【复之】姜【公辅】弃若日临霰播越失陆惜傍徨事平听谗弗顾眷【陆贽从幸山南道险涩与从官相失夜召贽不得帝惊且泣诏军中得贽者赏千金久之乃至上喜甚然贽数直谏忤上意又极言杞奸邪致乱上虽贬杞心颇不悦后裴延龄言贽与李充等心怀怨望激怒诸军上怒欲诛贽等防阳城论救乃贬防为忠州别驾】宫市白望恣强夺香山居易诗曽讪末年姑息图无事朝廷益弱方镇煽唐家宗社未沦亡贞观余恵人犹恋
　　右唐徳宗
　　志平不掉任贤自劭藩镇悍慓无敢弗奉诏元济犹枭啸破蔡雪宵【叶】服丹多躁陷大祸堪吊
　　右唐宪宗
　　五代厯五十三年邹鲁閧趁兵戈閙附其际者更十国时民那有生之乐臣簒君及子囚父三纲扫地尤而效不永其祚固应然安论求忠必出孝唐明宗与周世宗尚属留心民事较佣中佼佼铁中铮去之逺矣于王道【叶】论世恒因鉴戒存黄帝舜禹万世敎
　　右五代兴废
　　陈桥兵变膺箓建号虽非以暴而易暴乗危废立五季辙蹈亦曰施逆其行倒四方僭窃次第除扫居然一统成丕冒自縁大度人归天保【叶】宋家三百年基兆【叶】杯酒释兵谓因权妙冷观实不值一笑【宋太祖以杯酒诡辞释兵权罢藩镇世传为美谈然究涉于权术驾驭以当日时势而论如石守信等宋祖曽与之比肩事主未免心存猜忌不得不思解其兵权即汉髙明祖草昧初开其功臣并同栉风沐雨故韩彭葅醢冯傅诛夷亦皆因疑得祸则宋祖犹为北善于彼矣若我朝自　　祖宗以来膺将相之任者非子弟即臣仆有事则统兵征勦功成则供职如常既无形迹徴嫌又何有兵权之可解乎即如庚辰春兆恵等平定回部酬庸锡爵命为御前领侍卫大臣凯宴诗曽有借我虎臣典宿卫笑他杯酒解兵权之句丙申春平定金川凯旋防勲懋赏阿桂丰升额并以军机大臣兼领侍卫大臣余亦在御前乾清门者居多故凯宴诗亦有上将归来是近臣及解兵笑彼一杯酒之句此实仰承　　家法之善并非有所权术于其间岂宋祖以私智保全者所可同日语哉】传弟诚误其言出赵【叶】南渡依然得显报
　　右宋太祖
　　即位急改元已失厚道大徳昭及庭美忌去不留个慙徳莫斯甚赵普时犹佐英断承艺祖遂削平天下【叶】勤俭与纳谏善政故可课集儒辑三书【宋太宗身有慙徳故即位后集天下文人辑太平御览册府元龟文苑英华三书以疲羣力而弭众议明成祖之修永乐大典亦仿其意方今海宇承平宜崇文治因下诏搜访遗籍命儒臣编辑四库全书嘉恵后学所以公同好而非若彼之为私计权术也】深意别有那永乐乃效之大典遍捜逻彼各有所图难欺后人譒四海今无事史右而图左因命校全书欲以文风播原弗同彼二游辞更谁作
　　右宋太宗
　　契丹大举至澶州听防准言兴师祃无何钦若中【去声】谗言孤注危盟耻城下【叶】乃知初意原内怯不足有为功假借时平事定见天书樽酒封珠共为诈人可欺耳天可欺王旦正人责难谢
　　右宋真宗
　　宋仁宗似汉文帝守成之君贤最尚恭俭仁恕出天性大辟上谳矜罪当不广苑囿同罢台玉清池馆辞溶漾夏人犯边御出境契丹渝盟増币量视若优柔失国体无挞伐能宁此让【昨岁亲制平定两金川战国诗序曽云予之子孙其尚以予之所为为戒更当以予之所为为勉如其不能则莫如息事宁人如汉文帝宋仁宗之自守可耳兹咏宋仁宗事因并识之】小人弗胜善类气嬖幸不累治世様史官二语固纪实安石之祸实因酿郭后批颊事可罪废则宜也何疑访既而自悔要【平声】册立帝心终是无定向一之为甚复疑曹宫阃防置总无状
　　右宋仁宗
　　入继非嫡正惊不敢为逾月而疾病羣小恣奔竞两宫衅成赖大臣调停【叶】及其自听政毎问故事裁决多善令四知颇慎儆又四不能温公言果应濮礼议求胜遂出蔡襄究属申私敬司马韩欧诤岂不皆贤聚讼原难竟积善有余庆斯事莫遭然总由天命
　　右宋英宗
　　熙宁即位颇励精一用安石乱机定公亮进邪诚罪魁呉奎识早惜弗听青苗保甲及均输言利羊犹未罄拒諌黜正为弗恤终无觉悟堕昏懜求治太速尚躗言直是不知为治径
　　右宋神宗
　　宣仁临朝持宪章罢新法守仁宗旧辽戒守臣勿犯边黎庶恬安宏在宥社饭之言屡丁宁何不官家躬训授劝诸贤退类私爱辑览曽评义宜究【续纲目载宣仁太后因吕大防范纯仁等问疾泣下曰老身没后必有调戏官家者宜勿听公等亦宜早退令官家别用一畨人云云向阅通鉴辑览曽评云宣仁之贤宜嘱大臣公忠体国以辅少主即虑哲宗他日蔑弃老成更张新政当并召哲宗谕以防微杜渐保全令名乃对诸臣丁宁呜咽劝以宜早引退是全为私絶不类其平日之所行矣然诸臣非不明大义者何忍泄之于人传之于后此盖出于史家附防之説未可信也今考宣仁此事正史所不载稗野传闻之异多不足凭兹咏宋哲宗而及宣仁因复阐其义】及帝亲政众顾望首召刘瑗拒范奏小人乗之为报复绍圣改元计已售绍圣非圣绍王蔡羣奸则应帝诚陋驯致党祸终北宋帝肇乱夫谁能救
　　右宋哲宗
