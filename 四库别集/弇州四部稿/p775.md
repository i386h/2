<!-- { "loadSidebar": true } -->
　　世贞自凿坏以来于世事一切不敢入耳目亦不敢挂齿而至开府台察监司郡县诸公则以家族桑梓之故不能遂漠然年来水旱疫疠为灾百端而敝邑尤甚所以苟安寝食不至一夕而三徙一饭而三辍者葢唯借我公祖而已阳月覩台省流言则自缙绅先生以迨田畯红妇靡不骇愕咨嗟甚至欲甘心于猘口而防尉留之防旋下用是稍自安乃者公祖之辞疏甫上而得请量移之命因之当路者果何説也岂其不悉公祖之贤将弁髦家族桑梓而不之防耶抑借以是调停言路也公祖夙慕惕厉躬行俭素宴游之迹不及别绾筐篚之施减损数倍集思广益勤恤民隐而为之爬搔袵幯之奬掖循良俾之得尽其才力而诲其所不及即听事之所人置一抚公在上蔀屋之侧陋与防门通而靡所不达不佞燥髪所见闻二十余公恐未有如公祖者也自周文襄之为惠王端毅之为直而彭惠安之为详恳屈指而置公祖居其四奚愧也燕中之去呉三千余里士民往返不虚日即目有不能逮何至并无耳也塲屋之事下走承乏楚臬则彼中已有预荐者藩司一二公能为之而故使走知之走以故辞两房巻不阅而左辖得以为竒货既启封则舒侍御者无如之何矣葢尝相顾而与走窃叹毋论公祖即逝者如舒侍御亦寃也十二年以前仆时忧居乡则见有谈何心隐与邵樗朽皆大侠也其所为如在呉兴在新郑诸事皆目所不忍闻也毋论其捕逮与瘐死非公祖所繇即自今而后二三直指不能衡情法而毙一大侠此又何説也江陵之忮愎与一时之奉行者诚有之然不至人人皆奉行事事皆忮愎也今有所不合则皆援之正而有所合则皆斥之邪仆以为毋论被斥者即江陵不为寃亦未尽不寃也公祖归不过六月息耳去而移福一镇无非王土王臣独吾呉分浅耳下走自麾节驻吾呉不能一趋于交防之下昨夏过敝邑则属有采薪之忧又不能望见顔色而今者又不能从父老攀挽其为蕳嬾自逺何可言独娓娓于笔札间而贱且愚未必人慕而信之即公祖得无以为讇语耶虽然下走非为讇语者也聊以泄其不平而已领教未期为道为苍生自爱
　　王太仆
　　汉上获晤清徽于今垂十五年矣中间虽一致郧襄之问载附弇中之书然以十五年例之其间濶可知也昨冬季二孝廉来称翁天赐难老神彩殊王饮噉胜少年时而诸从及孙枝连翩猋举蔗境之媺津津不容口乃者从白下接令孙太学所称述大过之已而出翁所寄二诗知翁之念我深矣已更出全集得尽窥钜丽之盛而贱姓名之辱存于篇章者指不胜屈也不佞贞何足以当翁臆何翁之为长者而不佞贞之为小人也蒲栁之质衰在老先无复世念久矣先君子既荷主上恩防而身复偃蹇朝命至于再三惧负幽明勉强一出窃谓留省优暇苟便懒拙而麋性多惊鱼乐难问悔不可言兹因便聊此致候私并成一诗书扇将意非敢自附玉案也贤从光禄墓草虽宿门楣益壮中丞衔寃夜郎幸为致声自爱邹律之嘘当在非逺余不及赘
　　与张司业
　　山中扶病领大诲者两日霍然病良已葢见公本体既自澹然而于人情物理又复条畅虽有应迹而无滞心所以药我者至矣成均之拜固以诸生表仪仰借然何不还公白虎一尺地其于启沃圣心陪赞国是岂浅小耶玉堂诸贤自公外所心仪惟有两定宇耳赵公故是天地间阳明之气所钟今遇所不可即愤愤乞归似发之太早敛之太速邓公坚卧不出奈何此于出世大业甚近且易但以沩仰师弟间答问公案照之觉但得其体未得其用也似俱少公大还一防化耳仆齿颊余生于出处甚细出故无益处亦非髙但凿坏一念发自庚辰春仲必不敢渝乞骸疏上想庙廊诸公当见亮也荆老鸡骨支牀然有羶德而人悦之响从景附徒足相苦而已春气渐和珍重珍重











　　弇州续稿巻一百九十二
　　钦定四库全书
　　弇州续稿巻一百九十三
　　明　王世贞　撰
　　文部
　　书牍
　　石拱辰司马
　　张肖甫人至致公手札大教若羡弟之处而犹使之与其忧者弟处故自有心盟然亦见时事未可着手且弟面上眉耳世始縻之一官以了彼事弟纵欲有所为寕肯信之欲有所言不羣咻而攻之已幸又寕肯虚心而受之耶前见邸报公复进少司马深为世道喜不敢为公喜也今得来教则隐忧娓娓知公亦不自以为喜矣所谕谒陵之费且百万夫谒陵诚祖宗故事苐当时不过费十万金而已何必九倍其数蓟邉之练卒二十年矣何以属国之骑旅入而不能支江陵晚途骄恣贪狠而宵人又为之翼而长其忮罪固当然有交结紊乱一律可引也胡至诬之异谋且堂堂天朝而主上所师礼之臣至异谋于国体不少损元气不小壊耶六七少年其脩怨者不过快心于一击干进者不过求合于一喜而了无毫髪忠君爱国之念当事之臣虽极调剂支吾而太阿倒持事权傍落将来貂珰之毒与缙绅之祸不知其所底止赵汝师固贤者弟殊不敢信其能任大事所见惟一王元驭能持平识大体虽小伤廹急得慎重如公者夹持之必有可观而病弱又多骨肉之恋似不能出柰何家弟承公与陆与防推毂之爱此畨或不容已但非所以爱之也弟方避徙林居一粥一蔬以了残日而为公所挑不觉堕口舌阿鼻覧毕幸付祝融为恳
　　又
　　昨嵗见吾丈移疾防即走一介至滁阳奉讯而文斾已北首矣川途阻脩鳞羽莫继虽仰止大雅时时在懐而音尘逈絶不谓有刘长洲之便得奉教札恍佩穆如之风惟是鄙言不足以发令先公潜徳而法书丰碣表之燧道何以令信本廽车愧谢愧谢吾丈之贤所谓北斗以南一人而已渐逵之羽固足仪世而庙堂诸公不为苍生强借何也嫠妇不恤纬吾丈寕能偃然髙卧于漳濵竹林间耶若弟昨者一尘啓事真所谓骰子选也亦自度其不可出上书力辞已投公车而防有尼之者盖未防而南牀之白简上矣吾丈以正人餙奨则不敢当此曹子以为邪人稍有所不能受耳弟之三起家俱非本意其前两起属台谏尉荐归田以来止是不能拒絶游客园池为家干过有脩餙无縁复毁耳声色之好生平泊然今乃无故描写作一韩熈载良可叹也赵选部芳声英英在耳今得暂归与吾丈相劘切不朽之业甚快甚快幸转为弟致声外两防稿附覧后防垂欲发而徐相公力止之已付之忘言矣欲吾丈少知其梗槩故也弟两少子颇能读其父书前嵗举一孙甚颖秀天惠余日跌宕书史翰墨间政恐人妬吾处耳吾丈麟趾亦遂振振否家弟归迁本省小简防渉之劳物情若此恐亦非乆计也承念存并赐札当覔便致之余不一
　　又
　　中秋闻吾丈有东门之遘为忽忽废食寝数日髙嘉定来得手书知后庭有就馆者期在十月而穆少春札亦云胎气佳以星数推之当举雄则又欣欣喜色见大宅屈指汤饼之宴复逾旬矣弟有三儿大者业差就小者亦似能读父书今损家付之一月不令一见而不能忘情于故友乃尔岂所谓老人十抝耶复又有一抝此身自见废来偶有所证掩耳世途以为林壑之乐不减四禅天至欲拈瓣香谢言路二三君子而时时迹玺书不下漳河傍輙弹指浩叹此非欲以苦事挠吾丈欲得实心坚力如吾丈者居其难而后吾侪得保其易也今天下见为治者形耳如何如何穆兄负经世才而逆锢之不使展然彼之逃于诗也亦甚矣经世是仁者事度世是智者事出世是二地以上事然亦只在一念耳诗偏名术也视酒色差不俗然损道一也昨念吾丈极草草成五言四絶句预贺夫既以薄之而复蹈之得无为穆兄咲乎语云倡优拙则鐡剑利吾丈覩其拙而知其不大损于道也昙阳子化事想或闻之其所以化恐未悉也今録上一通欲吾丈知天下有真人有真理幸毋以为痴人防语也
　　又
　　昨刘长洲人至得穆兄所致手札虽与吾丈聨姓名云贤器病危甚意不能及书草草数行作报殊更忧之舍弟自觐归云防赵吏部知贤器竟不起为弹指叹诧者累日夕弟自偶有闻证来儿女子之累付之抟沙观乆矣今设身处吾丈五内忽若猬刺不知作何法觧也吾家夷甫痴语未暇论东门蒙庄亦姑置之但为吾丈宗祀大计则莫若豁哀以葆真节欲以全神时至则行聴其自然勿正勿助长乃苐一义也天道有知必不使贤者如吾丈斩焉絶其后时事极矣天下之寳尤当为天下惜之弟百念俱已灰惟觉此身未即死当倾耳以聆吾丈芳问耳兹因赫司理便附此尺一中有司理公车中有魏懋权真天雄一枝桂也
　　又
　　前者因令人唤儿子归草草一札附问不意其人道病淹乆我公入台之后唐突威严乃不见责而辱之书且侑以一絶则几杖之赐矣来教娓娓谓不才尚在可收録者未几而即有留尹之命知公所以培植不佞不浅也不佞生平跅弛无雕餙又不晓事言路娄致憎口戊寅再辱希复世念防庚辰春孟偶有所证捐家入茅舍饭蔬饮水一裘一葛以保此半残之躯即吉凶讯问都废人固有咲其愚而悯其能自固者苟冐昧复出将以我为如何人也昔有使王孙奉槖而进茗者戯以一栗投之即捐槖于地而趣就栗不佞之不为王孙者几希羣龙满朝岩穴向尽吾丈与二三大老尤自杰然即天下所可言可为者皆已言之为之如迩者大防及月林公防是也即使不佞出亦安能有所加也乞骸之章必得请而后已乆废物外村童无可使者又念损儿曹槖唯公怜之从防焉麟阳月林二翁皆旧辱教爱不敢以私凟闻便间希叱名道意不备
　　又
　　前时刘长洲人去有报札计已逹记室矣道体当益健胜麟儿襁中应自崭然头角防防之喜入熊罴梦者此非其时耶台鼎易铉名为贤喆彚征而殊有不尽然者偶从邸报见一御史忘其名所上防以直臣未有为说差强人意记仆在冏寺时江陵虽文深尚犹表表不谓晚途狼狈至此盖诱之者使昏激之者使忮语有之不忮不求何用不臧又云涓涓不塞将成江河岂欺我也苐入茅庐来絶无所证祗于闲中勘得身世皆幻春仲一病荏苒防殆亦遂任之幸而自活家弟归旦夕相煦沫差足相老间为世道念湏公与元驭出磨洗乾坤一遍毋论元驭草土即辇上君子肯许展公十指否此语近亦似伏枥老骥不知两钝足已卖作僧庐长住物也一咲一咲长洲应召便附此不一不一
　　又
　　前者刘长洲之报启甫去而老丈之教札复来盖以豚儿叨忝故喜浸滛于大宅即不啻如弟自言之也此儿向亦有微锐可以一闘今强弩之末矣殆如木鸡矣诚不意其叨忝之若是也弟既犹在世法中不能如我古先生一洗而空之若乃诵大易之盈虚味老子之宠辱则然有余惧矣吾丈何以教我襁中郎君迟于言动故自无碍但令作美食食乳母佐以粥糜勿遽沾腥味当以渐充强况后庭复兆熊罴之梦所谓老蚌出防珠徳门故事何足疑耶少春大悔欲毁诗梓聪眀人易拨如转圜今但秘之可也渠诗故自有气骨孤行之当自美爱不然弟亦何惜穅秕之引耶长洲觐便聊此附谢并布不腆统惟照亮
　　又
