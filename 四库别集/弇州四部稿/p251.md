<!-- { "loadSidebar": true } -->
　　贼舞白刃而剽者可二十人不佞从乡里少年白梃掊之輙获其一僇二首余兽窜去虞伏发其众嚣约之耳不则尽掩而取也诸少年旦夕聚而忧贼讐我竟不来也此易与耳贼大约五六百瓯粤人半之其不能围城而入甚明然所以攻西门不休者不过张兵以胁我缀我而分其部散掠村落耳执事第严饬吏士登陴偃旗鼓静以待之而择其骁勇善鬭者夜间道发隂布各村落间使防精勇少年设伏要其零抄或合或离勿使之测识彼进迫岩城不能入退无所掠不过三日走耳贼走以余皇载礟火而追之彼惰归可立尽也
　　应在明
　　自前岁得再领教劄窜迹青海簿书之日手板半之以故于我兄不复能致尺牍具寒暄之敬兄将无以我为薄不发邮书知已郎夏官长安中大人乃有此除目可贺也仆徧观交游中即意气激卭不喜骫骳者有之无如兄勤敏精悍留心应世之学而长依于正如令兄领职方叩囊底智足以了此南北矣青州地险而民悍加之俗好鬭陆博豪饮借躯报讐剽椎发冢以为固然铦矛三寻乌合蠭涌即仆旦夕所与起居人皆白跖也自仆为破赏格人人相轧发小始敛手耳然幸或可以了吾事将来之忧未艾也兄托我先大夫之文固不敢负约弟不才口语方为众所厌恐不能为先大夫重如其不然将遂勉强捉笔矣冗次不竟所欲吐唯含章以候大用为属
　　寄方德新侍御
　　足下起旷大节世所奇瑞而仆乃幸得当之招提杯酒扬扢之际便足千古惜倾葢分岐并于一日使肝膈遗致郁郁思奋而未遂耳足下抵潞河之明日先君子之命下即纵身两驘间听其踬顿不旬抵彭城鼓枻顺流念足下待于齐鲁之墟迫欲归不能待敬留书欧生以问足下一诗书扇头见怀为俯和可否苍梧暮云视吾洞庭诸峰何如异日毋相忘也
　　寄何参政
　　弟侧伏草莽则闻吾丈为大吏岭表秉铎江右隠然东南一龙门而弟谬起从事于浙吾丈飘然尘之表矣浙东西相望如异域一官湿束不能步武钱塘而东以叩亭乃稍稍传荐绅大夫议欲夺吾丈于烟霞泉石间不识肯遂幡然否传有编古今游名山记弟夙心日访之书肆而不可得近得之邵少参所读之连五日遇讯谍輙乙之少间复读之至丙夜不忍释令人厌见吏民耳严君平尚云州有九游其八以为恨来日何几乃欲以匏系之躯而继亥迹之后不亦迂哉携此编归异日略如宗少文故事足矣草次成一章仰博郢和亦见区区神驰于左右耳诸记次第中微有错迂者恐误漏雌黄又所遗似亦不少弟所收后先不下数十百种不审可备续编之用否敬附邮筒于少参公所拳拳不尽所怀统唯照亮
　　答王礼部言卿
　　昨执事建礼除目下则指谓家弟曰是关中少年玉质金相人也子何幸而得之为同舍郎则又指谓曰恐非子之所得而长有也是王裴之选也乃执事书至沾沾喜得家弟同舍相与劘甚欢也语有云声应气求葢庶几近之矣仆向者为执事言礼曹一日足寓邮其言固已验而今所称王裴者即关中缺吏部郎何可舍执事也虽然唯仆窃亦有进执事固卞生所谓连城珍也其在内黄有攻日而无攻人在燕都则有攻人而无攻日稍兼之者独礼曹耳勉旃分隂可念也仆谬为诸公推毂而一官落落无所见投劾去又不获请然縁是得侍老母疾专精汤药间出处固细事也其他种种家弟或能道之
　　答曹宪使天祐
　　不奉顔色者十七寒暑矣区区自废草芥中与世一切抹杀迨强起为吏乃知明公自政术外防跋艺苑舂容寂寥脍炙人口虽不能沾被膏馥之遗仰止一念固私所深也昨见北垣指切怪而不得其故后始知为杨忠愍下狱一事记任大名时忠愍子应尾防所刻年谱相示乞行状弟亦怪问之曰少不能悉父下狱事奉遗笔云云耳弟不暇更致诘也要之世岂有酖人羊叔子哉乃投杼之疑不能得之于慈母况今传声不切痛痒少年辈也达人大观苴芥轩冕烟霞泉石自足千古计未释然者两贤相扼之叹耳不肖本无作官理而为造物所苦累疏乞休竟成寝阁多口之及罪我知我公除而后获以余日洒扫先垄托鉢佛宫私计足矣手教娓娓且肺腑之谈忧疴不能出祖吴楚各天牛斗相望勉旃努力不朽为盟豫章可与酬和者德甫外有用晦王孙美秀而文社足依也仓卒未及卒业聊抽一简已堪解颐珍重珍重
　　答沈太仆
　　前无美云疟鬼来病君子良用劳念继从康生得勿药之问乃知天锡难老神明万福冀区区公除后操一舟从翁杖屦于五湖三泖间庶此生为不虚也翁名德耆寿君厨之长海内师表鄙不自量以糠粃前引虽抱珠玉之秽亦窃遂其蝇骥之私耳乃重冡饰奬过分即前辈汲引无惜齿牙不佞何人斯而敢当此汗悚无任大贶惧以不恭扞长者之命谨对使拜嘉所有不腆书币上渎记室唯赐麾顿万荷
　　汪正叔
　　仆尝称谢茂秦可作诸佛菩萨云葢此子苦行坚志便令剔肾析骨亦无不为者今又于足下见之于鳞之作印证大宗颇为俗眼喧呶足下独口其文不置又因而下询及仆也足下之勇亡复减茂秦矣仆兹归拟筑室山中少有所效以再见足下亦愿与足下共勉之见托巻仆素乏临池又纸不甚发墨今附上幸挥弃之为我藏拙可也
　　与黄郎中
　　始者见足下拂鳞须摉城社以为好奇伏节士耳既闻受辟元帅幕府诸幕中少年人人有连也而独足下孤生且州郡职窃为足下计少所自全者弟相知传足下逡巡引外多辟少进彼固无奈足下何也夫君子处于屯明夷之际如此哉世贞戅于交游鲜所伏伏足下耳比来贼直授首宗社大庆然意者彼逆送死耳非有长防驭缚之也而余党尚蟠聚肘腋又外论切切以岛众利蝇嗅而集不必一一禀命贼直东南祸未遽艾也足下今迁为武部武部其官也且足下又时所缓急需者也必素讲析利害若指掌为我一言之乎世贞汚法曹郎无状不能以死奉职而又不能为骫骳以恱势人进退无一可言者日待罪东方戈矛之乡以幸故未即中汉法虽然旦夕且归矣念足下无已故因邮卒致讯为强饭自爱
　　陈佥事子兼
　　明天子及相君思以惠晋蜀学者为蜀得大夫甚善大夫少以文鸣郡国中未有试也今为大夫得蜀操一方艺苑之柄亦甚善虽然贞不佞窃有告焉贞也尝读史覩蜀事秦李氷首教垦植逐去妖害逮汉兴文翁始渐以礼移化之蜀自是质文彬彬与中国抗宋初后进向道稀少张咏为郡修纪文翁之迹自是又有任李辈出也夫此守尔其民社役赋狱讼军兴调兵食百用鳞比且不以为恤而致重于士敎如此故文翁张咏名与李氷并而功过之明天子惇化饰象徧郡邑置学宫树之师饩其俊而賔其尤未已也更遣宪臣督理鼔舞专勑径行事得校黜陟师生毋以民社狱讼役赋军兴调兵食烦劳之至专且悉也今夫丛鱼鳬村僻寡陋之俗固革而雍容埓汉宋固多好义用脩之士然未见大逾过之也专则易举杂则难徧夫杂未见难徧而颛未见易举也其无恧腼尸位耶大夫盍亦思所以惠进蜀学者以答我明天子及相君至意贞也闻之矣直而温寛而栗体也士所羣视而趋者宪臣吾稍以其士而姑息之众且玩易不自励至冒竞无耻之流因有所挟而蠧其隙稍更振束缚以法又丛谤怨且非待士恒轨也近又有傲诞肆意者轻所阅曰吾将尽黜之其与于旌赏无几此又非也伯乐善相马者也郡有千里马则取千里马而数百里或不能数百里则取数百里马矣不能以数百里马而百里或不能百里则取百里马矣故士不可执一衡万也因万而衡之如相马可也不佞为诸生时诸生中即有青衿冠衣而貌儒者行龌龊市井类也不可不黜又不可忽易黜也大夫固明慎势岂得一一熟之或他有所托假而后得一时之闻槩终身之禁锢此非为大夫处厚防也蜀故多异人严君平辈混迹佣卜卒难物色之至有砥节脩行表于闾党而未显者精访加敬之所以风厉继进也大夫今之贤人固有不为文翁张咏者其毋以刍荛而忽遗耶
　　寄郜侍御
　　不肖之待罪晋中也窃谓得备察属承见顔色领大诲为天假之便而自履任时格于例不能谒台下第时时傍习揽辔风裁为千古骢马生色神飞梦驰于龙门砥柱间旋以老母病弃官南遁又不复能辞谢虽天地弃人罪无所加亦恃台下慈明见亮耳草土间偶覩邸报知台下埋轮之疏格不下遂移疾归超然威鳯千仞非斥鷃所能窥安石不起将如苍生何蔡使君来惓惓道台下俯念不肖至意且谓前南牀齮龁起自某君窃自初以此君长厚推心无间世路险巇乃尔然实自吴兴三四豪贵人成之不肖疎节骨体夲非世材为造物所苦遂添蛇足来者可追兹亦何足道也雕虫末技夙障牵纒身亦厌之台下幸一施针砭起我膏肓不胜祈恳
　　李太史本宁
　　过京山以斗酒豚肩谒太公太公方从里社懽饮不归也辱尊君娓娓捋须相慰劳晋阳之别葢三载所矣尊君则为言门下且以使事过里率诸生觞太公而方为相国所急不得请太公跃马肉食与尊君竞壮不复以膝下懽恋恋也世贞雕虫之技似亦见知相国迟之使从事楚棘而当事者遂以全録见委自二义客经外靡匪拙笔当此右文不讳之朝亦欲借托笔札以附于旃孟方朔之讽退而悔之三十年仕路人犹作草茅语且欲以偻行抱之伎而厠奏于国工大乐前其能无厌斥也以素辱门下知爱敢吐其私为保全之诸公所万万世贞今岁骤衰怀抱作恶二竖见凌日有忧生之感已具疏稿令舍弟投上倘得从臾生还皆大贶也方作书疟发愦愦不竟统亮原
　　答赵中丞良弼
　　前者辱教使逺迓草率附数行为谢及于冗中得一诗亦不知其何语臈月小尽抵襄阳追淮海公不及因代疏发报燕中书得百函随趣谒郢陵归用望夕入郧甫三日而使者复以大贶种种至矣鄙言不以属瓿口而欲登之壁且复理故帚损华觞大币为谢是重不佞愧也太和真府呼吸上帝岂敢以风尘吏而遽干之景风之候借手贤抚君为绍介则不佞将执鞭焉郧城无所不绾毂仅一二鸟道为通其在楚赋肩于随息固附庸也而翁乃重以奬饰鄙人倘遂信之得无令人作夜郎王观乎一笑一笑所示咨目称属似未安欲令改正宇下之覆固日浅而勤恤我多矣其能遽即分庭礼哉俟小间当如命也
　　罗虞臣
　　夜饭郡斋时也李于鳞谡谡松下风二地主濯濯月中栁谢卢亦矫矫伧父仆狂浪自放疑非人间游也别后捉鼻见道上贵人都无复味耳瀛莫之间饶鱼蠏足啖浊醪浇磊块无复可道者大名一片读书地执事勉旃自爱二诗见扇头可博而取也縁箧中无复余耳
　　复杨都督
　　得公与二三文士倡和诗具见祭征虏羊钜平投壶缓带风味顾圣之故倦游其材足依包子颇称三絶俱幕僚妙选也武林游目大是佳事况重之以东道主哉但野人怀土又惧为世眼物色故更次且耳然未尝不神游画舫青油间也
　　熊宪佥
　　前使以马公之以迁去也不佞私计之以吴中之节即无当者必属公已邸中报至果公也不佞兹有三喜喜公得治其旧民喜诸父老得复为公民喜柄事者得公高枕而付大江之南亡害也即羣沙中少年人恃七尺刀裹干糇帕首韦跗来受事麾下矣世贞敝庐之烬抑又何幸焉青齐寝食盗贼白刃起酒杯间加之原田无岁文法苛烦如束湿薪非不佞所办也计旦夕且归矣明卿昨始量移小郡推往者忆其白公事皇皇若有失也其为人笃友谊然诺生死罕匹焉世亦有怜其沦落者哉
　　上丁中丞论海运事
