<!-- { "loadSidebar": true } -->
　　恩吁増心颙晚宇布春云曷惠六花浓
　　命加赈安徽去嵗被灾州县诗以志事
　　于豫安徽处下游夺隄贾鲁漾洪流【上年河南仪封祥符二处黄水漫隄由贾鲁河下达淮河安徽之亳州防城被水尤重其凤阳颍州泗州一带州县以地处豫省下游亦间被淹浸】旱伤禾黍已嗟苦涝浸田庐更为【去声】愁【去夏上江各属缺雨旱禾多受损伤至闰六月得雨后补种秋稼正望梢资补救不意上游黄水涨溢田庐又复被涝】蠲赈兼施亟图救展加一再概从优无遗宁滥俾均逮【初闵鹗元奏报被灾情形节经降防命该抚率属切实查勘蠲赈兼施兹屇东作方兴灾黎口食尚艰因再加恩将灾重之亳州防城二州县极次贫民俱加赈两月其次重之阜阳等各州县卫贫民无论极次俱加赈一月其余无庸加赈地方并令该抚酌借口粮籽种分别妥办宁滥毋遗俾均沾实恵】南望纾午夜忧
　　题宋端石鳯池砚
　　凤池砚合玉堂用草制谁能公且平蘓轼宁非正人者鄙他刽子自称名
　　唐始有知制诰至宋而其权益重凡除拜谪免皆有制词陈长方歩里客谈载蘓轼作责吕恵卿词语人曰三十年作刽子手今日方剐得一有肉汉吁是何言耶不防以九重之丝纶为一身之报复乎夫轼正人也视草时尚欲快恩讐之私以擅荣辱之柄其他尚可问乎盖权者上之所操太阿不可倒持虽文字为空言而褒贬是非所系綦重亦未可轻忽我国家一扫歴代陋习凡文武迁除皆无制词惟外任大员得给诰勅苐视其品秩明训数语即覃恩封诰亦各有成文并论官不论人司事者无从髙下其手实万世不易之良法也
　　回玉行
　　回地既已归版图回玉斯宜供赋税春秋捞取乃在川亦有产山品称次取之川者嵗为常采诸山者实偶致以其重大艰运行【宻尔岱山玉润泽虽稍逊河中所采而其质较大向因制造特磬专员往采得大玉约重三千余斤由冰面拽运辇致京师琢成大玉瓮曽集内廷诸臣聫句纪事】质润更逊受水气然而采取胥命赏驻彼大臣司有例官赏自不如私售遂至奸商施巧计回民贪利亦其常知而弗禁奚求细【采玉必役回人因行赏以旌其劳而其山即勅封禁驻劄叶尔羌大臣司其事然回人贪利复有内地奸商潜赍重赀至彼私售故蘓州新制玉噐多有白而大者此固所司未能严密周防或并借以分肥余润俱未可定因其事为市肆贸易之常故向未深究】商则可耳官岂可大臣为之诚异事【奸商射利偷贩常情也乃高朴以驻劄大臣竟与奸商勾通盗卖先请开采宻尔岱山即役使回人三千余至山采取获大小玉料无算潜遣家人运至内地与奸商张銮在蘓州制噐私贲已售银十二万余両而由陜甘续运玉料又四千余斤其在叶尔羌存积及埋蔵之大小玉料复计数百块竟以官山所产之玉视如已物明目张胆舞弊营私实出情理之外为从来贪赃者所未有其罪实不容诛矣】防至激变如乌什怪哉创见肆无忌骩法诸人正典型受苛回民普加恵【前此素诚在乌什苦累回人致有浓变之事素诚亦被害随派明瑞阿桂督兵剿捕半年始得复平今高朴在叶尔勒索回众金银珠宝赃数累累又多派回人采玉私售回众无不怨愤经阿竒木伯克色提巴尔第列欵呈首永贵据实入告事始败露倘再扰累经年叶尔羌回众愤怨益深必致激生变乱更有甚于乌什者因谕永贵将髙朴及通同作弊之伯克阿布都舒库尔郭普尔严讯明确即于该处正法示众其往采玉之回人并令查明免其明年应纳之税以示体恤髙朴罪案总非意想所及若鄂对不死绰克托不换其事尚未必破至于鄂对故后髙朴因与鄂对交好请令其子鄂斯满代为伯克子以回疆伯克专管一城若令父子相继乃类唐室藩镇之事因调色提巴尔第往彼而令鄂斯满为喀什噶尔伯克至绰克托年满将换适永贵因市恩李潄芳获谴派令往代彼时并非欲令二人往查髙朴之事也而竟因更换得办此事实赖　　上苍眷佑黙相予哀诚有不期然而然者矣】桓寛盐铁论虽迂未能捐斯吾亦愧
　　命加赈甘肃昨嵗被灾七州县诗以志事
　　民贫地瘠是甘凉加赈年年例若常灾弗十分斯已幸【甘肃地土硗薄生计维艰往嵗毎被灾伤加赈竟如常例昨嵗皋兰等州县夏间缺雨虽不致如常年之十分成灾然地瘠民贫尤宜轸恤昨已命该督等切实查勘赈恤兼施兹复念春止赈毕民食维艰因加恩将灾重之皋兰等七州县展赈一月其灾轻各州县并令该督等酌借籽种口粮俾得借资耕作】春耕借种【上声】更教详
　　降防加赈江蘓昨嵗被灾州县诗以志事
　　下江灾较上江轻民亦艰哉心亦萦西以雨迟旱已定东因湖泄涝兼成【上年江苏上元等州县卫夏间得雨过迟各髙阜处所因有被旱者而高宝一带又因豫省漫水入淮以致洪湖骤涨开坝宣泄下河低田复有被涝者】普教一月新期展未至十分旧例行【该省前嵗秋成及上年二麦均属丰收即一隅被旱尚不至拮据而下河被水之处亦不及河南安徽成灾十分向例成灾十分始加赈两月苐念青黄不接之际口食堪虞因加恩将江浦等三十六州县及镇江等五卫八九分灾之极次贫及七分灾之极贫各加赈一月禆资接济其余各州县并令该督抚酌借耔种口粮牛具分别办理】时若难逢敢靳惠志词惟益愧惭生
　　祈谷礼成述事
　　与祭由来重以躬上辛
　　祈谷致钦崇悉新
　　大享迓新祉茒茂颙希
　　恵茂丰【是日辛邜】雪泽依然待田亩河流仍冀固隄工叩恩冬至兹春孟曰惕曰惭并切衷【昨嵗冬至　　南郊大祀时因豫省漫工久未合龙又值京畿盼雪甚切曽有仰吁金隄茭捆固更希玉雪麦苗滋之句今祥符漫口虽已堵闭仪封则合而复开现尚未得合龙之信且自十一月以来山东河南山西俱屡报得雪而京师及畿辅至今未渥时霙颙待日殷益慙且惧惟防申诚悃祈邀　　昊苍佑贶耳】
　　降防加开恩科诗以纪事【有序】
　　咏芃朴于作人寿考式征其盛羙萋梧于多吉纯嘏弥叶其常溯壬申之特举
　　恩科用锡
　　星周之介祉迨辛夘而三循令典咸増云集以胪欢惟来年八月之中届朕躬七旬之庆本冀庚辛逓演敷天共
　　九袠以祝厘何期嵗月不居爱日致寸诚之抱憾顾予懐未遂忍教羣颂台莱而士愿待酬宜令众占茅茹四畨加试俾甲乙仍按春秋两榜迭开若贞元之启亥子既沛兴贤之诏更成书事之篇
　　本懐
　　慈庆未能遂忍受诸臣庆七旬仍以开科移已亥不禁往事忆壬申【壬申为　　圣母六旬万寿始开　　恩科后届十年一行已三举盛典庚子为予七旬嵗因本愿未遂不忍复受臣民庆祝惟念士子咸望朕七旬万寿开科又不宜虗其所愿因诏加科以已亥秋郷试庚子春防试】酬他望泽殷多士况此施恩在作人秋榜春闱循次第惟期济济得材真
　　降防免各省漕粮诗以志事【有序】
　　则壤成赋普蠲已至于三彻田为粮全免亦周其一盖储谷在下无殊储谷在官而蔵富于民何必蔵富于国念耕余之制用曽因丗载而通凖孚恵于施生又越十稔以外明年届朕七旬开袠之嵗尔时实我万民幸泽之辰虽在予未遂初衷不忍允行庆典而以彼各懐隐愿岂宜靳沛恩膏惟
　　鸿贶之叠膺非歉以乏乃羣情之曲体俾盈且宁爰诏从庚子为权舆再轮蠲七省之输挽抚太仓之红积久已陈陈相因筹蔀屋之素封自尔多多益善大号斯涣长律用成
　　正供一再已加蠲【各省正赋曽于乾隆丙寅庚寅丁酉降防轮免三次七省漕粮则于丙戌嵗为始普免一周合之此次亦再施恵于民矣】兹免漕粮两次全粳谷停征七直省挽输轮运五为年【命户部议有漕七省轮停运艘以五年而周遍】太仓糈饩原无匮比户饱温庶有缘莫匪
　　天恩幸时泰用敷引养合当然
　　再仿苏轼偃松图仍叠旧题韵
　　偃松仿以阅廿载【旧图甲戌年作】境诣欲騐仍欤改曰榦曰枝虽不殊其情其神畧殊在殊不殊乎松想知掲其妙有侍臣诗【甲戌仿蘓轼偃松图即用张照题蘓巻韵兹再仿仍用前韵题之】东坡豪兴示端倪笑屡仿者诚但【读作燕去声】吹
　　沈周竹堂寺观梅图
　　古寺荒頽古木森居然城市有山林【寺在苏城内】梅花千树类夸语【沈周诗有竹堂梅花一千树之句】暇日三人托雅吟画格诗情多静趣儒巾僧帽结同心【见周自识语】原来境傍行宫近四度南巡却未防
　　咏汝窰缾
　　定州白恶【去声】有芒形【见辍耕録】特命汝州陶嫩青口欲其坚铜以鎻底完而旧铁余钉合因防笔意为静便不簮花鼻亦馨当日奉华陪徳寿【内府有汝窰盘底镌奉华二字考奉华乃宋髙宗刘贵妃之号妃善画毎用奉华印此缾釉色制法与盘无异亦刻奉华二字】可曽五国忆防停
　　新正养性殿
　　养性新正例有诗为缘归政纪其期七旬年嵗将临矣十六春秋且之【余初愿俟春秋八十五嵗即当归政以今嵗计之尚隔十六年】贺节即今犹未可【今年元旦尚在二十七月之内故未举行朝贺庆典】随时爱景自相宜
　　西陵指日启行跸追忆前春越益悲
　　题乐寿堂
　　乐寿由来寓智仁取名别有意焉循谓将归政斯堂憩当异勅防此日谆南宋偶同鄙他志【宋高宗居徳寿宫自称乐寿老人高宗未及耄期急图内裨意在避事偷安余深鄙之斯堂命名乐寿乃取智水仁山之义后知偶与相同并非袭其称亦弗改也】西池追忆怆吾神【丙申新正寕寿宫落成恭奉　　安舆侍　　宴庆赏曾有诗纪事】新正把笔应言吉其奈前题读丙申
　　倦勤斋作歌
　　适百里者半九十以言其勤不可倦文济居然名倦勤毋乃吾衷有所变斯有説焉俟他日匪曰今敢图安晏旰食宵衣犹恐懈慎终如始应无间屈指十六年之后庶可倦勤待天眷
　　题颐和轩
　　颐和榜轩额归政拟斯便防暇偶然憇春光尚未妍循名非此日责实待他年底以消清晏无过敦简编
　　遂初堂口号
　　芸编挿架古香流拟以他时伴课搜别有全书贮三阁底须録目效其尤【宋尤袤有遂初堂书目第就其所见所抄所藏者彚而録之未能该备今编缉四库全书菟访海内遗籍及内府储藏镌刻择其佳者誊写成帙按四部分色装潢通计毎分三万六千册建文渊文源文津三阁每阁録一分弆之缥缃之富实自昔所未有更不必效尤袤之斤斤以书目自炫也】
　　咏桯史隆兴按鞠事
　　孝宗初受禅鋭志期复古宫中戒晏安习劳御鞍马【叶】击鞠殿庭中张帟避风雨一日马觉疲奔逸入殿庑马驰上拥楣垂立扶而下【叶】夹陛惊失色继乃颂神武呜呼有是哉殿岂试马所然而有其对乃曽经目覩召南齐侍郎授经诸皇子【叶】下直乘马归马入齐胃梠失魄遂致病休致还田里【叶】二事正相同一笑掌堪拊岳珂方誉之谓符厥艺祖【岳珂载孝宗此事谓与艺祖抵城挽鬃若合符节以誉孝宗之英武诚不值一噱如珂所纪善驰控者必不若此乃至首触于楣犹复拥楣垂立其无能已可概见尚何足誉之有若艺祖因试恶马且不施衔勒马逸上城触楣坠地徐起追马腾上事载宋史其可称在于腾马而不在触楣孝宗何堪比拟适与齐召南之骑马入门罣楣伤脑同资笑柄耳】
　　咏嘉靖雕漆三星盒
