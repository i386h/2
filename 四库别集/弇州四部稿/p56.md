<!-- { "loadSidebar": true } -->
　　厯下无真气词林失大贤那能诅岱岳谁与问髙天才去垂三斗悲来遍八埏人应疑顿挫帝或悔陶甄念尔千夫俊生操万古权仁禽产丹穴僊骥秣青田妙取星弧发清惊月脇穿钩深百丈饵抟捷九秋鹯文许先秦上诗卑正始还五言珠错落一字玉规圎思逸龙云表神超象帝先殷盘髙诘曲周雅美便嬛独表齐风大俱疑汲冢前峥嵘露头角摆脱谢蹄筌海濶瑚老云深石髓坚锦裁还蜀郡璧就必于阗绕笔江生蕋芬裾屈氏荃乍窥饶骇异精识解鑚研有眼防从白为郎意尚志长轻濩落才大得屯邅不欲过千石凭他满百愆傲时夸襆被贫肯较偷毡纵倒中郎屣能辞太尉牋交游尽绯紫嵗月耗丹铅路鬼揶揄去腰符累若悬扶风京尹亚防国辅城专推案奸争吐操斤剧自剸买牛因解劒饮马亦留钱治理闻丞相徴书下颍川手堪为木铎腹晓别桮棬汉殿劳将作秦山募梓楩法冠巍揭宿藻镜迥临边衿傍函关拥帷从太室褰骊真结实华井独搴莲宛骏收垂毕鸿兴杳然叱回卭坂驭归作剡溪船避客同干木逃封似鲁连荜门寛偃蹇蓬鬓诎周旋自抚髙山操人收白雪篇披云凌嵲乗月防潺湲雷泽深堪钓讙隂近可佃居疑潜洞穴出竞指神僊芝术锄端有芙蓉木末搴探真采离坎观道得坤干悬圃壶开境昆仑雪满巅纵饶家累迫断不世途牵过客寜歌凤门生乃献鳣中兴逢鼎革圣主下旌旃省鸐初欣入台乌再贺迁锦开梁左席花覆越来舷喣沫沾江表澄清划涧瀍九苞腾见瑞万蚁率归羶暴斧犹拈手潘舆未息肩氷霜挫慈鸟天地幻啼防发短窥吴练肠回断郢弦壊梁通寤寐辟谷悮真诠始作步兵恸长躭北海眠春秋麟获日庚子鵩来年营魄三尸妬膏肓二竖跧本因支骨毁翻讶捧心妍【以心痛卒】玉树埋将迫金茎病不痊慰书烦孝绪却药少医扁抚旧人人恋伤心事事捐魂辞宋玉去藁托所忠传伏枥驹差壮歌盆鹄早瞑夜台依圣善秋閤锁婵娟不及分香履犹闻坠寳钿有情推入梦无累割归縁日月长何补风云快自便朗融归霮混沌脱雕镌佩惜干将化棺堪麈尾填苍皇鲍山色冷落防湖烟马鬛封犹壮鱼灯闇讵防累累坟四五矗矗劒三千宰木俄围拱佳城易鬰芊埋光腾斗柄含气吐蜿蜒本自成夸父犹疑侣偓佺讣霾秋照黯妖孛嵗星躔直是魑将魅寜分蚁与鸢旧游俱短气何事不堪怜思入张衡苦【二甫】悲将吴质纒【明卿】殷侯【正甫】呼咄咄许掾【殿卿】涕涟涟七子孤徐干【子与】生平一仲宣衷肠须绕晋烈魄肯投滇忽报惊难定徐征或有焉聴来杯酒堕语罢带围朘【减损也】怳忽时谵语怦营晓索篿那知寸草折翻断百愁煎踪迹堪惊虎幽忧更怯羸躯困薖轴跛足类拘挛满掬挥鲛泪轻裘渍酒绵暂冯青鸟达莫怪素车延欲哭仍枯眼将歌已塞咽悠悠思徃嵗娓娓诉重泉茅本曽名蕙防今反惜蚿欲知吾变鲁总为昔游燕删笔推丁廙忘形到郑防雄虽唳黄鹄哀不废鸣蝉窃喜陪膺乗犹甘譲祖鞭尊分御露美管夺彩霞鲜左癖编三絶输攻下九渊纵衡儒后侠跌宕酒中禅不受尚书命横翻开府筵中清筹罢漏赴懒影过砖风格留扬扢波澜借泝沿商空争矫健大卤放腾骞身任呼痴物官初并冗员迹甘龙蠖近名忝鴈鸿聨慰别勤加饭分赀与槖饘调归形影合交入肺肝偏霓防招难转羲轮去更遄代兴愚敢任后死恨逾緜痛欲随兰槁狂今愧瓦全浮生长寂寂怒目纵睊睊百六贻多口寻常饱老拳吊形添惨澹无计觅连翩牛耳诚贪执鸡尸敢放颠萧条五子咏乖隔二鸣编欲勒太丘石亲题京兆阡词场空满目谁定笔如椽
　　为顾莘夫尚寳题露香园八韵
　　吴下风流地重闻顾辟疆一丘官自拙三径意难荒杖底千秋出壶中万象藏搆分苍鹿柴穿得白鸥郷竹露冩清韵荷飔来暗香破云施短屐过雨进轻航鸡舌忘为吏金茎不愿尝可容王子敬门外踞胡床
　　张仲立移居
　　汝意在穷巷生涯诵卜居庚桑新畏垒苦竹旧张庐孝友元无间蓬蒿了不除地今仁里美池是譲泉余宛尔双桐并萧然五柳疎移家无担石立壁有圗书不改防山戸初迷问字车东林夜来月强半为君舒
　　吾娄江东西二潮俱防于学宫之傍邑侯徐先生居焉因自号曰防川而尤子求为之圗
　　东西两潮水各向一川平不作淄渑异还疑谷洛争双龙骄欲鬭万马怒俱鸣落似并刀剪来添泮璧明波臣车毂击越女棹讴迎舟楫才将老烟波计已成穴堪丹鲤出天借白鸥盟清泌衡门下栖迟寄此生
　　陈子道易向客徐相公所以忤陆都督出游谒余营丘有舍馆之契今年夏初复访海上留少时虽才气不衰而发种种矣赋此惜之且以赠别
　　昔作平津客能侵临汝侯片言不称意匹马遂西游所至多蓬累居然一蒯缑卖文安损价贳酒迫驱愁命信天公活身从地主收访余归茂苑每语必营丘邴俸虽云薄融尊可暂留青回斯世眼白对故人头缟带郷元贱绨袍暑不求有珠堪照乗为汝夜中投
　　挽观察俞丈汝成八韵
　　宦迹乾坤满归悰日月偏罢谈云梦猎【公归自楚臬】懽拥雪儿眠声酒雄心好园林胜事专删诗备九代为乐及当年月树传清响风花杂委钿庚申尸入譛单阏鵩来旋佩黯金鱼色筝迷铜雀烟西州门外客支防诵遗篇【谓瞿叟也】
　　赠刘君北还兼简谢丈茂秦
　　汝师吾老友诗律向来寛事徃绨袍易时平蒯铗难五言摧落魄只字问加餐遣使同端木逃名可段干萧条下客具颠倒竖儒冠莫话江南好人情试自防
　　游石公山东连云障入劒楼
　　地是排云上天从破涧通乍防双劒豁不数五丁雄一转成开辟千寻接混融竦身争鸟道侧足瞰龙宫鼍拥髙低石鲸嘘断续虹张空帝子乐叠浪大王风响答歌増壮尊扶力未穷欲寻前相迹明灭古苔中
　　过莫丈方伯园再过伯子云卿园作
　　别分仁诲第自起辟疆园窈窕藏春癖萦纡选胜繁倒池深栁色微雨逗禽言梓泽真堪号潘诗许再论地应占宅相书可胜家尊防竹知无忤王郎好弟昆
　　送昆仑山人王叔承游楚
　　桃叶堕三湘风吹作酒香懐中双玉笛把赠一王郎不必夸鹦鹉唯须典鹔鹴众嫌文士薄吾爱酒人狂遂鴈回天柱登楼快武昌稍闻鱼价贱莫使铗歌长
　　大中丞临海王公以举逺楼十六韵见示命和率尔续貂殊忘丑陋不足辱楣栋问也
　　逼汉髙开阁筹边壮冩圗指南通海国走北饷天都星欲重檐堕云将列雉扶淮流遥控楚江势下吞吴白马宣房颂熊大禹谟转输寛戍卒利涉尽漕舻匹练通流细千帆挟雾粗龙腥春动海蚌吐夜明湖羽卫云同合敖仓雪并铺已闻迁计相仍借领兵符阖辟新名重浮沈徃论徂防勲须第一有赏必称殊事业能书鼎诗篇可好竽偶然存旧社未肯忘迂儒贵岂雕虫在寛容尺鷃纾知公意拂拭矫首望长途
　　白光禄自晋陵枉驾海上感旧有赠
　　上客平津阁先朝建礼门时名五字贵国体片言尊倐忽风云变消揺嵗月存乍堪鸡作口不并鹤乗轩诗即香山社家为履道园清时人自失晩节事重论题凤吾何避登龙尔渐敦黄公酒垆伴强半欲招魂
　　采石谒太白祠
　　苔堦拥立壁遗像挂蟏蛸诵尔天门句不风江自涛千秋无正始一代见才豪三山云作供姑孰水为醪霞明铜棺日天堕宫锦袍那能不相待空自蹑金鳌
　　京山李右伯师孟五鼔饯予观音巗作
　　胜地停车得离筵载酒勤岩飞四时雨树锁一溪云似借军持滴疑将梵呗闻草成璎珞相石作贝多文催舞鸡三唱惊栖鹊数羣潮音喧寂改曙色去留分恋恋皈慈氏沾沾御李君秋山如有意苍翠转氛氲
　　郑君义方亭【二子蓥茂俱第】
　　子真家谷口琼树已成行并秀池塘草俱为大国香云霄鸿序近日月鲤庭长旧里名通徳新亭表义方一经为世业双璧奏天阊宅相谁能拟知从魏剧阳
　　封太常陈翁八十
　　珪组离尘格烟霞见贵人绣盘鸂鶒旧金蹙茘枝新鹤骨何妨瘦霜毛已自鬒问年方梦猎有子旧批鳞为恋舞衣乐言辞补衮臣桃源如度索琴水好垂纶歌妓青油舫新篘白葛巾过从无约束含鼓任天真一效庄生颂防君比大椿
　　哭袁提学鲁望十韵
　　名家称父子谁似汝南袁死继修文职生同命契言拮据无素产跌宕有清尊白髪收经术朱幡仗主恩铲埋争焕发识汗必腾奔海岱神犹王风云变可论毁真销至骨招不返游魂旧客髙阳少诸生稷下存一经遗鲁壁匹练傍吴门为报泉台叟孤儿是愍孙【君晩始得一子仅七嵗】新安汪将军父尝从戚都督平闽冦积功至三品将军有文武才弃诸生谒大司马铨得父官以归赋此壮之
　　忆昨嘉隆际乾坤辟睿谟飞书购闽越挟防走匈奴一入楼船幕双悬虎豹符蒿莱国士见乔木世臣俱接武人如玉敦诗将是儒防君燕颔在投笔未应孤
　　过羊开府祠
　　但语羊公庙那能不黯然残碑无一字堕泪有千年敌折从恩巧君明得譲偏吞吴付身后荐杜及生前似展防江濶长増岘首妍习池南去是也许世人传
　　过习家池亭
　　山简一时适习家千古亭中原天扰扰刺史日冥冥白帢人何在铜鞮客试聴池留歌眼碧峰压酒痕青胜地真堪醉清朝渐爱醒婆娑欲小住眠鹭起遥汀
　　郧阳道中
　　蜀道难从昔郧山不易哉分峨云作戍如滟雪成堆忽頫龙宫迫俄惊鸟道开旌旗从地涌鼓吹薄岩回无虎心时动非猿响亦哀胁肩峰岝防囓履浪喧豗麇子甘从徙郧公肯再来俱言叱驭好未有凿空才
　　答曽翁
　　不待投簮后髙名众始知里元春雪地官亦白云司清世无哀郢良辰有浴沂斵轮余老手推毂付佳儿景爱扶藜慢甘从噉蔗迟军城正愁絶頥解为新诗
　　净乐宫【在均州所谓净乐国也】
　　神农昔抚世净乐已名都末法开金相真王得寳符天从百战顺人役万灵趍羽卫齐宸极丹青出睿谟神功随现有至理入论无莫泥羣真位遗编悮老儒
　　玉虚宫【即真武所拜玉虚师相名也】
　　霞矗黄金界虹飞白玉桥帝居开显赫天路入岧嶤薜网云常挂松珠露不消步将尘世隔境许俗心调圣水流仍暖僊衣静自揺可知笙鹤度特底引王乔
　　遇雨投紫霄宫宿
　　千山入窈防万壑助泠泠鸟道春元合龙宫夜不扃摩云峰展纛掷火帝流铃倦引投枝易寒惊洒面醒更衣朝紫极添篆读黄庭却忆明朝路峰峰洗更青
　　谒太和宫
　　一柱太和宫千岩元气中芙蓉寒不谢僊掌近还空地是钩盘上桥从贯索通日轮团倐火天乐断罡风麇氏为宗国幽方反寓公赤明无信史吾欲证崆峒【将问之广成子也】
　　六言律五首
　　自嘲
　　雕虫一代谁贵倚马千言自才璞在腊惊周市金多骨立燕台栖身何处三畆落魄生平一杯办取青蝇吊客毋烦鸩鸟为媒
　　邢州郡斋同于鳞分赋十二体得遗字
　　毋论踯躅三辅且共沈冥一巵为郎我甘牛后纵饮汝亦鸱夷比邻万里长在片言千秋所遗抗手诘朝为别太行白云纷驰
　　赠味茶山人
　　华胥乍停午驾羲皇即在北牎山家谷雨初展石鼎松风渐降此时月团两片絶胜白璧一双啜罢胸中何似澄露秋滴空江
　　喜吴明卿迁叅政内地寄调之
　　十载卑地长沙犹自愁人齿牙春风一吹贵竹腰带也解生花夸他山鬼过岭喜汝波臣到家唯是谈经天外何人为作侯芭
　　游武当山五龙宫
　　聴雨过青羊涧披云出紫葢峰曲曲蜿蜒复道层层厯落怪松嵌巗几防靺鞨拥殿千朶芙蓉倦时但引三爵睡法不输五龙
　　六言排律一首
　　江南乐
