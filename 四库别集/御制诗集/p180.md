<!-- { "loadSidebar": true } -->
　　普天乐新嵗数县鸣哀鸿念此嗷嗷民孰非懐保中乗春宜布泽况彼四者惸【叶】南望沮洳乡连嵗鲜遇丰赈恤虽频施岂尽苏疲癃一夫不获所饥溺吾应同靣咨授方伯【江苏巡抚荘有恭朝正至京礼毕即命回任查赈】接赈勑司农迩闻水渐涸麦种虞全空速给耕及时或得饥肠充剔鬟乏良方勤民惟省躬
　　题李成大禹泣辜图
　　露收临康衢下车泣罪人匪事疑惟轻岂博矜曰仁弼教苟无术抱慙良有因痛兹桎梏者犹然尧舜民自以心为心乆由治未臻数世异醇漓三千年可知
　　咏玉鹊
　　公输逞竒巧方识晴阴恰似来员峤非同集泮林羽辉真拟玉音吉式如金绎咏他山石风人寓义深
　　题倪瓉江云馆圗
　　泖中风雨过清明【倪瓉自记云清明后一日风雨阻泖中检米友仁江村读书诗补图云云】命笔聊抒旅客情书屋江村补虎子闭帘开卦合君平沙汀近喜横桥接春水浮知野艇轻别裁【去声】雅传诗十二刻舟惟是笑唐生【巻中唐顺之题云倪元镇补米友仁江村十二景余得扵京师但恨失去米书不意中复得之合为一卷寳蔵之今巻中无米书然既得倪画即不得米书亦无足恨故云】
　　祈糓斋居
　　微霰虽飘望宻零经冬颙伫不遑寜首勤农政祈初嵗仰兾
　　天禧布始青人日欲迎辉胜防元正甫过颂椒馨致斋宴赏都无事朝夕畴咨引在廷
　　诣斋宫
　　太和
　　祝帛例防瞻【别祭皆扵中和殿视祝版惟　园丘祈谷例扵太和殿视之】诣次斋居致敬严翠辇平临黄道直皇州春色富闾阎
　　葩瑵金根迤逦排叩
　　坛阅豆典仪皆西墉一室明窓静【斋宫在坛之西】今昔年光入缅懐
　　祈谷礼成述事
　　祈年寳殿集诸祥祭重初辛典制详恰庆元正符嵗徳喜临人日祝金穰时和农稔陈恒愿
　　天与人归沐宠光更兾
　　鸿禧奠西极王臣率土乐安康【时凖夷内乱来归者接踵因命出师戡定之】
　　紫玉韘
　　瑞玼【紫玉曰玼】轮圎恰中【去声】规虚中聊命齅人为闿资力那愁劲抨矢当机未可迟纪异空传张匡邺取端寜借庾公斯紫云在手悬银月雅似南山晕彩时
　　姚廷美有余闲图
　　山复松隂白昼凉防茅小筑读书堂恰如蒋氏开三径不拟荆人鬻五羊坐弄偏欣流水活起行逺谢世尘忙展观聊寄片时兴思日孜孜暇未遑
　　人日
　　舒疉东皇槖籥权上辛昌节试辛盘锦裁天鹿春书吉竹舞仙鸾日报安熨齿香风韭丝绿盎心生意蓼芽丹勅防殷念勤宵旰省嵗休徴叶燠寒
　　新正重华宫恭侍
　　皇太后宴
　　慈祥门对啓祥开西望鸾仪
　　王母来寳胜瑞凝人日帖绮筵
　　夀介紫霞杯和风未觉舒宫栁晴旭浑看绽殿梅入夕九华迎令节更闻万户閙春雷
　　新春瀛台即事
　　歩辇平明出趯防湖山气象已韶佳延楼绮画连三岛喜爆春声逹六街报午莲筩明递漏向阳芜毯隠留荄云容西北看来重拟缀天花防玉阶
　　补桐书屋
　　倚岩书屋洒然清帘上韶光泛额旌防暇恱心古图史新春行乐小蓬瀛墨壶琴荐相前后旧咏新裁自品评静听市声真富庶防多返朴厪予情
　　题千尺雪
　　假山皴石黛迸水喷冰花小拟吴中雪兼陈惠上茶画情饶是秀春物盎惟嘉研净瓯香防心田沃道芽
　　阅古楼
　　精华四壁萃球琳通防参余怯背临独喜惜隂澄静照更因稽古契遐心
　　倪瓉水竹居即用其韵
　　水绕坡陀竹抱居萧闲景趣写无余绿含细籁经风后润带朝烟过雨初问字惟应知稼穑著书何必注虫鱼笑他阿那幽深处徃嵗无端目击予
　　新正恭奉
　　皇太后幸圎明园
　　乗春行庆
　　大安扶嵗嵗仙园奉
　　燕娱迎节林光才澹荡向阳物意已昭苏山亭水榭旧题品银燕金鳬新画图阁雪轻隂频酿势望滋麦垅防踌躇
　　春日含经堂
　　曦影窓櫺筛纸红礼园书囿乐冲融六经也自无多字古往今来用不穷
　　顾翰寒斋话旧图
　　竹树萧踈半欲凋雪溪又报折梅腰客来并坐茅檐话漫拟髙轩过访焦
　　新正小宴外藩
　　乐悬爵坫设昌辰笑语无须借舌人曼衍鱼龙戏百技髠帣扑跌力千钧近筵赐饮酬嘉客列座倾心称世臣百嵗懐柔安牧圉即看月竁普来賔
　　上元前日小宴廷臣
　　风物新春渐袅怡蟾光迎望印晴池重茵列座聊酬节江研宣毫正及时爵不言三一巡足宴恒居后预开宜【比嵗皆扵十六日锡宴今乃在节前】词臣底识偏荣幸绮席频叨为解诗花云藕树防飘萧节景仙园日报韶酺防昔曾闻庆厯赓歌兹盖法
　　神尧【我　　皇祖升平嘉宴同羣臣赋柏梁体诗系康熈二十一年正月十四日】摛词早见七言就献颂休称六幕调同有殷心希雪泽可能快意赏星桥
　　梁师闵芦汀宻雪
　　院本横贉识瘦金雪溪宛转荻芦深鸳鸯两两相随逐不为严寒异故心
　　鼇山聨句【有序】
　　龙树鸡莲艶名人之妍唱星桥铁锁徴绮节于良宵时际升平嵗逢吉亥御
　　金舆于上苑介瑶岛之
　　长春绣陌欢声万户春雷竞响璇霄瑞彩一轮明月将圎黄幄张筵既名王之毕集华牋染翰复仙侣之偕来爰命聨吟重循前例体标禁火澷疑寒食居先题拟登瀛原在鼇峯最上添作西清之典故并成元夜之佳谈
　　【御制】不夜城中祗树园天龙激水浪花喷驾来海上休称六
　　擎出壷中独据尊乐事眼前呈万象防声风外报千门浮岚妙具环瀛秀【臣傅恒】虚谷能囬大造温无尽自堪参动静恒春那复计朝昏芙蓉削出三峯华【臣史贻直】
　　【御制】竹箭分从九派湓羣友衔花濯驯鹿跳腾拾栗防飞猿机心澷拟汉隂诮
　　凿窍还看混沌存雾阁云楼蒸蜃气颠崖秃树嵌渔村钟闻逺寺僧归锡【臣陈世倌】笛弄前坡牧纵犍聨尾舳舻浮防鹢遨头幰盖拥朱轓融怡方丈凝晴翠【臣蒋溥】
　　【御制】晃曜觚棱射晓暾藕树不根千锦绽鵞笙自谱六么翻新安无骨徒传古
　　西域重轮讵絶垠晻霭林光丹作缬参差石势黛皴矾月明缑岭初翔鹤【臣汪由敦】风便天池欲运鲲曲曲画屏横可展罗罗星纬近堪扪昆鲸立处看疑动【臣嵇璜】
　　【御制】灵鹫移来峙更鶱鹊岂公输飞碧落人如曲逆舞埤垣傀儡空说梁锽咏
　　曼衍寜同汉室论赵壁一军惊赤帜封姨八面护花旛明霞界道相轇轕【臣刘纶】朗旭凌涛恍掀定有纲维空际运谁教线索指端抡低昂水硙迟还速【臣裘曰脩】
　　【御制】往复缫车寂亦喧巧幻想曽探月窟竒踪直欲遡河源牵丝刻木神全出
　　倒掷寻橦手竞援万防遥临华渚动九苞先暎庆云屯潜宫犀彻俄惊峤【臣介福】古戍鸡闻每起琨舍利形齐跃跃偃师导舞屡蹲蹲镜边鸾翮时离合【臣嵩夀】
　　【御制】颔下骊珠互吐吞马似欲行还乍止客疑对语却无言王珪杰撰谁能和
　　张说新词试再繙槖籥吹嘘彰品物端倪豁露辟乾坤拂桑绮散东西崦【臣观保】籋电尘销大小宛砂歩通林窥防鼬虹梁饮练驾鼍鼋露盘晓滴铜人掌【臣彭启丰】
　　【御制】乳窦春融玉女盆威凤祥麟相靃靡金鳬银燕鬭纷緼游丝影里光无定
　　刻漏声余听有痕贝阙三千开馺娑层城十二俨昆仑化人菡蓞珑塔【臣于敏中】仙子筼筜诘曲樊列缺施鞭频闪闪偓佺举袂或轩轩光音天捧优昙现【臣董邦逹】
　　【御制】妙鬘云笼佛日暄明处琉璃浑作界静来道徳即为藩底须园史能谈梦
　　好与坡仙共纪恩影飐流苏纷络索气兼芳苡发温黁娲皇奠后长扶极【臣钱维城】龙伯持将不借防舆颂康衢谐徴角赓歌
　　秘殿叶箎埙于今勃律通重译【臣金徳瑛】
　　【御制】喜见呼韩侍九阍奢戒干淳夸百种竒传列子戴三畨升平嘉夜同人乐保泰殷心励体元
　　上元灯词
　　灯事楼西万景融晚来更定紫澜风人和嵗美叨天赐合展新图共庆丰
　　受吏康居复呼偈来庭乌弋与黄支去年万树园中景【去年都尔伯特亲王筞凌辉特亲王阿睦尔撒纳等先后归附宴于避暑山庄万树园皆设火戏赋灯词纪之】例此重开莫澷迟
　　鼇背银山雪海涛宜人节物玉粱糕乍见青烟飞碧落旋看翆火缀蒲萄
　　防报春雷是喜声功防槖籥蛰虫惊明朝试向东园看缀树花开万朶荣
　　炬树千行辉鹤焰星桥百道爓蚖膏宋家兄弟埙箎叶一自清贞一自豪
　　吉祥云拥庆霄楼
　　王母来临楼上头祝夀外藩将内吏承
　　欢万载复千秋
　　玉蛾银燕一畨新今嵗元宵倍可人只有西山刚对座年年如是翠嶙峋
　　已看火树呈嘉夜益兾琼花被大田百嵗升平匪易致持盈惟日励干干
　　新正万夀山
　　防务新正暇有余名山咫尺一寻诸连林翠色知犹勒疉嶂韶光觉渐舒湖濶还存过冬鴈春来已陟负冰鱼心殷望雪日滋切南畆应临举趾初
　　乐夀堂
　　山水智仁徳春秋乐夀堂题名标有志防息励无荒窓罨烟云态座围翰墨香少停旋命驾自哂为谁忙
　　惠山园
　　玉蘂山茶古榦梅唐花不较地争开何当图画天然里借得梁溪烟雨来
　　自玉河泛舟至玉泉山即景杂咏
　　春入年前气已暄玉河解冻水沄湲轻浮画舫才经刻早喜沿流遂得源
　　栁眼将舒弱自扶水村山墅接川途个中颇有丰年景疉鼔声喧赛紫姑
　　耕织图邉一舣舟来观织作岂来游万方衣庇吾恒愿张氏还嗤为已谋
　　灵源不冻碧波涵松籁岚光惬静防指防壁间题绿字云何瞥作隔年谈
　　春日玉泉山
　　山水清晖効静真棣通土脉润无尘依然庭宇原如昔底事情懐了向新暗窦明亭生色画唐花温树可人春上元本意田蚕重云出何妨鱼疉鳞
　　竹罏山房试茶
　　春炉煮春水春茗满春瓯却笑相如渇寜同陆羽流湖光檐上下山色镜沉浮一晌思灵隠冷泉亭上头
　　燕肃春山图
　　可望春山万景赅髙人筞杖共徘徊恰如摩诘尺鱼寄招得闗中裴廸来
　　唐花謡
　　闻道恒春乃洞天四时花发谁使然女夷已假花师柄花师得窃女夷权女夷过非花师过柔红嫰紫纷无那廿四风畨信全十二月令名虚播冬葩夏蘤无不直速成还恐遭先朽黄山松树笑苍顔共渠且作忘年友
　　春阴
　　过午方熹微入夕渐霮防颙泽经三冬希恩切五内山峯隠欲全地气酥方载灯事亦已罢閙后静可爱而我安能静露立瞻云在
　　遣兴
　　防灺春釭荔撒筵每因静致騐华年逺村底事犹鸣爆净几聊堪一展编杨震四知何谓弗帝尧三宥想当然园林懒涉韶光穉却是韶光穉可怜
　　易元吉聚猿卷
　　刻意入山居【钱舜举跋云元吉初师赵昌耻居其下乃隠深山阴窥猿狙变态曲尽其妙】传神写戏狙诡称君子变沐比楚人如挂树腾而迸饮泉轩且渠不因耽置酒羁络讵加诸
　　诣
　　畅春园问
　　皇太后安
　　上林行庆奉
　　徽慈日日承
　　欢祝介眉安乐歌中度华节矞卿云里
　　驻瑶池栁稊福地争先发冰泮灵源不后期春永夀萱【园中　　皇太后所居殿名】香穂细民依政要奏移时
　　昆明湖泛舟
　　畅春诘旦问
　　安廻阁部封章毕揽裁便路还因防有暇泛舟正喜冻全开
　　鳯池春水碧溶溶雁已廻翔鱼未喁却见湖心望蟾阁晶盘擎出玉芙蓉
　　防波楼畔进兰舟似酒新波绿正柔一带西山恍三竺隄烟拖际影沉浮
