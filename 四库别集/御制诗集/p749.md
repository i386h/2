<!-- { "loadSidebar": true } -->
　　厘惟问苍生计彻乐弗闻太史弦卌九载疎两亲诣【临御四十九年以来　　祈年大典无不躬亲将事惟乾隆五年以天气严寒咳初愈遣和亲王画恭代及今两次耳】肃居切切省躬愆
　　题幽兰玉屏刻甲戌所仿赵孟頫书苏东坡诗并刻张照书黄庭外景经诗以志事
　　和阗良玉制为屏并写幽兰满意馨仿赵书存当【去声】泐句【是巻为甲戌所临】读苏诗过缅砻硎【即用东坡句意】古稀不作蝇头字【向每喜作蝇头细书近以年逾古稀不复作昨秋题夷齐庙四景巻曽试为之目力仍前不资眼镜并有诗纪事】昔忆与镌外景经【内府旧存张照细书临黄庭经扇面并命钩摹刻于玉屏】三十年惟消一瞬【甲戌至今甲辰三十年矣】翰縁那复计相形【照书以楷体堪称端荘杂流丽予书虽不及照而此则仿赵行书体于董其昌防赵巻所云全类李北海者亦颇寓神防云】
　　钱选观梅图用旧作此题韵
　　一稿何妨写两姿【是画与旧有之巻盖出一稿而此更觉笔力遒劲】依然梅鹤子妻随漫嗤薪积后居上笔趣亦论神防时
　　近得此巻忆石渠中有相似者命检之则已入书贮御书房布景写情无不脗合而后得者觉笔力纸色皆胜于前且选诗前巻云月香水影亦不如后巻所云暗香疎影之穏贴而举林句因疑前巻未必非赝鼎然既已成书姑识于此以见予之不固执而赏鉴之为难也
　　伊犁马牛羊
　　伊犁马牛羊市之哈萨克初不费金钱估值以布帛布出回部供【自平定伊犁后每嵗马匹牛羊皆以绸缎布疋市之哈萨克布则新疆囘部伯克防年例所供布疋解赴伊犁为易换马牛羊之用】帛则织造织【易马绸縀令江宁江苏杭州织造等平价买丝官为织就其丈尺濶狭均照颁定程式官为稽覈俾适实用以示柔恵逺人之意】去非藕丝脆来匪骨立瘠【向以织造制办新疆所用绸縀恐希图省费不防如式防如白居易所云藕丝蛛网之弊因命该管官严行稽覈俾一例整齐运送伊犁所换哈萨克马牛羊亦皆臕壮博硕加以伊犁水草丰茂字养蕃息所发布帛与换得牲畜均资实用也】自古马市患更仆数【上声】难悉明则杨继盛唐则白居易或以直言陈防以讽歌责今胥无其弊而更得其益加以官牧塲【谓伊犁之察哈尔锡伯及厄鲁特各有官牧塲】众畜日充斥将军筹久计内地驱络绎内地复无借佳事成扞格【自古邉疆市马如唐白居易有隂山道之讽明杨继盛有罢马市之諌今则不特无其弊而更得其利且伊犁官牧塲牲畜蕃滋昨伊犁将军伊勒图请酌拨马三千五百匹牛五千只解送乌噜木齐拨用而乌噜木齐都统眀亮又转送甘肃以致总督李侍尧复以内地无需请酌留该处口外官屯分派拨补如有余剰马匹再行赶送肃州等语奏请是今之易换马匹转以内地之有余而成扞格因谕令该督等酌量分拨妥为安顿毋相推诿并饬军机大臣详议将马匹照李侍尧所奏运赴甘肃拨补营额其牛只酌令乌噜木齐一带及安西玉门炖煌各州县给与种地民人减价承买嗣后马匹牛只于贸易时除酌量彼处应用数目酌留外其余并令该处兵民以布疋防物派官监视公平贸易并传询李侍尧従前拨补緑营马匹统计莭省马价银若干此后应否照此办理之处令其详悉覆奏】然予静思之一利一弊匿与其如古失何似收今得
　　题赵黻江山万里图
　　万里长图一气扶滥觞西蜀委东呉晦眀天地难形状出没江山乍有无钱【维善】防张【宁】书率疑案赵【黻】名陆【树声】咏混真符眼前纸绢犹不辨纪载由来半是诬
　　按是图欵署京口赵黻作纸本长三丈余所画烟云风雨倐忽变态真得万里江天之景洵名迹也巻后有钱维善张宁陆树声诸人题防其中疑窦颇多如钱维善张宁防皆明言宋京口赵黻画而张防后又云不遇达人致毁去其姓氏其所毁者将指钱维善防内之展武某家耶抑指赵黻题款耶如云鉴蔵之展武某家其有无何足轻重古来名迹割去题防者甚多奚独此一人耶若指赵黻则其款固存未毁岂后人补为者耶又陆树声诗云谁将东绢写成图此巻直系纸本万目共睹又眀言是赵黻画而云谁或知款为后人伪作耶此巻旧入石渠寳笈编辑时未经检防及此兹防余复加展阅见其笔墨精妙因为题句并辨其讹附识如右以石渠继鉴寳证之石渠寳笈书已录入四库全书则姑仍其旧云
　　斋宫即事
　　昨年夏至
　　北郊祭今嵗上辛
　　祈谷禋都以微疴阙躬诣【昨嵗夏至　　北郊以气滞旧疾偶作未克躬亲将事今嵗上辛　　祈谷复因前恙微发均遣皇子恭代仍扵斋宫斋戒至期诣　　大髙殿行礼】是因深疚切心寅虽非耄耋逮望八敢不起居慎养身粘壁吟题闲厯读犹希归政重【去声】逢辰【乾隆元年为丙辰今嵗在甲辰距丙辰归政之期尚十一年】
　　咏如意
　　无所违蕲意所如手持如意更思予鲁论自幼曽熟读不善莫违应惕诸
　　击壤歌题李公麟画
　　石渠所蔵击壤圗云是成自公麟甫虽无名字识嵗月要非他人所能者【叶】白描弗借施丹青一一神情吐阿堵或坐或立或旅行嗑然其歌僛然舞侻陋不复事威仪虽有衣冠亦椎鲁写尽不识不知情作息重看唐代古巻后防者十一家【巻后题防有范谧赵昌端居龙石山人杨瑛张以莭卢仝菊坡刘烈方钦董镛凡十一家率皆谀词也】鄙哉都作颂声语大禹泣辜时已然此景后世安能覩
　　咏宋端石海天旭日砚
　　海天旭日乍升初爝火珠光耀则虚寄语纬萧休攫取骊龙双眼正晶如
　　题木刻屏
　　方壶圆峤迥沧瀛驾海仍须泛舸行来往仙俦适其适七籖底用更寻名
　　右壶峤仙俦
　　畧彴横溪俯碧漪过溪童子抱琴随水亭不逺乔松下欲谱泠泠风入时
　　右松彴携琴
　　林间三益稡嘉賔濠濮想中絶防尘应笑世间刀笔吏不如作者绘精神
　　右栁坪防杖
　　咏宣徳雕漆五君子盘
　　满七除其二在十去以五谓韩文嘲咏君顔诗补圗中宛其人多难屈指数【顔延之五君咏乃指阮籍嵇康刘伶阮咸向秀又按小学绀珠载五君頋邵诸葛瑾步隲严晙张承又徐铉李昉石熈载王祐李穆亦号五君】要之均为贤姓字宁烦举乔松庭院间揖让翩仙侣遥缅舜之臣安得为弼辅
　　题文伯仁姑苏十景
　　斋居政事简新正名迹摘观陶冶情却爱五峯图姑孰恰如跸路喜来迎
　　右洞庭春色
　　山塘北首峙精蓝云径仙闗夙所谙去弗逾时留弗意【寓意于物而弗留意于物】慙他月景未曽探
　　右虎山夜月
　　城南池馆曰沧浪来往官僚驻客装不识彼时似兹否但看溪树渺苍茫
　　右沧浪清夏
　　胥门外即胥江带傍晩归舟竞入城试问忙忙争渡者是谁使汝苦劳情
　　右胥江竞渡
　　崇冈南赴太湖濵平壤梅铺香雪匀分付韶光畧相待莫教孤负画中人
　　右邓尉观梅
　　倚岩俯涧梵王宫阿那石桥有路通谁不曰斯春色好发硎可识有支公
　　右支硎春晓
　　治平寺侧石湖垠泌泌清波拍舫唇作者虽图荘水意题桥我自爱行春
　　右石湖秋泛
　　五色光辉纪宋时至今寳塔尚名遗假如调御许谘议法属无为抑有为
　　右寳塔现瑞
　　夹河鄽市几层楼富庶荒凉景不侔设使斯时泊张继未能得句也应愁
　　按张继枫桥夜泊之作荒凉景也今枫桥寒山寺一带两岸楼居直接阊门富庶莫比大异继诗景故云
　　右江村渔火
　　巡跸多逢春仲时几曽积雪见嵚嵜徳承真解个中事镂玉裁氷为补之
　　右灵岩雪霁
　　新正养性殿
　　预搆菟裘归政前新正每以憩临便迎人佳矣阳和莭屈指待之十一年【宁夀宫为归政时所居余夙愿以八十五嵗归政自今嵗甲辰计之尚十一年】去日可知来日近盻时转觉到时延如云百里半九十惟是孜孜益朂旃
　　景祺阁
　　层阁成扵丙申嵗承
　　欢曽是有诗题【景祺阁在养性殿后丙申新正曽防奉慈宁侍宴于此是年夏以金川告功复防　　圣母幸临　　赐膳并于阶下　赐将军阿桂等功臣宴赉有差曾有诗恭纪】新正也识当言喜旧况思之未免凄
　　遂初堂书志
　　堂名早额诸拟备倦勤居又值春当首可能期副予牕眀曦影曣鼎防篆烟舒干惕仍兹勉
　　天恩待遂初
　　题古华轩
　　庭楸杰峙已生孙葱郁其年几百论以素为华今即古唘予吟藻得于轩
　　咏旧緑端石蓬莱道山砚
　　緑端出旧坑刻作琼楼嶷额蓬莱道山意寓求仙矣其上悬双丸其下涌海水渡者应真辈神通莫可拟用此非儒乎仙释何纷委滴露试研朱不能无疑尔
　　题赵孟頫二羊圗
　　子昻常画马仲信却求羊【用孟頫自识语】三百羣辞富一双性具良通灵无不妙防萃有谁方跪乳畜中独伊人寓意长
　　新正淑清院
　　曲院久传名柏松种自眀仙凡一墙隔峭蒨防峯峥所喜犹存雪【淑清院为胜朝旧迹树石苍古院名则　　皇祖御题】偶临又始正奎文妙体物果是淑而清
　　素尚斋
　　朴斵据峥嵘书筵洁以清覆檐多古树亚缶亦春英抚莭懐生物言诗契淡情华镫看在架防愧此循名
　　千尺雪
　　望雪经冬迨冬尽溪亭咏拟此畨空幸哉腊底霑优泽责实欣于真假中
　　厯嵗咏书侍臣巻都因西苑写图亲丗年巻尾题已满移写盘山纪甲辰
　　癸酉秋曽于盘山写千尺雪巻而命董邦达钱维城及张宗苍分写西苑热河寒山千尺雪为四巻合匣蔵其所壬申以后凡西苑千尺雪之作皆书扵董邦达所画瀛台千尺雪巻中兹三十年来拖尾纸已书满此后凡有此处即景之句当于御笔盘山千尺雪巻中书之然总在此匣中也并识縁起如右
　　云绘楼口号
　　施青着粉世间多出岫为峯得似麽融则为霖凝则雪功深泽物布天和
　　题韵古堂
　　堂因获古钟遂以额韵古讵在宫商间典谟
　　垂训诂三代尚然唐虞瞠目怃斯民犹斯民顺则安能覩昌黎曽有言罅漏惟苴补
　　同豫轩口号
　　同豫由来久额轩初年景物又堪论陡思僻壤穷乡者两字循名未易言
　　鉴古堂口号
　　鉴古人人应自勉而其最要在为君虽然言易行不易差以毫厘千里分
　　宝月楼
　　南岸两层楼城街俯下头一年登一度新景又新酬晓月那常遇【寳月楼在瀛台南每嵗春初偶一临之率值月方上是以庚子诗有朝弗逢蟾暮弗至兴如寄月望如圆之句】条风已渐柔凭观灯市闹百嵗帝王州
　　题勤政殿
　　勤政为君要此言孰弗知存中外达者以久敬従之察吏安民际深居独处时名言忆光武乐此不为疲
　　兰室
　　三闾纫佩原为草后世绘图乃作花【朱子楚辞辨证谓本草所言兰似泽兰今处处有之蕙则自为零陵香大扺古所谓香草必花叶皆香而燥湿不变故可刈而为佩若今所谓兰蕙其花虽香而叶乃无气其香虽美而质弱易萎非可刈而佩者也后世只知重花不知辨叶往往即指建兰为离骚之兰宋代以来画家沿讹不察朱子乃闽人岂不识其土产而反为之辨析如此可以释従来之惑盖离骚所谓兰即都梁香陆玑草木疏云兰为王者香草茎叶皆似泽兰广而长节节中赤髙四五尺此因详考方得悉其故即予向年亦未免贵耳食而以讹传讹也】不是晦翁湛于古至今谁得识其差
　　澄懐堂有防
