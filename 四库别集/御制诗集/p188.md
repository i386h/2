<!-- { "loadSidebar": true } -->
　　漭沆沧池濯锦鲜湏臾万顷绽金莲波如不夜无邉朗月是今秋初度圎人喜云消更风定舟行后浦复前川良宵真是安心所那借瑜伽六度禅
　　雨【七月十七日】
　　婪尾炎熇稍觉烦恰欣凉雨滴秋园大蘓赤壁逰方罢小谢轻埃落正繁防续筠梢玉箫按髙低荷盖汞珠翻晚荞霜菜皆増润乐为民生触目存
　　待月【七月十八日】
　　宜人秋月不可孤过望未减寒光铺玉轮虽迟聊待诸泛我平安月镜居【竹船之名】言寻西岸瞻东隅有如南楼康乐夫望所迟客方踟蹰金线一缕拖扶踈如钩如璧只须臾依然全体呈夜珠素彩斐气流满湖荡諠惬蕴有是乎树姿波态皆清都棹归宁可长夜娱流隂一瞬不我须
　　西北风二首
　　细雨刚教秋菜滋驱云頼有好风吹树间飒防金声动恰是欧阳防笔时
　　阶际苔痕绿尚滋一天爽垲不禁吹每因望雨愁西北此日欣然要在时
　　秋英
　　奚分嫩紫与深红一例金风玉露中庶子春华何足喜家丞秋实竟堪同蝶迷烟处霏朝埒蛩语凉时艶晩丛只剰黄花还有待恰如莲社隔陶翁
　　初秋静眀园
　　一夜西风变峭凉静眀咫尺揽秋光筠含籁戞金石韵花湛露霏锦绣香玉塔髙凌天北极翠峰孤落水中央犁云亭上心偏喜极目祥云色渐黄
　　开锦斋
　　髙斋倚石壁着我覔题来一晌秋云过千章锦绣开襄阳思入妙乌目韵真该【王翚有絶壁过云画意翚一号乌目山人】静悟当前理两翁犹费材
　　湛华室
　　乳窦出琴峡其声哀玉然幽室踞虎豹绿牖青葱间布席容十笏座临镜中天石罅梳碧藻檐影翻清涟何当深夜坐手掬秋蟾姢
　　竹鑪精舎
　　蠏眼鱼眼声潺潺荈芽小试萧晨间筌蹄已忘悟秋水伯仲之间见恵山气霁波披古铜镜云开峰矗青玉鬟忽忆明春聴松处【恵山有聴松庵明春南廵将至彼故云】遐心早至梁溪湾
　　读史丹传
　　史美顷侯辅道周皇孙燕啄竟贻忧恰如杜牧评黄绮不是安刘是灭刘
　　老少年
　　是叶皆花锦十様阶前石畔擅风流丛间接取瀼瀼露饮砚摛毫字字秋
　　竹扶秋色过墙来【花谱以长竹扶之可以过墙】朔气严霜且谩摧指示老人浑似此逢塲何处不顔开
　　秋思迎人韵飒风煇煇不待雁来红【是花一名雁来红】淮南门者如嫌老色似桃花是八公
　　澹存斋
　　书室俯澄瀛澹存因得名天光含上下月影印亏盈坐处心同澈披来志以眀南华何用展秋水靣前呈
　　玉玲珑馆
　　湖石三四峯湘筠五六个月下诡状狞风前清影簸诗浑白浊吟画是倪迂作发兴在宣毫澄懐当笋座而我每少闲隔月才一过【叶】
　　张宗苍松云溪馆
　　水自清澄山自髙临溪亭子覆防毛大行何似龙蛇逸擕客聊因话广骚
　　题双鹤斋
　　翯翯松隂复竹邉双来疑是下青田参军赋句无须读弄影奔机意总仙
　　秋日玉泉山西
　　防马玉泉西言至香山逰香山亦岂遥濶别忽嵗周属我事奠逺军书待勤筹遐壤既归顺止戈惟懐柔值此万防暇时佳正清秋翠峰迎面展未至气先投大野华黍风穣穣复油油睠彼塲圃间早熟已毕收丰年我莫知鸡犬觉繁稠三时厪心曲一晌舒眉头所乐良在兹或匪嘉兵侔
　　香山静宜园六韵
　　山以仁为徳秋惟静与宜树犹张翠色风自富凉时久别如初遇澄懐更起思岚光窗里纳松影座间移参画真无尽过驹有若斯轻舆问前景欲去且迟迟
　　栖云楼
　　攀陟因之蹑玉梯栖云今日少云栖悟是云闲天淡栋间也自意凄凄
　　欢喜园二首
　　精舎隣竺宇名以欢喜园徳水正临砌禅枝亦绕门旛影动皆静磬声寂不喧偶来寄清畅把笔还忘言佛诚忘物者何以云慈悲物物皆得所乃其欢喜时我有临民责其义应若斯惟其后乐切是以先忧滋凭揽西成欢喜暂在兹
　　来青轩
　　轩榭与云平青山画横泉分岭腰色籁聴树头声俯畅延遥瞩秋花缀露英壁间题句在识我昨年情
　　林天石海
　　木兰林之天田盘石之海岩壑此虽窄两美意俱在排闼罨葱蒨扶阶叠硌礧秋气一以澄盘薄露真宰问竒我惟偶发兴兹则每
　　静室
　　肩舆凡几憇遂造防髙处静室无不静于秋静益助山风作声峭涧水为色素寥朗极遐观俯仰欣始遇宁非我向来不留习去故
　　臯涂精舎
　　当秋探奥境信歩得禅闗聊憇书斋静因凭松牖闲野花还自馥涧实未全殷数【上声】树寻金粟何殊赋小山
　　细雨
　　日午忽作热乗凉向林闾千峰争吐云布空只斯须飒飒飘寒丝时宻还时踈瞥眼旋放晴岚光幻有无回头语栖云名下果无虚【适题栖云楼有栖云今日少云栖之句故云】
　　碧云寺
　　山寺清幽号碧云朅来正值淡秋旻时霏四防五防雨都现满字半字文野鸟下来谈梵谛俗僧去尽悦声闻鑪中何用沉檀火意叶心香大地薫
　　试泉悦性山房
　　招提北首搆山房松竹隂森四座凉每试名泉知性悦况当净域领秋光鱼如不翼飞云表荷自无根茁峤傍为涧为溪功徳遍谁知天半此源长
　　洗心亭
　　亭子山房侧题檐号洗心水周八面澈竹防四隣深空翠波间落秋阳峰罅临云栖同异处【浙江云栖寺前亦有洗心亭】眀嵗试重寻
　　题张宗苍山水
　　山水处张山水画凭观忽讶未题诗精神入后无差别正是静宜秋晓时
　　玉乳泉五首
　　逰山有余兴散歩问名泉半岭夕阳照千林翠影鲜是处有修竹戞籁声重重何异云栖径叩禅闗所逢秋气澄石泉净呈太古镜不为整衣冠堪因悦心性蝉声亮髙树蛩语咽寒草日用而不知一印了了有照皆澄澈无波亦漪漾不教安竹炉为嫌太着相
　　夕
　　暝色羣峰真静宜云庄松牖且栖迟去年眠月今宵榻一日逰山廿首诗【是日作诗凡廿二首】暂寄清闲怡物表仍驰念虑逮西陲懐徕縦是肤功就长治久安正厪思
　　香山廻跸憇静明园之作
　　防马别岩扉憇跸留云馆秋晓气益清露浓香越满初日上东岭流光被西巘万状不可名妙理神机衍何须较彼此兴正复不浅
　　藻鉴堂
　　顺水轻船放玉河沼宫忽到觉无何聊因乗暇清懐适防是宜秋诗意多表里湖山含动静虚明今古印羲娥凭临澄照真无滓岂必铜旃喻待摩
　　写秋轩
　　气清天复朗触目仲秋时庭下种楸树中人能尔为
　　恭奉
　　皇太后幸塞外启程之作
　　西戎底定素节方临将宴凯旋之师亦赐新归以爵载涂者有需时日乗暇而先举狝搜觐谒便以木兰燕衎仍扵山馆匪效上林之为周阹繁重爰示我朝之度振古如斯用志言懐无非事者
　　皜日金风发跸旌武成恺乐惬舆情分茅有待均颁恵櫜矢方将大防盟万里伊犁朝北极三秋多稼阅西成安舆可识増忻豫
　　福夀骈臻算介瀛
　　过清河
　　石桥十里御园东又防行秋安吉骢满目云山澄素节一川华黍飏金风
　　收麦原田复种荞白华被陇露天夭有秋略慰吾民望吾虑淮扬望转遥【今秋下河州县又有被水者故云】
　　短衣骄马正秋清铃防辎车各防程讵止秋搜寻豫乐诸凡要欲騐舆情
　　雨中过懐柔县
　　古县青山表长亭秋雨前冥蒙连逺色晻蔼暗轻烟陌栁丝添重畦叶正芊宜人凭飒景不觉缓鸣鞭
　　新月
　　万里秋空净如洗一弯新月淡无防轮迟满魄光犹浅色照羣山暝不昏飒防已増寒淰淰虚无那辨兎爰爰行宫古树常经惯即景今宵略可论
　　出古北口
　　霁景嶙峋朗晓山古来控北数【上声】防闗常修塞狝三秋过早见岩枫一树殷埤堄防重就頺废工商万室辏鄽阛于今惟厪懐柔偹外户伊犂讵此闲
　　乌沙尔器
　　树名生塞外秋结红果一枝累累千百颗见广羣芳谱
　　红子垂垂绿叶飘岩关一线限春翘女夷赋物饶神觧塞外竒防映绮寮
　　是果皆花自作林珠囊错落翠隂森笑他移植郭驼拙只许行宫伴倚吟【常命移植御园虽成活而不茂地气之限有如此者】
　　珊瑚为实玉为叶艶发秋风也自豪不向广羣芳谱检只疑天竺与樱桃
　　常山峪行宫叠旧作韵
　　行宫向题句勒壁迹成前此日方绥逺流沙已扩邉凯归应劳酒新附合賔筵翠防临遥塞黄云阅有年闲一晌静霁后万峰妍讵曰今无事吾方未息肩
　　驻跸避暑山庄作
　　中外而今果一家止戈奉朔迈流沙两临先是曽施惠【去嵗都尔伯特台吉防凌等来归以五月宴于山荘比辉特台吉阿睦尔撒纳等继至十一月再至山荘锡宴】大赉兹畨永定遐云馆桂芳秋正半山田黍熟嵗云嘉勤民继
　　武愿俱惬惟日孜孜敬益加
　　永恬居
　　峯翠屏张后溪清带绕前重临旧书室静对好秋天不约神襟朗那求俗虑捐偶成四十字但未必皆贤
　　张宗苍白云红树
　　北来重见南宗笔画里全收户外山过眼蓦懐去秋景补吟聊趂此时闲
　　清舒山馆
　　迤逦林扉敞碧闗清舒聊趁片时闲防宜天朗日晶况复山环水抱间野卉向阳还艳冶石泉带冷自潺湲坐中检校前题句不隔如斯孰往还
　　金莲花
　　水玉裁为叶黄金镂作英的知极乐国方见此花呈
　　写心精舎
　　欲因山水觅知音精舎居然向碧林大块何曽镇韬蕴髙秋常自効深沉翠烟低处岩鸣鹿白浪冲开渚下禽触绪由来成静观【去声】不知写者更何心
　　翠云巗
　　英英今日吐来稀借问云闲是也非莫谓羃巗滃蔚少丹青片片剪天衣
　　题张宗苍画
　　画迹怱怱未题句含毫南望骋遥懐恰如捜剔寻岩穴境越幽深趣越佳
　　热河启跸幸木兰之作
　　数日山荘庆典循木兰时届鹿甡甡【白露后鹿始出声而鸣人肖其声可呼而至国语曰木兰今即为围塲之通称矣】櫜鞬早一千骑【防古备围例以一千二百举成数云】村落都看三百囷向北添衣凉益峭自西驰牍喜犹频【新降众台吉将至哈萨克近亦有遣使归化之信】今年秋狝増佳话曰有条枝执靮人【诸桑有命为侍卫供役者】
　　晓月
　　犹是中秋月偏宜北塞晨衔峯矗髙树入水漾清沦寒益侵川路光惟照旅人行装都打叠缛毳觉堪亲
　　入崖口
　　寒村野郭取次殚山盩水厔入木兰两峰排闼相辟阖万林开画纷黄丹伊逊之流来西北桥上青骢催得得驼装车载各遵涂快猎非闗歌勑勒去秋未此鸣吟鞭【去秋由中闗取道幸吉林未入木兰故不经此】今嵗秋光如昔年镜澜俯看忽自笑如何添许星星然
　　晓行
　　银河欲落月正午踈星三五犹堪数一派岚烟谷口横晓色昒昕东方眀须防朱鸟枪竿升霜华离离羃野苹隔嶂恰闻呦鹿鸣千幕卷撤向前顿我亦因之为晓行缋峯茈虒纷红紫佳处不妨行且止丰城客子曽有言本意由来是山水
　　箬漠
　　鱼名出口外诸溪涧中状似鲈而味鲜美过之国语谓之箬漠防古语谓之集伯格然尚不如吉林之赭鲈也偶尔成咏以备方言
　　九曲伊逊【平声】水有依莘尾鱼细鳞秋拨刺巨口浪吹嘘隂益食单美轻嗤谱踈还应问张翰所忆定何如
　　氊庐叠旧作韵
　　碛坂连缰者那轻防拂室过眀驼芋宁且喜三间足结搆刚消半刻多向野堦惟事剪艾倚岩得号延萝年来饱识其中味雁塞龙沙风月窝
　　行檠叠旧作韵
