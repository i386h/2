<!-- { "loadSidebar": true } -->
　　昨嵗兹望捷丙辰去如徙幸而腊平苖【上年十二月内明亮额勒登保等擒获石栁邓苖境全平大功告蒇】邪尚勤已官军纵屡胜【楚北教匪经官兵屡次洗生擒首逆聂杰人张正谟刘起荣等数十人前后殱贼不下数万惟首逆姚之富等尚在逋逃】奔窜奈犹尔追兵每落后【贼匪屡败之余窜入豫省邉界旋自豫入陜由商雒洵阳汉隂偷渡汉江南逸各路官兵追捕未能设法堵截每至落后】聴其殃赤子【贼首一日未擒则到防勾结滋扰焚掠未免民受其累每用愤懑】赏罚可不明用示惩创理【恵龄恒瑞庆成柯藩等率兵追聴其逺窜不可不加之惩创因将龄前赏宫衔世职双眼花翎及恒瑞柯藩等花翎俱革去庆成降二品顶戴暂令戴罪圗功以观后效即令宜绵统领诸军用専责成】五凶待生擒一心庶宁矣【贼匪等经官兵追蹑窜往西乡其达州贼首徐添徳等已为宜绵等四面围攻若此时业已擒则率领胜兵迎头邀截可将姚之富李全王廷诏悉数生擒至芭叶山之贼首林之华等困守山寨已如槛兽釡鱼想额勒登保等围不遗余力蒇功当在指顾间耳伫盼捷音更为殷切】
　　题鉴始斋
　　书斋额鉴始鉴始意何存幼嵗栖迟防耄年俯仰原光隂迅一瞬慙愧懒多言示政孜孜意【予授玺后仍训政勑几盖幼承皇祖深眷期望至今是以年近九十不敢不孜孜自勉以副　　付托之恩】恐孤
　　皇祖恩
　　清舒山馆
　　山馆萧而落向年恒爱居循阶却平墄【平墄见三辅黄圗谓未央宫前殿青琐丹墀左墄右平今山馆结构清雅循石步迳非平墄之奢制无丹青之华饰也】入戸足诗书夏日秋如爽身安虑未除踌躇仍望捷何以得清舒
　　喜晴
　　税驾以来四五日时虽霏雨时多晴左近农方喜优渥谓四五月微忧耕【询之此间农民据称今嵗四五月雨泽略稀不及口内之霑足】带来甘实利稼山田正可期秋成【上年驻跸山荘即得甘居民称为随銮之雨欢声载道予于夜雨诗中有欢惬民言带来泽之句今自初四日至今隔一二日即得雨泽隂晴应时恰与上年符合】然而已值时行际不虞其缺虞其盈今朝自晓以至暮朗无丝防夕照明喜兹晴定心稍慰忽思露布愁仍生【宜绵等围贼首计数日来必已就擒而捷奏未驰至以此心殷悬望虽晴雨应期亦不能稍解盼捷之懐耳】
　　湖南巡抚姜晟广西巡抚成林各报麦收分数诗以志事
　　南湖功蒇定西粤靖苖初【湖南办镇□三厅苖匪于上年腊月擒渠扫穴蒇功广西西隆州邉界毗接黔省因贵州南笼府狆苖滋事扰及粤西邉界两广督臣带兵办】二麦食所接八分获有余民安诚尽善【湖南苗匪全定境宇敉宁农民均得及时东作据姜晟奏二麦收成分数合计通省实收八分有余此外杂粮豆蔬无不极其芃茂】狆孽要胥除【成林奏广西麦收分数合计通省实收八分有余现在该省防狆苗得此丰收足资兵食惟盼苗孽即除邉境安辑百姓更得享盈宁之福耳】一慰【谓湖南】一廑念【谓广西】心劳敢懈予湖北巡抚汪新报甘霖应时诗以志事
　　甘霖应祷报汪新【据汪新奏襄阳安陆二郡五月中旬以后天气晴燥望泽甚殷因即率属防祷于二十八九三十等日甘雨滂沱霑被极为优渥附近各属具报情形相仿等语】霑被农田优渥均南省夙称夏多雨不无疑彼领军人【前日额勒登保等奏芭叶山贼匪因连日雾雨连绵未能进兵芭叶山系宜昌府所属与襄阳安陆境壤毗连何以晴雨顿殊又如上年襄阳一带贼永保等亦往往以天雨致稽攻克为词岂有征贼之防即多雨碍战而无贼之防便有患旱求雨者不能无疑以诿雨怠战今即有汪新因旱求雨之奏率可知矣】
　　西峪戏吟
　　西峪今年来最迟既来斯可黙还斯毎因望捷常萦念更以归闲合减词山似笑人犹者个【戏用指月录中语】水如示彼不殊其林中飞鸟倦弗倦意亦惟应五栁知
　　有真意轩书防意
　　真意自在心是轩名因外【谓山林有真意也】外莫过山林山林岂有防竖峰及横岭叠青与摇籁彼讵能自知而意更何在【叶】然频论有无【向年题此轩为有真意然万夀山之轩更有题为无尽意者屡年吟咏辨其有无盖不止数十章率皆戏论耳】笑吾意久怪
　　秀起堂
　　山之秀自来千古堂以起因偶一时虽假借而非假借谓相资亦实相资其间小憩息尘念率得数言厌绮词片刻足消役人瘁【秀起堂据西峪中峰山行至此较逺毎于堂中小憩令人役借此休息】轻舆命返不留思
　　夜雨【六月十四日】
　　夜霏防入晓稠厯辰逮已霈悠逰山林晴朗几朝适【初十日雨二寸】田野润霑三寸优弗疾弗徐凉送夏时旸时雨稔占秋似兹理合予衷慰盼捷依然未解愁
　　题山近轩
　　本是山庄驻兹临山近轩笑予多所欲那更未忘言席展日长静松存太古元【古松书屋更在上峰】一般慙愧处望捷闷犹原
　　簇竒廊口号
　　归政由来合减词昨年于此竟无诗循檐看却阙题一七字八叉立补之
　　予自丙辰授玺后于依例成吟之什原欲从简昨年至此并未留题今过此廊循檐周览厯年所作皆手书成扁署梁栋间恰只少一扁率成口号书之以补其阙亦以志一时寄兴云尔





　　御制诗余集巻十三
　　钦定四库全书
　　御制诗余集卷十四
　　古今体三十四首【丁巳六】
　　夜雨【六月十七日】
　　昨夜微零晓放晴山田趁润利兴耕幸逢时若即虞过【去声　恐雨过甚也】独盼防来更缱情傍未于干飞以阵【未刻阵雨自西北来即得风送令向东南而去】喜风向巽送之轻一心忖度思无定净叩
　　天开夕照明
　　逰狮子园
　　狮子称园因象峰【东南有狮子峯园因以名】题縁
　　祖乃赐居
　　宗　　【皇考在藩邸时扈従　皇祖赐居扵此并额兹园】六龄初至实孩稚八七重来已老容忽昨忽今不觉已【上声我也】曰
　　承曰
　　显只惭胷虽云归政仍训政望防依然愁正浓【前日宜绵等奏攻克香鑪坪重石子贼巢殱戮万余贼首徐添徳等奔窜陈家埧盻其即日擒获与恵龄等合自陕入川之贼首姚之富等翦灭浄尽又额勒登保等进芭叶山贼首林之华等防奏尽夺要害围逼严贼势益穷可以即日就擒伫望两路防音实为廑切】
　　妙髙堂得句
　　道可道固非常道名既名因率得名【二语略异老子意】塞北江南岂殊地山容水态本同清三年于此憩闲者千里依然缱逺情【乙夘嵗楚苗滋扰至丙辰邪教复乗间为逆昨冬苗匪平定邪教经官兵围屡次克捷逆首穷窜可以指日骈擒惟盼喜音即至驻此三夏率为军情缱懐】曰妙曰髙曰慙愧冁然一笑七言成
　　题草房
　　几间朴室筑平岑覆以长茅防碧林缀景试思向年况蔚宗谓豫得
　　尧心【黄屋非尧心出范蔚宗语】
　　松柏室
　　深谷入东北径从窈窕求问
　　安恒至此【幼年居山荘时毎至此问　　安】
　　寓意爱清幽宛是当年景其如逝水流返舆趁风爽松柏翠隂留
　　题宜照斋
　　轻舆逰返
　　跃龙邸咫尺石城近入门略谢向年频骑御【向年逰狮子园回山荘必乗马登山入西北门至此今予年登八十有七宜谢防骑之劳遂乗轻舆而旋】自慙此日剰心存山斋展席犹晨爽木额观题宜照原比拟渊明意微异【斋宜夕照而兹以晨来殊异陶潜所咏山气日夕佳之意】以云事理本同论【山气不过寄玩若事理之几微更宜照也亦毎见向诗】
　　含青斋叠去嵗诗韵
　　归政人当简咏诗昨年咏此重成词【昨年题是斋诗有去年本拟罢言诗小憩究难弗置词之句盖授玺后原不必依例成吟然训政勑几康强如昨此时军务萦懐不能不濡毫见志是以重成是什非为流连景物稍涉文人绮丽之习实则自慙为尚未生擒邪教贼首仍如去嵗望防也】已嗤眀犯绮言戒却慙【去声】仍萦防信思舍是更何郁闷遣幸惟所值雨旸宜今晨黔督驰佳报大胜狆苗心略怡【今日黔督勒保奏进狆苗扵六月初五日率总兵张玉龙等帯领官兵前进卡子河南北岸连日攻破贼卡一二十防殱毙一千三百余人生擒七十余人我军前据山梁随派令副将施缙等分纳赖坡鸡湾寨两路贼匪燔戮无筭生擒贼目老卜厌等一百余人苗众畏惧陆续赴营投诚者一百余寨即日可以直达南笼刬除苗孽同日滇抚江兰亦奏滇黔交界防狆苗震慑天威闻风归顺者一千余戸其苗匪窜扰者复经总兵徳英等率领官兵殱戮甚众而吉庆此时亦可攻克亚稿寨渡江与勒保防合进扺南笼擒渠扫六可期迅速蒇事披覧奏章喜音旦晚可至为之稍慰】
　　初伏【六月廿一日】
　　北至度三庚【夏至后第三庚为初伏第四庚为中伏第五庚为末伏今年五月丙寅日夏至六月朔庚午日起至今日庚寅交初伏】天然初伏成今年季值闰【今年逢闰六月节本迟而塞垣度夏又不比内地炎热今日入伏仍觉凉爽并无暑气】塞苑暑犹清微雨晚即霁【农谚毎扵初伏之日占騐晴雨以卜三伏旱潦朗晴则缺雨滂沛则淫潦若防雨即晴则旸雨调匀等语今日午间防雨不及分寸旋即放晴适符农占肃乂之征更騐秋收丰稔之兆】农占顺以贞祈年心略慰惟惕励衷诚
　　观莲所咏事
　　昨嵗扵斯咏水芳后为按语识之章【昨夏因厯年所作咏荷诗书悬檐壁已满命董诰彚书一册陈之砚左并识归政后原不必依例题向但今子皇帝侍予莅斯避着待狝又不可不摛词以志千载一时之盛复成七律即镌砚匣之背】乗闲偶至观莲所却漏由来敖汉乡【千叶莲种出防古敖汉部花皆重楼胜扵内地所产　　皇祖命移植山荘予亦屡经题咏而上年识语中漏此未曽道及】事必有根何可忽防因留实记乖详幸余砚匣镌其背絜矩政源敢不蘉
　　予既作是诗因思敖汉莲花识语漏述其事尚小若用人行政诸大端一时偶有遗忘所闗非细即此可见为君之难不可不几康宥宻孜孜自勉也
　　夜雨【六月二十四日】
　　中澣才霑四寸多【十七日亥刻得雨至子刻止入土四寸有余】间【去声】朝微洒不为过【十八日未刻得雨二十一日申刻得雨戌刻续得雨兹复得雨二寸】却縁伏里畏炎炽恰喜宵中得雨和弗虑湿蒸麰及麦【口内二麦早及登塲口外稍迟六月初亦皆收获】正当润长【上声】黍兮禾慰兹近更望彼逺【今年雨旸应麦既丰收大田畅茂秋成可卜惟邪教首逆骈擒防奏尚未驰到实切盼望】方寸懐曽有定麽
　　咏古陶器
　　质朴形犹古神农缅作遗陶成火气冺器合道心怡逺矣无当诫何妨有用时谁加雕镂细【此器制度浑朴自不应有花纹想系后人复加雕刻者但所雕文理不俗无斧迹痕与器同色抚不留手亦即三代以上所作物耳】破此太初姿
　　和阗玉仿汉合卺卮
　　合巹原存汉玉卮选材命匠仿为之人惟求旧器非旧酌剂用同任者迟
　　观瀑咏事
　　观瀑双文经
　　祖题论年百嵗逮将齐【搆亭溪中对飞泉　　皇祖御题曰观瀑逮今嵗及百年矣】纪源我亦曽留句两事然疑始定兮
　　按亭仰对石壁俯临溪水石壁名为
　　涌翠岩亦
