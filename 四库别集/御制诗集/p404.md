<!-- { "loadSidebar": true } -->
　　一日后违八日迟【唘程之日　　皇太后至汤山驻跸故逐日后一程至今凡八日矣】不眠数问夜何其欣知此际
　　临安辇恭迎【去声】先期野逵曰喜真成莫大喜如斯实愿
　　万年斯
　　康强福夀诚谁并只以
　　徳崇用受禧
　　中元夕放河灯
　　此日值中元河灯旧例存是花皆并蒂出水却无根红朶东西泛金光上下翻宁须学唐代百万饰兰盆按旧唐书王缙传代宗七月望日于内道场造盂兰盆饰以金翠所费百万事虽奢靡亦不无过甚之词今山荘所设盂兰盆及河灯所费不过数百金以今较昔知其言为诬矣
　　水月庵
　　树色千峰翠浪流花宫悬是广寒秋于中大士如如坐问尔起心分别不
　　山心精舍
　　林岚窅暎防精舍搆其间到此意为寂偶然防值闲空青浄秋气泼黛沐峰鬟安得长居是佺乔与往还
　　栴檀林
　　垒防更盘上云栈殊嵚崟夹径霏众香是为栴檀林结宇虽不多廓落凌千寻闻复翳根除那覔去来今调御及应真【室中奉如来及十六应真画像】坐证以无心
　　澄霁楼即目
　　一天霁景朗新秋千里金风满谷流赵嘏不同携长笛也飞逸兴倚髙楼
　　超然宇
　　构宇云霞表天风飒四筵畅观无障碍结习总除蠲玉局见称独我心获实先逰于物之外所遇自超然
　　云润楼
　　云以润而生既云复生润相需相得彰气求声应迅层楼枕翠微写楹时亦缙自下而观者蜃阁犹疑信
　　山中
　　山中午热早晚凉是谓不常乃其常午热树隂坐纳爽早晚凉着裌衣裳弗凉鹿那致肥泽弗热稼岂成云黄相资并济欣两得吾亦随时赏景光
　　率题
　　诗以巧进以拙成【语出鹤林玉露】是语真抉造化精试看万物各形色天地其间何虑营
　　题古玉射兎韘
　　古玉材堪韘良工命琢磨兎爰出茂草骑骏趂平陂鹿较的为小【兎小而难射十中其五已为擅场鹿之大什倍于兎善中者亦不过得半盖的之大小系乎射者之心列子言视虱如车轮诚至理耳戊寅春于南苑射兎曾有诗阐其义】虱穿理不讹着来还自笑指一底须多
　　金廷标秋英图
　　草本艳秋不谢春【秋海棠】玉搔头防宜佳人【玉簪】翦罗楚楚为腰裠【翦秋罗】飞来翠雀翩玢豳【翠雀】欲采蓝菊惜无芬【蓝菊】杯擎万夀觞一巡【万夀菊】顔如渥丹少年伦【老少年】葵心向阳仰为君【秋葵】我独宵衣勤司晨【鸡冠】
　　逰狮子园
　　维新成去嵗重至又今秋
　　圣日如常照隙驹真是遒山园时景飒书屋古香留占毕髫年防居然已白头
　　乐山书院
　　额是
　　尧年赐堂犹
　　舜日临乐山仁者静自
　　昔训于今凉籁下乔树晴光荡逺岑片时鸣跸返无那欲留心
　　松柏室
　　两树嘉隂满院披吟风垂露景凄其谁知松柏逾拱把却忆同予共长时
　　澄懐堂
　　书堂搆东崦曲径窈而深
　　昔日澄懐防今朝想
　　像临防曾窥理窟借此见
　　天心小立浑忘去松风飒满襟
　　狮子园六咏
　　山色
　　山色借林色林生赖山生一二二而一无情与有情
　　溪声
　　溪声雨后壮万籁鸣都收轰湱音恒在不共水东流
　　鸟语
　　树宻致鸟喜鸣非不得平谁能解其义惟爱聴其声
　　蛩吟
　　鼓脇草丛中可闻不可见儿童瓮为城乃复督之战
　　砌花
　　秋花饶野意红紫纷丁星不谓无人赏风前也吐馨
　　庭草
　　谁曾工织罽翠毯庭前披示俭观生意皆堪唘廸思
　　荷二首
　　毎来山馆看荷花冷艳平铺水面霞我亦因之生静悟开迟谢后理无差
　　露浓风飒满清芬相顾秋英迥出羣过雨塞川挟泥下黄金田地拥红云
　　鹤
　　鹤不翦双翅亦不逺飞飏深林大壑中潇洒恣翺翔溪毛与涧实饱啄胜稻粱今来孚卵罢率子绕野塘其驯弗待教其喜殊异常乃悟顺物性知良能自良
　　夜逰山月作歌
　　我昨御园泛秋月塞馆山逰兴已寄【昨在御园有行将驻塞馆防骑更山逰之句】望前到此原宜舟即景短章吟以四【近于山荘泛月得四絶句】侵寻过望月出迟登山延待循前例【迩年防骑山逰率先登山待月之上】山髙更上一层台果早氷轮见东壁【叶】东壁初拖一线金瞥眼圆光涌天际据鞍载月下崇椒乍见峰凹乍林翳离竒变幻莫可状岂识银蟾本无意亦可乗舟亦防骑双佳并美山荘萃
　　仇英枫林钓艇
　　枫落吴江烟篷破冷浮聊存竿线意讵为【去声】釜鬵求山色早辞夏波光宜是秋思莼风味在静与目相谋
　　食蔗居
　　幽居在深谷曲栈厯千盘云林夹两崖翠流青复攒肩舆凡数息乃始造其端行亦觉微劳到则得所安为学及莅政率可絜矩观天风谡然落夕阳隠西峦襟袂爽凉披如食蔗浆寒
　　小许庵
　　芥子须弥幻变更髙谈且置聴常评世间大者应无数何一不从小许生
　　倚翠亭
　　笠亭倚翠微緑叶正幡纚开纳长风虚眀洞表里旋旋日影移惜隂乃所以
　　永恬居
　　食蔗与永恬相隔只一岭越岭不数武复觉殊山景乃知仙荘竒步步进佳境幽居据亩平既深斯致静视聴寂诸縁澹懐黙以领
　　素尚斋
　　飞廊陟巗磴上复有书斋既是无俗尚因之惬素懐山禽寂窥户梨实落鸣阶虽则片时坐永言意托佳
　　入谷遂至创得斋
　　今朝值偶暇遂拟穷幽赏西崦有山斋经年结予想沿縁萝薜迳熟路攀而上乔松逺即见朴屋近犹仰到来一抚榻衣袂为之爽三幡忽欲息十笏尚疑广底事云创得率以忘已往
　　夕佳楼
　　山色无不佳亦有夕佳时夕佳其故何凹防縁向西小楼筑此间常受斜阳披金碧翻林叶爓朗而陆离我来孟秋杪恰如仲秋期坐对不觉暄塞中能尔为
　　濬溪
　　塞山雨景竒万瀑争腾奋然毎挟沙石注溪致淤填【叶】必有事濬疏方得清流进畚喿集众力给值工成迅长溪复旧观风漪还月印我因悟为学克已贵不悋心源苟茅塞亦赖以时濬
　　题钱维城秋岩萧寺图
　　白纸本来冺色相凭空忽落千重巗画理诗趣原同致课无责有大不凡厯厯栈道上嶻嶭萧萧古寺围松杉其中定是神僧住贝多罗叶翻华严
　　即景
　　昨晚细雨润荞菜今晨快晴暄禾黍曰晴曰雨两宜时幸共良农值绥屡【叶】碧空寥廓浄纎云晓凉披防青山覩青山緑水真称【去声】逰却恐斯非无逸所
　　登四面云山亭子
　　崿嶂倾崖防曲盘到来俯视万峰攒唅呀更复天风鼓座上添衣七月寒
　　青枫翠柏眼前罗栈齴犹看苍鹿过风籁浑疑华山顶眀星玉女按云和
　　亭子云端不屡登登欣旷志共秋澄短长诗句题檐柱也喜同人年嵗增
　　下髙峯至玉岑精舍作
　　肩舆下髙峯下自比登易及至巉崄防原不如防骑可与知者言弗知嚼蜡味而惟能骑然不能不可试能则与马习左右皆如意坐舆肩者劳颠簸反成累不能则畏马乃翻为苦事不如坐舆穏那虑人劳勚精舍旋亦到玉岑耸青翠岑既罢重登凭吟五字
　　涌玉亭
　　夏间渥雨润山巅防防石渠贮有泉今日小亭真涌玉一如镜碧澄鲜
　　小沧浪室
　　沧浪不在隰而在岝崿间洼樽浅水渟何不可云然惜非清宵至看印月一弯
　　积嘉亭
　　横岭竖峰周且遮山亭十笏锁谽谺庭前松树百年外积健为雄防复嘉
　　题属霄楼
　　因迥事惟半岩楼具四临既縁骋遥目无复着尘心碧可俯空宇翠非遮逺岑考功句宜此霄汉坐开襟
　　清舒山馆
　　书馆山间更水间轻舆迤逦入林闗清秋舒志莫过此片刻憩躬原复还鸟识人来语益絮蛩因节至闘频防笑予旬日方斯赏一为【去声】喜新一少闲
　　颐志堂
　　溪堂碧水浔乗暇偶逰寻练影披前沼晶光荡逺林雨过鹿留迹风送鸟腾吟颐志固縁静仍当收放心
　　含徳斋
　　满屋馥芸香书防有缥缃与稽资汲古抚序正宜凉孔思【去声】知仁乐
　　轩文日月光万年含
　　祖徳铭志那能忘
　　千尺雪
　　防日逰山已畅情今朝观水目尤清因之悟得宣尼防曰知曰仁实并行
　　聴如响磬看弯环坐石凭消片刻闲滤涤固应无结习那更数典忆寒山
　　落涧飞流凡防层赴溪无事只空澄摐摐声色非声色拈出如来防上乗
　　玉琴轩
　　曲注绕书轩有声静不喧是惟七弦似自具八音存何必四山响未忘五字言昨年凭坐兴已共逝波翻
　　宁静斋
　　宁为静之效静乃宁之本水萦山逻间得此书斋宛境清神自谧那更期致逺是宜居畸人乐饥恣肥遯而我忧劳者岂能镇息偃偶然寄意可谅不为大损
　　即事
　　齐豫初旱后获雨江浙初雨后觉旱初旱后雨审无妨初雨后旱恐致损昨近大吏始驰章研朱批饬奏已晚【昨髙晋奏上下两江伏雨未能普徧立秋后望泽犹殷而永徳亦于昨日奏到浙省六月缺雨七月初尚事祷祈所奏均已太迟因随折批饬即宣谕确勘赈抚并予缓征以纾民力】善抚详赈在汝为为不力罪不汝缓南望切切廑民瘼讵因慰近而忘逺阿里衮明徳奏报滇省雨水秋成情形诗以述懐用去年鄂宁奏二麦有收志慰诗韵
　　西陲蒇鸿绩岂复萌佳兵朱波忽跳梁军务万里萦蛮烟瘴雨区地势昧其形以此进旋阿瓦卒未平师行粮即随储胥赖稌秔大吏飞章奏欣可望秋成【阿里衮等奏云南二十三府属自入夏以来雨水调匀田禾丰盛农民佥云今嵗秋收情形约较上两年尤胜尤广】国威在必扬禁旅较前增【今春续发京城健鋭火器两营劲旅四千赴滇并调荆州成都满洲兵四千前往分驻厚集待期追兵数既增储偫宜裕兹幸年谷顺成足供军食】苟无庚癸呼吾心略因宁
　　有真意轩
　　最喜山深防兼来夕霭时翠峰非假色红叶是新枝土劚久成石松乔下长【上声】芝既云真意有拈咏复何为
　　对画亭
　　画帧悬来有是乎气为神韵静为腴所赢赵【伯驹】李【成】倪【瓒】黄【公望】者春夏秋冬景各殊
　　静含太古山房
　　何防不太古山房独擅称阶前俯閜砢外即崚嶒望复目眸豁坐教心意澄梵铃空际落便以悟南能
　　不遮山楼
　　小阁开山不遮逺峰近巘各呈嘉夕阳欲落依西岭幻起东林一片霞
　　题澄观斋
　　一水门前帯书斋倚碧崚因遥弗恒到偶至了宜凭锦绣开云惯鼪鼯织树能止观虽未得观则不期澄
　　翠云岩
　　峭壁峥嵘早得隂前庭树影复萧森坐来已是秋光满更落天风万籁吟
　　敞晴斋
　　今秋时雨复时晴朅至山斋信敞情万树吟风籁添爽千峰照日黛含晶鹤如忽下还飞上鹿不见形只聴声小坐促成章便去那更格调致闲评
　　绘韵楼
　　峯姿树态总风流气韵居然近仲秋此景问谁能绘得素先应让此山楼
　　题钱维城九秋图
　　秋海棠
　　态与小名定不差马嵬坡下断肠花临风仍似恨瓶史侍婢如何判郑家
　　紫茉莉
　　艳葩繁叶护苔墙茉莉应输时世妆独有一般懐慊防谁知衣紫反无香
　　秋葵
　　蕊擎火齐瓣裁金那説西风凉不禁自有丹心称向日阳光照防却无心
　　翦秋罗
　　緑叶已看当夏发红葩惟是到秋开此花解识时寒暖应节轻罗早翦裁
　　洋菊
　　一例秋芳种益襍出竒竞胜态姗兮虽然得与东篱并陶令何曾识海西
　　玉簪
