<!-- { "loadSidebar": true } -->
　　钦定四库全书
　　御制初集诗小序
　　向叙乐善堂集云夙昔典学所心得不忍弃置后虽有作或出词臣之手真赝各半且亦不欲与文人学士争长故十数年来臣工以编次诗文集为请者概弗许然几务之暇无他可娱徃徃作为诗古文赋文赋不数十篇诗则托兴寄情朝吟夕讽其间天时农事之宜涖朝将祀之典以及时廵所至山川名胜风土淳漓罔不形诸咏歌纪其梗槩积至今以数千百首计矣而较晴量雨悯农疾苦之作为多观其诗可以知忧劳而验今昔使阅歳逾时或致残缺失次其不忍弃置较先为甚因取丙辰以迄丁卯所作略加编定都为四十四巻古今体计四千一百五十首有奇命翰林中字画端楷者分巻抄录装为一集不付剞劂犹初志也时乾隆己巳夏六月望日

　　钦定四库全书　　　　　集部七
　　御制诗集总目　　　　　　别集类六　【国朝】初集四十四巻
　　二集九十巻
　　三集一百巻
　　【臣】等谨案
　　御制诗集二百六十巻皆合古今体诗编年为次已刻者凡三集自乾隆元年丙辰至乾隆十二年丁夘计诗四千一百五十余首编为初集四十四巻目录四巻自乾隆十三年戊辰至乾隆二十四年已夘计诗八千四百七十余首编为二集九十四巻目録六巻并大学士蒋溥所校刋自乾隆二十五年庚辰至乾隆三十六年辛夘计诗一万一千六百二十余首编为三集一百巻目録十二巻则大学士于敏中所校刋也统合二万四千二百四十余首壬辰以后未剞劂宣布者尚不知其数焉自今以往亿万斯年更不知其数焉自古吟咏之富未有过于我
　　皇上者葢
　　抚临六幕
　　宰制万几勤民莅政之余
　　紫殿
　　凝神别无嗜好惟以
　　观书染翰悦性怡情是以
　　圣学通微
　　睿思契妙
　　天机所到造化生心如云霞之丽天变化不穷而形容意态无一相复如江河之纪地流行不息而波澜湍折无一相同如二气之育物生化不已而耳目口鼻无一相类故从心所欲动合自然
　　染翰擘牋顷刻辄数十首侍臣授简吮墨沉思前韵未赓
　　新题已作
　　丹毫宣示日以为常三十六年之中巻帙如是之浩博职是故也若夫有举必书可以注
　　起居随事寓教可以观政事
　　圣人之徳
　　圣人之功与
　　圣人之心无不可伏读而见之尤独探尼山删定之防非雕章绘句者所知矣考帝王有集始于汉武帝然止二巻魏晋至唐御撰诗文惟唐髙宗大帝集多至八十六巻今所存者亦大抵皆纂组之词其于
　　圣制固犹培塿之望华嵩至王应麟玉海载宋太宗御集三百巻真宗御集亦三百巻仁宗御集一百巻观其目録皆凑合杂纂书籍以充巻帙其数既已不确又惟真宗集称镂板然宋人书目皆不着録是未宣布也太宗仁宗集则并藏于禁中不以示人宋人诗话説部所称述者太宗诗仅传二首真宗诗仅传七首仁宗诗仅传二首亦不甚工岂如
　　御制诸集开雕摹印昭布寰瀛文采焕于星汉苞富于山海为有目所共睹也哉乾隆四十四年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀






　　太子少保尚书【臣】蒋溥谨
　　奏为恭刻
　　圣制以光文治事乾隆十四年二月发出
　　御制诗四十四巻自丙辰至丁卯一纪所作四千有
　　奇
　　命翰林诸臣中字画端楷者分巻抄录仍藏之内殿不令付梓
　　特制序文于巻首盖
　　圣徳谦冲不欲与文人学士争长意至深逺也【臣】伏
　　念
　　皇上御极以来
　　宸章炳耀
　　睿藻辉煌羣臣请镌刻者数矣概未许行今海宇中外共闻
　　御制诗初集之成莫不喁喁以手加额佥谓我后敬
　　天法
　　祖勤民之心精防广运幸
　　皇极敷言可以是训是行如子弟之思承诰诫于父兄如昆虫草木之冀防化育于天地非仅曰温柔敦厚之教为风雅之极则也况夫乾坤之光日月之容凡有识知莫不瞻就在
　　圣徳谦尊而弥光而天下之望昭回者愈切万物之
　　快先覩者愈殷【臣】日侍
　　内廷亲见我
　　皇上万几余暇发为篇章陶铸典谟扢扬雅颂纵合天下之文人学士精骛心防有不能臻斯境于万一者盖由
　　皇上以濬哲之姿加健行之学见理至精涵养至熟是以兴集毫端意超物表化工在手万象从心所谓观乎人文以化成天下者实治道之同符也【臣】輙不揣愚陋敬谨校录择吉鸠材夀诸剞劂告成恭
　　进伏祈
　　圣鉴【臣】不胜踊跃欢忭之至谨
　　奏












　　钦定四库全书
　　御制诗初集总目
　　巻一
　　读贞观政要
　　题王谔丰年农庆图
　　独居
　　昔予读书之暇间亦旁渉绘事尝恭制数图进
　　圣母用供清玩兹防
　　圣母宣付装潢仍
　　命各题以句敢辞不文聊以效九如之颂云尔
　　览旧作志怀
　　八月二十三日恭遇
　　皇考忌辰感成六韵
　　咏禁中红叶赋得霜叶红于二月花
　　丙辰十月十六日恭送
　　皇考梓宫至
　　泰陵奉安
　　隆恩殿告祭还京悲慕如疑呼抢欲絶途次敬成长律
　　以志深痛
　　十月二十五日得雪
　　冬至
　　南郊
　　题秋山行旅图
　　赋得山鸡舞镜
　　夏日书怀
　　题芦洲白鹭画幅
　　恭祝
　　夀祺皇贵太妃七旬大庆
　　丁已八月二十三日
　　皇考二周讳辰以禾稼盈畴勉从诸王大臣请未得躬
　　谒
　　泰陵谨于
　　雍和宫行礼中怀耿耿孺慕莫伸洒泪述哀敬成一律
　　雨夜咏怀
　　方方壶神岳琼林图
　　舟行
　　黄子乆溪山雨意
　　麦垅新绿
　　小匡庐六首
　　马文璧秋林钓艇图
　　甘霖普降特召大学士内廷翰林圆明园泛舟逰览即事成诗同诸臣面赋以志一时胜赏时乾隆三年六月六日也
　　题赵伯驹莲舟新月巻
　　六月七日率王贝勒等泛舟即景
　　马文璧山水用韩奕题画元韵
　　新秋泛湖
　　题髙克恭林峦烟雨图
　　倪元镇松亭山色即用其韵
　　八月二十三日
　　皇考三周忌辰感成长句
　　秋夜南苑行宫怀旧偶作
　　题王原祁虞山秋色图
　　戊午季秋祭厯代帝王庙礼成纪述八韵
　　秋日圆明园即景
　　冬至斋居偶阅旧稿志怀
　　咏盆中天竺子
　　赐大学士嵇曽筠
　　戯题渔乐图
　　冬夜偶作
　　腊八日雪
　　巻二
　　新正二日召集羣臣于乾清宫赋栢梁体诗朕既首倡又成七言一章
　　题钱选孤山图即用其韵
　　二月十三日恭侍
　　皇太后逰瀛台纪事
　　题赵伯驹桃源图
　　题唐寅江南农事图
　　题关仝蜀山栈道图
　　暮春圆明园即景杂赋五首
　　咏松三首
　　新霁
　　雉将雏
　　题赵孟頫水村图手巻
　　题盛懋秋林萧散图
　　初晴晚照
　　李唐长夏江寺图
　　仇英碧梧翠竹图
　　咏瓶中新荷
　　题韩滉丰稔图真迹
　　已未夏六月恭进
　　皇太后字扇一柄谨成五律
　　大学士福敏乆未入直为赋长句赐之
　　六月十八日初霁恭侍
　　皇太后园中逰赏谨成一律
　　即景
　　沈周仿倪云林笔意巻
　　秋雨
　　倪瓉狮子林图
　　九日
　　题文嘉南村草堂图
　　恭奉
　　皇太后恭谒
　　孝陵
　　景陵敬成长律
　　赐直总督孙嘉淦
　　登盘山口号
　　登盘山天成寺江山一览阁作
　　南苑大阅谒元灵宫宫是
　　皇曽祖世祖章皇帝建也敬依
　　皇祖圣祖仁皇帝韵以志敬仰之忱时冬至月朔日
　　南苑获野禽恭进
　　皇太后
　　时廵近郊见西成有象喜而赋此
　　望西山积雪
　　徳夀寺
　　大阅
　　咏盆中佛手
　　夜
　　南苑新衙门行宫即事
　　捕鱼
　　倪瓉水竹居图
　　偶仿唐寅笔意作寒梅小景并题以句
　　题唐寅松溪独钓即用其韵
　　王防坐聴松风图
　　黄居宷山鹧棘雀图
　　十一月初七日得雪时大雪莭也喜而有作紫光阁阅武举射
　　孔雀
　　诣
　　慈宁宫问
　　皇太后安
　　冬至有事于
　　南郊敬成八章章八句
　　冬至
　　慈宁宫行礼
　　恭上
　　皇太后圣夀诗
　　王防秋山萧寺
　　古琴
　　李成茂林逺岫图
　　赵昌写生蛱蝶
　　题余省秋芳图
　　唐寅欵鹤图
　　唐寅钓鱼图即用其韵
　　夜静观书
　　养心殿古榦梅
　　巻三
　　题文征明兰亭图
　　夏珪秋江风雨图
　　题画
　　题画八首
　　夜雨
　　雨中防红梨
　　夏防竹泉春雨图
　　米黻岷山真迹
　　四月九日为怡亲王诞辰作此赐之
　　元唐棣踈林策蹇图
　　四月望后雨泽未足朕忧心如焚臣工颇有以春雨既足尚可无忧者然而无以释朕怀也越五日丙寅雨泽既霑命驾进宫见路旁如云而有秋者麦田也如油而茂夏者晚稼也乃快然以喜则知朕前此之忧不徒忧矣既以成诗爰命臣工和之
　　题元王防临平秋早真迹
　　崔子忠苏轼留带图
　　夏日奉
　　皇太后幸静明园
　　赏遇楼
　　登静明园古华严寺
　　河南廵抚雅尔图奏进谷穂盈尺时六月二十日也盖雨旸应时则谷熟之蚤有如此者既以示臣工爰作诗以志庆
　　题玉泉山吕祖洞
　　采莲曲
　　暑雨
　　雨后剪园中新蔬敬献
　　皇太后谨成一律
　　题唐岱山水幅
　　泛月行
　　茉莉花
　　闽中鲜佛手贡到恭进
　　皇太后
　　题松花石屏渔乐图
　　萤
　　闰六月十二日夜闻蛩
　　秋信
　　月夜泛舟
　　侍郎梁诗正旧日讲学臣也以父年届七旬乞与二品封诰特允所请并赐以诗
　　题李白春夜宴桃李园图
　　荔枝效竹枝词
　　闰六月望日立秋
　　题吴镇清溪垂钓图
　　秋日闻黄鹂戯作
　　题何浩万壑松涛巻
　　华严洞勒壁
　　题文伯仁松冈竹坞图即用其韵
　　饲鱼
　　张僧繇雪山红树图
　　题李賛华射鹿图
　　芦花
　　题杨补之雪梅巻
　　题髙克恭夜山图即用其韵
　　秋英粲然可观感而有作
　　管道升丛玉图
　　边景昭胎仙图
　　孟秋时享
　　太庙进宫斋戒见夹路禾黍油然可观喜而有作
　　秋夕斋居
　　孟秋时享
　　太庙
　　每有吟咏輙以示大学士并南书房翰林等或命依韵迭和非以辞藻相夸尚几暇之余相与优防翰墨亦可以陶性情騐政事比之徴歌选舞不犹愈乎因书以示之
　　赐大学士鄂尔泰
　　赐大学士张廷玉
　　赐大学士福敏
　　赐大学士徐本
　　题董其昌葑泾仿古小轴
　　七夕
　　乞巧吟
　　赐内大臣常明
　　偶成
　　初秋偶闲
　　秋雨初晴园林即景
　　赐和亲王
　　赐怡亲王
　　玉泉秋清
　　中元观河灯
　　赐大学士查郎阿
　　赐大学士赵国麟
　　直总督孙嘉淦奏进谷穂长盈尺以上既以示羣工爰诗以纪之
　　赐工部尚书来保
　　观获
　　夜雨寄兴
　　题元四大家画幅合璧
