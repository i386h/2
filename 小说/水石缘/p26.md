<!-- { "loadSidebar": true } -->
　　舟子藏扇曰：“我虽不晓得，想来都是好话。”松曰：“这扇子当留作船家之宝。”生厚赠遣之。
　　第三十段　老僧返锡白前因　水石团圆快万古
　　生与松、云们在散人旧宅住居数日，忽闻绣岭钟鼓齐鸣，村内人报曰：“雨花寺大和尚回来了！”众人甚喜。诘早，石生夫妇率众登山，令书带捧绣岭图并蜡丸诗句相随。大殿上蓬蓬擂起法鼓，朗砖至禅堂升座，众僧分侍。朗砖曰：“指上乾坤，由吾撮弄掌中，世界任我掀腾踢翻，五岳平铺一大戏场，搬演九州，随意作小收煞，看花了人的眼睛，提酸了我的胳膊。虽不能段段争奇，也博得时时引笑。悲欢离合，我亦听其自然；颦笑诙谐，人莫视为有意。曰清言，曰韵事，种种任呼；作戏看，作文观，股股听取。今日收场的时节，那戏单儿也该来还老僧也。”
　　拈花曰：“石先生与大众齐到门外。”朗砖忙令迎入，众人参礼毕，散人曰：“别来岁月递迁，和尚在何处遨游，今日才返？”朗砖曰：“老僧如游鱼飞鸟，海阔天空，听其所止。几年踏遍红尘，今日归来，还要向马祖庵前重磨金镜。”石生持诗画近前曰：“自敝梓瞻仰慈颜，蒙赠诗句，数年来后先毕验。但忆庵前相遇之时，和尚有‘掉下红罗’一语，至今未省，万乞明言！”朗砖曰：“那红罗道无不得，道有不成。君欲究取根由，待老僧还你个明白！”因向众人细述当年入定时，见二仙子乘鸾跨凤，并降人间，中有红罗一幅，正堕余怀，及高诵上书之句曰：
　　碎汝半块砖，投入千寻碧。
　　缔我凤鸾交，早飞龙湫锡。
　　这四句诗，乃君投我红罗之语。半块砖，石也；千寻碧，水也；龙湫乃君降生之地。君家夫妇昔时平舞青霄，今日同居金屋。二十年前的幻影活现吾前。老僧乃君家空里冰人，影中月老，今日可告无罪。众人闻言，莫不惊异！
　　石生与盈盈叩谢。朗砖曰：“这是你二人夙世仙缘，父不能操其权，母不能主其意，老僧不过暗中撮合。”对散人夫妇曰：“虚费你往来跋涉。”对松、云二子曰：“却亏你奔走周全。”向碧娘曰：“成夫义不愧贤名。”向翠微曰：“非子缘空劳。”对面指梅曰：“你冲寒犯雪，终博得春信先逢。”指柳曰：“你困雨愁烟，休埋怨东君迟嫁。”指绣岭图向盈盈曰：“交还你旧日彩毫。”向生取蜡丸诗曰：“涂抹我当年饶舌，试看这绣岭峰头齐会合，却便是凌虚台上大团圆！”言毕，众皆稽首。
　　散人复言弃名归隐之事。朗砖曰：“从来蕉下鹿麋、枕边蝴蝶，谁不认幻为真，以梦作醒？且喜三君遁世逃名，具有同心。”生曰：“梦醒重寻谷口花，逃名共入神仙箓，皆和尚棒喝之力也！”松、云二子曰：“敝梓一面，虽未及细叩行藏，得窥绣岭全图，何异吕公授枕！”朗砖曰：“撇开紫绶金章，永作龙蟠凤逸。真不待锅中饭熟，早打破邯郸也。”
　　忽闻殿角钟鸣，朗砖下座。石生率众相辞回家，众人莫不称叹。生与三妇入室。柳曰：“原来姊姊与他是旧相识！”梅曰：“这样没处央媒，寻了个和尚。”生曰：“我要与他结清净缘，这媒人非和尚不可，只是大和尚赶鹿，大秃子开荤了。”三妇掩口。采苹进房云：“方才那和尚又矮又胖，大着一双眼睛，笑起来竟像山门口的弥勒佛。要他相命的一般个个说到，我生怕他朝着我说什么，只躲在人背后不让他瞧见。”生曰：“你能知过去未来，你有甚虚心事怕他说破么？”采苹红脸无言。
　　一日采苹和一班侍女齐到竹边。石生忽出，诸鬟惊散。生独呼采苹入竹内曰：“子宁不怨望我乎？”采苹慨然曰：“当年客况萧条，幸承恩宠，今日珠围翠绕，献媚争妍，抚躬自思：‘我何人斯？弃釜前鱼乃自然之理。’不但无怨，若再望的也是痴人。”石生曰：“说那里话？旧日私情深粘肺腑，终当置诸帐中，子宜少侍。”采苹曰：“怕由不得你！”生曰：“尔忽虑，吾当图之！”
　　后与盈盈同坐房内，采苹偶尔过前，生目送之。盈盈曰：“看得如何？”生曰：“袅袅婷婷，真不愧贤卿爱婢！”盈盈曰：“我是不爱，爱的自有人。”生曰：“还有谁敢？”盈盈曰：“胆大的就敢。”生曰：“这一朵蓓蕾不知几时才开？”盈盈曰：“只怕几年前就吹绽了！”生曰：“我不信，那讨这一阵巧风？”盈盈笑曰：“听你的佞舌！瞒得过蜂蝶，瞒不过青皇，你若肯供吐真情，或者还复修旧好。”生将盈盈抱之膝上曰：“虑尔生嗔，奈何？”盈盈曰：“嗔什么来？许你自首免罪。”生为言之。盈盈曰：“这筹儿亏你下得手？”生曰：“譬如行文，到入化时有如神助，我亦不知其然而然了。”盈盈曰：“此事我当年早已参透，今日却要你亲递这张认状。”生曰：“知而不究，更见含弘！”盈盈曰：“当日我既欲自洁其身，若再将他拘束太紧，岂不闭绝你的生路？”生曰：“如此残躯，皆由再造。既承见谅于前，还望慨诺于后。”盈盈曰：“许便许你，只愁你无御众之力。”生曰：“多多益善，何虑之有？”盈盈笑曰：“此其为餍足之道也。”
　　翌日，语采苹曰：“我之爱汝，犹父母之爱我，不忍将你轻掷他人，东君垂念颇殷，我欲成全其事，你意若何？”采苹屈膝裙边，羞惭无语。盈盈告其姑与母，并语梅、柳，遂收采苹于房。阿姥曰：“夫人真量宽如海，怎便把普天下的贤慧都聚在你一人身上？”松、云夫妇莫不称赞盈盈之贤，而羡石生之福。阿姥戏采苹曰：“二娘、三娘是如夫人，你只怕再如也如不去了！”采苹曰：“你晓得什么？释家有六如，儒家有九如，妇人家三如怕如不得？”三妇闻之，以语石生，笑不能止。出语松、云，皆为绝倒。
　　石生既得采苹，四美已具。一夜置酒房中，生与盈盈并坐于上，梅、柳、采苹列坐其次，杯传盏递，快极平生。生饮既醉，谓盈盈曰：“众美当前，使人目迷五色。”盈盈曰：“妾当持公，为良评定：苹须逊柳三分绿，柳却输梅一段香。”梅、柳曰：“姊姊无声臭至矣！”生又谓盈盈曰：“余常恨生平无兄弟之乐，今感卿和顺，得收诸美，意欲造花萼楼，设长枕大被，与众美人共寝，以补不足。且欲卧游赤壁，纵一苇之所如，使无为刘为吕之偏，岂非快举？”盈盈曰：“昔田文有三窟，便欲高枕；君今已成四窟，欲为长枕，谁曰不宜？”柳曰：“君可谓兔中狡狡者矣！”众皆喧笑。
　　盈盈谓三妇曰：“余自幼耽吟爱赋，理家之道实乃茫然，望诸贤妹共出所能，襄力余不逮。”生曰：“梅娘有调羹和盐之手，柳娘擅飘绵织线之长。”指采苹曰：“这先尝后进的佳人，中馈乃其职也。”盈盈笑曰：“苹蘩（藻之菜可羞。”采苹曰：“我的羞菜做长久了。”众皆大笑。梅、柳曰：“姊之才全德备，岂众妇所及？身为主妇，宜与郎优游晏乐，百凡家务，妾辈自当身任其劳，不烦过虑！”盈盈甚喜，尽欢而起。
　　后采苹告生母曰：“夫人腹坚了。”生母大悦。明年，举一子。碧娘、翠微亦相继有得。因管鲍情重，朱陈义笃，迨后子孙昌炽，遂世世谐姻谊云。
　　石生与松、云二子自入赛桃源，增置室庐，一门共处，使风户月窗面面相向。因其园之基辟而倍广之，栽得意花，布怡情景。若亭台，若池沼，高下弯环，各极其致。有田可稼，有桑可蚕，有麻可沤。芝菌芋栗足于山，菱芡鱼藕足于池。无催呼，无旱潦，无灾眚。溯流有舟，登高有屐，下泽有车，四时嬉游，随其所适。三子和于外，诸妇和于内。出而朋友胜于兄弟，入而夫妇宛如朋友。朝相为欢，暮相为乐。居民交际，雍熙和睦。不必烧丹辟谷而后为仙，俨若服食安居而已非俗。问其年，年不知；睹其人，人不老。沕沕穆穆，直与天地同其无尽。余故乐为传之，以告天下万世之为佳人才子者。
　　慕空子题：
　　松石
　　岁寒不改高人品，历久弥坚君子风。
　　此日得成烟月友，与君奇峭恰相同。
　　云石
　　托根尔既出无心，我亦居山恐不深。
　　千叠浓阴封谷口，莫教颠叟得相寻。
　　松云石
　　百尺苍鳞矫若龙，片云缭绕乐相从。
　　天风吹动休惊虎，怪石峥嵘卧碧峰。
　　前题
　　松宜倚石松偏峭，石若无云石不灵。
　　交到忘年情愈密，云蒸石古对松青。
　　水石
　　枕流枕石原同枕，爱把冰清嫁藁砧。
　　有约飞来千里外，郎情重似妾情深。
　　梅石
　　玉立亭亭瘦更妍，寒香飞下石床边。
　　宛如高士梦修坐，鹤氅仙娥笑近前。
　　柳石
　　谁将苍老崚嶒骨，移近纤纤袅娜姿？
　　应为山灵添一瑞，俨然石立柳生时。
　　苹石
　　南涧回流一柱擎，苹丝石发两牵情。
　　相逢采采休辞手，最爱卿卿九子名。
　　水柳梅苹石
　　苹水相逢美且都，梅娇况复柳堪图。
　　试看绕座惊人艳，石岂硁硁小丈夫。

