<!-- { "loadSidebar": true } -->
　　春荪自秋闱失意，悒郁无聊，惟与芳莲痛饮，耳热歌乌。骤闻召下，立束装赴都，殿试一甲，遂点状元。时谓之白衣状元。状元春荪，原韩庄人，父母早亡，遭潜光之难，与姐姐芷香，深夜逃出，窜荆棘中，中途相失。春荪流落白榕乡，芷香为人拐去，买与黄石庄玉大用家为婢，大用死于难，黄石侯寿官时恤其家，见芷香爱而取之，酬以重价。会杨三弟有宠于寿官，使事三弟。那三弟，本韩吉姐夫人媵婢，长得千娇百媚，放诞风流。寿官惑之，请于吉姐，纳为娘子。初事吉姐甚谨，渐恃恩宠，无忌惮。寿官乃筑忘返楼以居之，白日去梯，淫于楼上。吉姐怒，率诸婢备梯登楼，见屏围四面，皆绘男女交合图。寿官三弟，赤体嬉其中，不顾吉姐。吉姐气得说不出话来，乃使婢鞭三弟。寿官白身抱三弟，为三弟挡鞭。吉姐看不过，长叹一声，下楼去了。三弟自是深恨吉姐撺掇寿官废之，而惧娇鸾，乃私购毒药，使芷香毒吉姐。芷香伪诺之，而密泄其谋于吉姐。吉姐乃禀娇鸾，及云太夫人。太夫人怒，使娇鸾扑杀三弟。寿官跪而请曰：“若杀三弟，某与同死。”　娇鸾乃幽三弟于别室，铁铸其扉，永不许与寿官见面。寿官私使芷香潜进饮食，自乃凿壁为小穴，蛇行而入，与三弟淫于幽室中，而吉姐不知也。及王正位紫都，凝命四年，召娇鸾回宫，寿官益无所惮，乃发扃出三弟。太夫人责之，卒不悛，忿激成疾。而三弟又招女巫梁婆胡于府中，使行法于忘返楼以咒吉姐。婆胡又饰美男子三人为弟子，这三人皆牢阑邑人，许姓，一名小蛮，一名粉儿，一名朵儿，使潜居楼上，与三弟奸。寿官知之，三弟惧，乃使三许以后庭叠媚寿官。寿官大悦，使三许自相淫，扶三弟观之，以为乐。时太夫人病甚，吉姐日侍汤药，婆胡为三弟画策，伪往请太夫人安，而阴置毒于药中，以毒太夫人而诬吉姐。芷香知其谋走诉黄石太守丁勉之，勉之大惊，乃匿芷香于衙中，即摆道往竹山，候太夫人病。刚至侯府，府中闹吵吵，已将吉姐捆缚。寿官言太夫人中毒身死，皆由吉姐，即将吉姐交丁勉之带回衙中，审出真情，请旨定罪。勉之从之。襄理太夫人葬事粗毕，即将吉姐、芷香亲解回都，以真情奏闻。王大怒，下旨，命着翅伯绍秋娥往拿寿官、三弟，及婆胡师徒等回都对狱。秋娥带兵一千，令丁勉之为前队，出都去了。
　　是时，芷香至都闻新状元姓名与己之弟相符，大疑，又恐有同姓同名的，乃禀知吉姐。待其跨马游街薄观之，骨格神情有些仿佛。然多年隔别，容色自是不同。又浼人向礼部查其三代，确无可疑。于是改扮男妆持名帖往状元府，以同宗谊拜谒。主宾坐定，春荪先问曰：“　敢问宗兄祖居何处，来都几年？”芷香曰：“学生原韩庄人，父母早亡，兵燹之余，与幼弟春荪逃难，中途失散，学生羁身黄石，举目无亲，今黄石侯弑母诬妻，大兴讼狱，学生本玉家门下客，赴都作证，闻状元才识过人，愿求指教。”　春荪闻语，沉吟了半晌曰：“宗兄令弟的名，与某符合，敢问尊翁台讳。”　芷香叹曰：“学生故母田氏，故父伯贞，同年去世。时学生年才十岁，弟年九岁，今梗迹萍踪，杳无消息，可叹人也。”春荪大疑，两眼瞪瞪的看定芷香，潸然泪下，芷香曰：“学生狂言得无冒触状元乎。”　春荪曰：“　非也，缘先父母，与宗兄的先父母，名氏从同，某又与令弟同名，某有一姐姐小名妥儿，亦逃难相失。闻宗兄语，枨触中怀，是以下泪。”芷香泣曰：“妥儿即我是也。”　遂相对大哭。各诉各人的别后行踪。时芷香随韩吉姐夫人，居赵无知相府中。春荪即亲送芷香回相府，叩谒座主赵无知，备陈姐弟始末。芷香性聪慧，应对雅捷，无知以故，使过山真妃翠屏。翠屏爱之，为侄山正求婚，遂聘之，待讼结后完婚。
　　时黄石侯寿官，淫佚无度，遂羸惫不能起。三弟闻绍秋娥兵至，大惧。婆胡曰：“若与对狱，百输无一赢理。今黄石竹山，城池高深，可以固守。况有瞿谷圣姥诸险可凭，何不凭险负固，自为竹山王以拒来军。不胜于屈膝桁杨，受狱吏侮乎。”三弟曰：“如玉侯何？”婆胡曰：“玉侯已成废疾，一赘疣而已，一割即了了，余何惧焉。”　三弟曰：“　四城子弟，玉氏　尚　多，倘　弑　了　玉　侯，难　保　无　叛　我　的，何　以　济　大事。”婆胡踌思了一回，曰：“　观娘子骨相，贵不可言，倘得吾师蓝眉仙子相助，大事必济。”　三弟曰：“　蓝眉仙子，可招而至否？”婆胡曰：“不可。虽然，以娘子绝代仙姿或可身致。”三弟问：“何谓身致？”婆胡乃附三弟耳，教以身致之术，三弟从之。是夕，明月如水，三弟登忘返楼，屏去侍婢，陈酒果，焚异香，依婆胡之语，褪去衣裙，赤身露卧，闭目念唵卢吽苏耶五字，渐觉凉风袭体，不觉瞢腾睡去。若醉若痴，似有人附体交媾，开目视之，其人深目锐头，两眉蓝若浓艳。三弟遵婆胡教，紧抱持之曰：“仙人无去，幸留教侬。”蓝眉笑曰：“以子大贵，故来相助。”　三弟大喜，绸缪已，穿好衣裙，下床拜谢。婆胡亦携三许拜谒蓝眉，相与议御敌之策。蓝眉曰：“　教娘子弑玉侯拒王师者，妄也。宜与玉侯自缚待罪，任天使解回紫都，是为上策。”婆胡曰：“若然，送吾等命耳。弟子们命系仙师，愿仙师更熟虑焉。”蓝眉笑曰：“汝勿忧，弟行，吾自有术。收人心，王竹山，在此一举，汝等勿疑。”　三弟曰：“　弟子们，皆愚暗，不解仙师妙算，恳明示之。”　蓝眉乃略泄其谋。三弟、婆胡等大喜，遂依议而行。会秋娥兵至不等入城乃缚玉侯，以草车载之而出。三弟及三许婆胡，悉囚服随玉侯车，投秋娥军。秋娥乃使丁勉之仍返太守衙，安抚百姓，遂将玉侯三弟等押解回都。
　　第六十二回　劫妖囚黄石侯中途被弑　阻毒雾伏魔伯深夜罹灾
　　秋娥兵至黄石，未及入城，而囚车已投麾下。是时，城中父老，见玉侯被拿，多有涕泣相送，拜于秋娥马前，言侯虽不道，祖若父，皆有功德及人，愿将军存侯性命，延玉家一线之传。秋娥曰：“　父老［　是愿］，娭家当保奏王前，必不使玉家无后。”言罢，即押诸囚，挥军回马而去。
　　是夕，驻军沙头邑界。绣旗伯司马杏英，从寅邱率众犒师，与秋娥会于后营，列筵相款。时杏英长男墓生已八岁，次男名云次，是去年在五仙庙产的，悉携来拜见秋娥。酒酣，秋娥将云次抱在怀里，弄了一回。笑曰：“这样粉面明眸的一个少爷，一定是神仙下降无疑的。我们可爱妃的公主，是与你少爷同时同地生的，唤做金相。明时奏王，招你少爷作个驸马，却是一对儿。未知夫人豫意否？”　杏英大喜，抱着云次起拜曰：“若得如此，我儿的福，是娘娘所赐的了。”两人又饮了一回酒，说及黄石诸囚，回忆当年，不禁互相叹息。正叹息间，渐觉灯焰减光，随阴风变作绿色。忽然众军哗噪，几个女兵慌张入禀曰：“娘娘不好了，营外砂飞石走，灯烛尽灭，行栅多被狂飙打倒了。”　秋娥大惊，仗剑出营，呼众兵遍燃火把，火照处，风沙骤息，灯烛复明，一轮皎月丽天，营栅无恙。正唤巡哨军士，小心严逻。又闻后营大噪，人报黄石诸囚尽失，秋娥惊得脸如土色，率军士后营查点，营栅并无损坏，囚车如故，而囚人无一存者。将守营裨将严刑拷讯，亦并无口供。正忙着，忽空中坠下一尸一首，烛之乃黄石侯王寿官也。秋娥此一惊不小，不禁大叫曰：“天绝我也！”　蹴地便倒。杏英偕众女军扶归营中，以军中定魂散灌下，渐醒，泣曰：“　诸囚走脱不足道，惟黄石侯死得不明不白，娭家何以见王，左右思量，除一死，并无别法。”杏英劝曰：“　娘娘一死，何补于事，谅囚逃不远，速使军士分头寻觅。某亦承夜回寅邱，率兵堵截，倘得复获诸囚，便可拷出杀黄石侯的究竟了。”　言已即率从来的女兵抱云次跨马而去。秋娥使人遍地寻觅，并无消息，屡欲自尽。部下黄云分司章素云曰：“以末将愚见，不若将侯尸首，私藏密箐中，回奏天子，只言三弟等劫营夜遁，并不言及侯尸，他日王知侯死，是死于三弟之手，与娘娘无与矣。”秋娥曰：“不可。玉侯，后之爱弟也。”　尸弃路旁，娭家弗忍，而况三军众矣，安能一一尽缄其口乎。倘王念先叔父手足之　情，必　不　忍　置　娭　家　于　死　地，就　令　一　死，亦　罪　所当。”乃下令以轻车载侯尸拔营回都，将前事据实奏闻，自缚待罪。王闻奏，大恸。举朝哗然，将治秋娥之罪。芷香言于吉姐曰：“　婆胡以左道惑三弟，弑侯而叛，其谋非一日也，畏玉氏子弟，不敢发耳。此事安知非婆胡播弄伎俩，使归罪于绍娘娘。而即以教玉氏子弟使从之反也，一杀绍娘娘，中其计矣。夫人须救之，无使嫁祸者得意而受诬者含冤。”吉姐言于玉后，后亦然之。遂相与号泣苦谏，保存秋娥，而以公礼暂葬玉侯于紫霞。葬之夜，吉姐梦孔雀〔　投〕怀而生一男。王喜，乃释秋娥。日集文武，商讨黄石之策。娇鸾请行，赵无知力言不可。议未决，忽报黄石太守丁勉之自黄石逃回，王急宣入。勉之奏三弟等，用蓝眉仙邪术杀玉侯，逃归黄石扬言秋娥奉密旨杀侯，欲绝王氏后而利其土地，玉氏子弟多信之，愿从三弟反，又召臣饮于阁中，意在胁从。臣非惜一死以励玉氏，恐王不知虚实，归罪于绍娘娘，中其诡谋。臣故阳怂恿以媚之，乘间逃脱，王若兴师讨罪，须得异人，破其邪术，不然，无益。”　时娇鸾密使自如伯乐更生，马后伯张铁铁，交章荐保。王不决，以问花容，花容曰：“　三弟挟黄石奋激之师，加以妖人相助，急未易图。倘王　师　挠　败，国　体　何　存。愿　娘　娘　少　安　无　躁，从　长　计议。”娇鸾怒曰：“娭家佐王百战以兴黄石，王后居竹山时，皆倚娭家若长城，当时那有相公。况娭家居黄石久，一险一隘，皆娭家之手所营，一动一止，惟娭家之命是听。彼三弟虽久蓄祸心以危黄石，然见娭家，必战栗变色，故娭家在而黄石安，娭家去而黄石亡。今欲讨黄石擒三弟而不用娭家，是犹开钥而舍其匙也。”　花容曰：“娘娘只知其常，未知其变。彼三弟不足虑，玉氏子弟不足虑，惟妖人蓝眉，能驱遣猛兽，役使凶神，非智力可与争者，愿娘娘三思之。”　娇鸾曰：“邪不胜正，如不能诛蓝眉擒三弟，以头颅送上。倘一战功成，相公当无吝此蝤蛴以相报也。”　花容乃与之赌掌于王前。王曰：“欲平黄石，需军马多少？”娇鸾曰：“将在谋不在众，得男将六员，男兵二万，女将四员，女兵二千，足矣。”王许之。
