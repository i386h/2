<!-- { "loadSidebar": true } -->
　　齐疆续报其别府【吉庆昨奏山东省城暨长清等八州县于正月十三日各得春雪兹又续奏泰安东昌兖州沂州曹州五府济宁临清二直州所属之新泰等四十一州县均于十二三等日先后得雪二三四五寸不等】豫省亦陈兹始祥【穆和蔺亦奏河南省城于本月十二日酉刻至十三日戌刻得雪除融化入土三寸仍积厚三寸并据开封归徳彰徳卫辉懐庆河南各府通属暨南阳府属之南阳等六州县汝宁府属之汝阳等五县陈州府属之淮宁等五县许州塈通属汝州属之宝丰陕州暨所属之卢氏光州属之固始各防州县先后禀报同时得雪自二三寸至六七寸不等】都值新年幸园日【皆正月十三幸园日】却慙厪望惕情惶【是日此处隂而未雪】虽当月朗灯明灿只盼云同雪渥忙左近纵逢泽微霈【同日又据贝子谦暨马兰镇总兵爱星阿等奏该处本月十九日夜间得雪三寸余又天津镇总兵苏宁阿奏查看河道十九日行至静海县夜间得雪三寸虽俱未优渥然已防霈泽惟此间尚未得春膏殊切盼望耳】独斯尚靳益徬徨
　　夜雨【正月廿五日】
　　近每隂旋霁忽闻雨五更孟春逢讶鲜望雪念酬怦惜只成分寸看随放晓晴泽乎可弗记继霈盼仍萦五日前云作未霏诚惜哉巡漕御史处驰驿奏章来【今日巡视东漕御史阎泰和奏十九日行抵峄县该处得雨约计入土有二三寸于麦苖大有禆益】虽曰二三寸亦资麰麦培拈毫筹近逺慰惜两情催
　　节后万夀山旷观斋作
　　旷观千古上则已有惇史旷观四海遥实亦无边鄙曰此山水间信乎其小矣然则所观何曰在人与已观人念民穷观已省私起是故偶临斋率生慙愧耳
　　澹宁堂
　　澹则言乎水宁应寓在山斯堂兼两胜是日憩余闲设曰知仁乐亦惟方寸间
　　赐居缅
　　祖徳【畅春园内有澹寜居昔年　　皇祖曽赐予居之兹以名是堂弗忘旧也】何处弗心闗
　　花承阁
　　春意初融未冶怡女夷享帚故为迟层栏俯视白驹隙承砌红消防有时
　　水周堂
　　春水初生际溪堂小憩时曰周无不足以义有余思三府昨年旱【去嵗河间天津保定三府以夏间缺雨秋禾被旱虽当即发帑截漕优加赈恤新春又复加恩展赈然能否一无失所仍为厪念】万民此日饥虽颁加赈防可得一无遗
　　题爱山楼
　　有念能无爱与憎其间雅合择相应佩兰恶【去声】臭当独慎乐水好山各具征举一于斯二堪识春和恰值景偏胜已怡可忘吾民窘例赈早教两月増
　　搆虚轩
　　崇岭降且止别冈势复擡北瞻极空濶南眺耸崔嵬【是轩在万夀山北别一峯顶】漫惜三春逺应知万景该兴言何以搆原是自虚来
　　题云绘轩
　　春绘欣【谓将作雨】而夏绘愁【恐其为霖】蔚英出岫自悠悠在云无意为聚散于我有心殊喜忧安得兴【平声】消总如愿可知期望率难酬即昨夜雨晓而霁复増望泽因田畴三年屈指将归政近矣其时两罢不【谓春时望雨夏月愁霖】
　　集古玉印百庋檀匣因作歌
　　禁中古印集所有数【去声】得其百胥琼玖鼻腹窠纽灿纷陈覈之印谱皆合偶小玺私章各具名忠惟苏武传应首吉语例以兆佳祥言夀言昌各臻九彚玉铜牙曽每为【内府旧贮秦汉玉印一十有六曽系以诗及明贤牙章一百六十二方丙寅年曽匣弆之并为长歌丁未又将古铜章二百四十四方分为仁义礼智信五部弆以匣亦曽题什】兹之集玉同享帚虽云好【去声】古芗文房旅獒玩物或违否
　　宋人寒林楼观图
　　层叠楼台惨澹林髙低一例积瑶琳富家置酒暖烘座赴客骑骢雪洒襟劳逸眼前如説偈精神笔外自标吟李成品格犹北宋疎宕漫从四氏寻【谓元四大家】
　　湖北巡抚福宁奏报得雪诗以志慰
　　昨冬渥被雪盈尺未免心懐汜胜欣自悔不当一念肆却教佳信逺方闻【此间冬雪固优而春膏近毎深厪念日前虽据保定山东河南等处各报得雪今福宁又奏湖北省城于新正初二又得雪除融化外复积厚四寸并据各属禀报同日均霑极为优渥是逺方虽已慰懐近地仍为颙望】忧惟先则诚然耳乐以后斯岂易云遥幸楚民获绥屡益深戒满励干勤
　　翠照轩口号
　　翠未铺林谁作照髙轩今日似孤名却看阶下乔松在岂不苍然独老成
　　静虚斋
　　斋不期其虚人自合斯静一二二而一每致意为永檀架芸缥缃繙阅宜何等濓溪太极图因心宿所领知而行实难憬然发深省
　　景晖楼
　　冬景过寒夏景烈惟欣春景霭和晖安尧温舜有如此四表三苖无不归
　　山东布政使江兰巡漕御史阎泰和各报得雨诗以志慰
　　雨雪闗农务众知我念勤凡当逢泽霈无不达宸闻巡界齐河报【江兰奏前赴茌平髙唐等处查办恩赏口粮二十三日行至齐河地方得雨寸余并差查附近省城各属亦幸一律均霑】视漕峄县欣【阎泰和奏前赴台庄迎催南粮十九日行抵峄县地方得雨入土约计二三寸】详查俟抚奏【江兰并奏现在云气浓厚雨势广逺俟查报齐全详请抚臣彚奏等语东省频沐春膏麦田倍当长发览奏深为欣庆】额手庆春耘
　　徳胜门外作【正月二十九日】
　　祭
　　社经筵胥正务节过【平声】例事禁中还懐柔莫若胜惟徳防恺应教归以闲途有尘扬厌而度田无雪积望为艰因循恐至去年况【昨年正月亦望雪正殷今日见道旁麦田积雪既消尚未得及时甘膏回忆去春望雪以至望雨恐又因循以至如彼实已切惕息矣】盈尺腊前惭忆间
　　山西巡抚蒋兆奎报新正得雪之作
　　新正初赴御园时得雪尤佳已切期谁识其朝晋之省甫过中节【雨水为正月中】泽为滋【蒋兆奎奏山右新正初六日省北之大同宁武所属州县得雪二三寸不等太原省城继于十二日宻雪竟日除消融入土外积厚尚三寸有余并据太原府属及平阳潞安汾州泽州蒲州各府辽州沁州解州绛州霍州隰州忻州代州平定各州所属州县先后禀报十二三等日得雪自三四寸至六七寸不等不特省南已种宿麦愈资发生而太原及省东北各府州属播种春麦之处翻犁伂种俱属大有禆益】虽然彼此皆吾土却以近遥厪我思日引月长移望雨【此间廿五日夜得微雨不过及寸虽于麦田不无禆补然日内究得继霈优泽为慰耳】云乎每问夜何其
　　安徽巡抚朱珪奏报得雨诗以志慰
　　新正中澣北方雪却似江南春雨佳两界寒暄殊若此一心较量总无涯近闻齐鲁先防泽【昨据山东藩司江兰巡漕御史阎泰和各奏齐河峄县等处均已得有雨泽】谁识歙徽亦与皆【兹又据朱珪奏正月初六七十三四等日安徽省城得雨入土深透二麦菜蔬畅茂青葱民情极为欢豫】独是近畿盼优被斋居那得刻舒懐
　　题汉亿年无疆瓦歌用前嵗题汉未央宫瓦歌韵
　　前嵗偶题未央瓦古物沕穆见曽未因之质以西清砚欧谱米论详悉识【前嵗得一汉未央宫瓦其形制半错防纹半是平面外若麤笨抚仍细润并无鄼侯之名盖未央宫瓦以亿万计原不必尽镌监工者之名也乃定为未央真瓦并系以歌因忆欧阳修砚谱言古瓦少真米芾亦云相州土人自制陶砚在铜雀上是宋以前已有伪为者而内府旧藏有汉未央瓦砚三亦半疑其非真矣兹复得一瓦形制与前年所得无二惟彼瓦当所刻云未央长生四字此瓦刻亿年无疆四字或系别一宫殿之瓦而其同为一时所制则无疑义】兹器复瓦而非砚竒【读为基】偶物理聨前二半防纹及半平面厚薄长短一例是【叶】圆头所刻乃各殊旧者未央长生记新者刻亿年无疆小篆至今存四字抚不留手冺凿痕于简劲中具精细晋宋赝制夫岂能清赏憬然余惕意为君所好【去声】可弗慎视此不胫讵美事
　　总河李奉翰等奏报南粮首帮入山东境诗以志事
　　乙巳以来漕多脱【乙巳年以河南安徽等省被旱洪泽湖水较少清口微弱不能抵黄致有停沙又以微山湖水收蓄不及旧志亦致不能济运频年有截漕守冻情事因再三申谕南北河臣妥为办理节次命管干珍和琳分投督令疏通浅阻又令明兴驰徃山东将支干各河一律疏濬于是微山湖水收逾定志南北运河始得通畅自己酉以后全漕率于中秋前抵通而回空船方能不悮冬兊冬开旧制事在人为理固不爽】督催疏濬每厪吾近年幸觉如期到昨嵗复劳速运呼【惟上年又因直景州一带春夏之间雨泽缺少运河浅阻致二进三进帮船过天津闗有脱帮十七日及三十余日者此固未可因循复启疎懈之渐然亦实因水浅所致且幸而催运遄连已扵六月廿九日起卸完竣计至秋初回空之船可抵水次是尚与近嵗无殊耳】江广开行已揽牍【近据陈淮奏江西赣州首帮漕船于上年十二月初一日间行其吉安广信等十三帮均于初三日起至二十二日全数开行上年正月姚棻奏江西各帮于十二月二十五日全数开行较从前已赶早一月而上年又早二日矣又据福宁奏湖北漕船于十二月十二三等日开行姜晟奏湖南漕船于十二月初五日开行至十六日全帮已扫数出境】淮齐逓进此登途【至南粮漕船据李奉翰等奏头进首帮及淮安卫头帮三十四于正月二十五日入山东黄林庄境随后之火河前扬州二三等帮亦即衔尾前进其东豫二省漕船据吉庆奏于正月初二三等日开行至二十四日亦全数趱出徳州境是今嵗漕运既不悮开兊旧制将来抵通之期自当益早】毫厘失致千里谬可曰不亲细事乎
　　咏古玉防头缾【有序】
　　呼此缾为辋头者不知起于何时内府防多不可屈指数今查辋字不载字典类其韵盖防字之讹字典音冈去声亦作平声又字林称捎与防皆舁也盖古时舁辂辇或以此饰竿头其无底而通亦一证也今定为防头旧讹为辋者亦不必更易
　　防头本舁器【晋书舆服志有鼔唐书仪卫志有防鼔绎史载归蔵书云黄帝克蚩尤作防鼔曲之制盖防防三字同音冈而三书各讹写记载之舛可知然总不出舁鼔以行今祭祀导引之乐二人舁鼔以合奏众乐亦其一证】以穿木无底后人用为缾作胆置其里【后人称为防头缾则不得不作有底之铜胆器置其中以盛水育花是器中之铜胆缾青緑晕身盖已阅千年矣】阅质即穆神抚文不留指铜胆已千年防更不知几



　　御制诗五集巻七十八
　　钦定四库全书
　　御制诗五集巻七十九
　　古今体七十九首【癸丑】
　　仲春祀
　　社稷坛礼成述事
　　昨春吁俘献秋月遂降畨【前嵗廓尔喀复来滋扰蔵边罪实难逭不得不命将兴师为俘获献　　社之计是以上年　　春祈礼成述事有句去四畨壝外献五举吁　　垂禧盖将继青海凖夷回部金川为五也及福康安等四月间进兵以后七战七捷八月间彼即窘迫再三乞降怜其悃诚因予俞允虽未俘擒献　　社亦已速蒇大功自非　　神恩垂鉴何以及此】致
　　佑何其速感
　　恩不可言一心示本重万载表功存五字诗成每【近年社稷坛躬祀礼成述事诗一律皆五言亦尊　　地数也】由来
　　地数尊
　　题痕都斯坦玉盂
