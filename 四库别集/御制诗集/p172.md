<!-- { "loadSidebar": true } -->
　　泽兰自昔拟骚人南国移来塞地新水土不谙风月异芳菲强弄鲜精神
　　塞蝉【较内地者大而声壮防古名之曰绰尔济绰尔济者胡笳也】
　　塞榆雨霁流繁响静聴啁嘹亦自嘉防古不知虚体物指声直谓是胡笳
　　日影
　　浮阴每蔽日今日乃豁朗塞天益寥落千里浩莽苍庭树弄其影霭霭沿阶上花蝶粉翅翩榛蝈凄声响何当中伏莭忽作新秋象老大谁所为如驶催时往云何于其中欣来不懐曩禹惜良有以陶言兼可想
　　招凉榭
　　嘉荫之下芳草多塞水无定流成河西峯遮夕阳北谷来风凉三间虚榭堪徜徉万民疾苦吾心藏扵此聊以騐嵗月亦不自道傲羲皇
　　新月
　　将为载月逰蛾眉便延颈虽迟满轮光已作宜人景星榆谁则覩塞树佳莫竝露坐不知寒目共逾西岭
　　喜晴
　　两日晴干利塞田昨宵雨又达晨连徂云过午收残脚一片斜阳堕马前
　　塞云雨易晴还易幻景斯湏莫可形信歩乗凉登极顶四邻山色一时青
　　到处筹农较雨晴封章近每喜音呈饰词谅不频来凟祗虑吾心或满盈
　　山城夏霁歌题钱维城画
　　赤夏赖雨亦赖晴润之晅之禾怒生老农较量诚不易防多辛苦方西成是时山荘驻翠旌甘霖早澍沟渠盈解作既息暑亦涤鹊呼正报开初晴片云归岫弱无力凉风吹树壮有声黍髙梁下尽滋渥油油叶防炎曦眀延楼埤堄曰绮望登临縦目堪怡情余事万概都恰当一喜所遇皆欣迎层峰防障濯新翠烟阬石谷淙繁鸣深林露坠茅屋湿野水涨到扁舟轻何来塞景肖江国谢公佳句真豪清侍臣扈跸图所见宛然夏霁呈山城髙张白壁拂爽气岩间辉暎新阳晶
　　澄霁楼
　　浮云敛尽霁光披叠树重峦面面竒不上层梯骋遥目安知物色此间宜
　　载月用旧作秋夜泛湖赋唐文皇爽气澄兰沼得诗五首原韵
　　载月夫何为为是纳凉爽抑知塞景佳羲皇未呈象古镜若可揽千里近指掌青雀【舫名】乗虚无瀛洲恣俯仰俯仰仲夏徂上伏又云既山霭夕送凉谁云秋尚未际此银蟾辉所遇欣为贵谢赋兴邈然那染雕虫气雕虫习气澄静赏得心凝九夏浑无暑一轮都是氷桂棹荡寜缓絺衣凉不胜云岩苍鹿呦何殊啸孙登孙登苏门山严陵富春滩独乐信无闷楚诵嘉荃兰文皇我同道遐心企贞观惟懐万民忧非图一已欢已欢不可亟繁星晶塞沼维舟息岩馆挈壶传漏秒举首眄纱牕緑影西移了新晴今夕佳眀夕当更皎
　　赋得锤峯落照
　　一柱标云汉千峰最上层亭亭眀夕照煜煜蔚霞蒸落景连空翠腾光入碧澄西崖翻直影东户引闲慿何必忧骚客端宜悟苾僧送将朱鸟隠挂得玉蟾升逸趣发菁藻余辉帯绛缯神锤工体物惟是
　　圣人能
　　金山
　　湖中一峯耸起上建杰阁歩廊周遭碧波千顷
　　皇祖记所云如登妙髙峯上北固烟云海门风月皆归
　　一览真情实景不即不离
　　银瀛一朶青莲耸瑶屏琳岫相环拱龙鳞之石翠羽木祖洲碧草铺菶莑枝撑才出緑云幽朱阁三层居上头恍如妙髙陟浮玉北固岚光与目谋滦江已似惜称小冩景天然此真好洞庭乐是鹤鹿鸣犹忆
　　轩辕兹访道
　　董其昌秋林书屋用画间题者韵
　　板桥横野渡书屋占清秋行以擘窠法应从渤海求
　　月夜闻蛩
　　漾舟逗星渚凄吟发露坡塞夕已飒防塞月犹婆娑欧阳赋未就是声来则那嫠妇怨别离孤客悲蹉跎于我何有焉也觉秋懐多
　　题张宗苍雪景
　　畧彴萦纡俯冻滩遥峰天际玉防岏谁知自写江南意雅合髙张塞北看
　　恭侍
　　皇太后观荷
　　平湖香锦夏风吹长日承
　　欢此处宜已喜自天无暑气可知随地有西池当前顿觉忘闗塞开后何须较疾迟莲叶莲花不如藕爱他延夀缕丝丝
　　捕鱼
　　隄分内外湖置牐期莭制内湖育鳞族蒸然繁其类漏卮或旁出潜跃乃于外侵寻落野釡烹同浪弃乗闲命罟师濊濊临流试鲤鰋其品羙生放内湖既鳢鮎其品恶逮众尽分赐纵之斯未能挈入原有自忽忆文王囿却笑此何谓
　　阅夲
　　三日一阅阁部章一日防务三日当寜母喜逸怠于忙否或忙里失精详防言行则敢弗囊缀辞用箴励自强迩来逺近时雨旸西成颙望万寳穰去嵗灾重厪淮扬麦収幸得米价平【叶】祗闻山水发闽漳室庐则壊稼未妨命亟抚防令获康讵云视民能如伤要惟斯志恒不忘
　　习射
　　佳山佳水漫逰娱习射相将校壮模讵可太平耽燕酖从来男子事桑弧心平体直争何害志定功成语不诬犹忆髫龄兹扈跸树连中被
　　恩殊
　　登四面云山亭子恭赋
　　皇祖山髙先得月之句
　　峻岭切云汉孤亭俯渤瀛氷轮才涌出玉砌早光眀培塿难为障姮娥若可迎有林皆一桂无界不三清盈手寒何碍流睎魄倍晶兎原龙塞物鹿作羽衣声谷口犹灯火河邉辨畛营万方归朗照辞见
　　圣人情
　　夜逰山月作歌
　　乗凉徙倚崇冈巅毕景暮色来苍然岩树偨池渐欲隠我亦因之拂锦韀廻头下视东海水一轮氷镜从中起如闻七寳宫阙间纎阿谓我行且止崕枝涧叶重光辉阴岭阳巘幻益竒石泉辋水防上下宿鸟绕树声参差髙处虽寒逺尘垢左招吴质洪厓右早嗤羽客术已劳却怜爝火光何有云荘松坞言归来琉璃界里行龙媒涌金闪玉莫可状丝辔鞭且慢催却忆年年逰上苑兰舟桂棹迟且缓北人使马南人船欣兹本色得何晚
　　依緑斋
　　依树开轩榭嘉阴緑满牕阶前书带袅墙外玉琴淙梁燕窥巢旧山鼯掇果双掞毫期拟古花让笔生江
　　爽
　　云散寥天逈风来大野长多人欣却暑万寳庆冝旸耐可纱衣试何妨纨扇藏不湏秋意至此地夲清凉
　　诣溥仁寺
　　祗园山馆东佳气郁茏葱带水尘凡隔屏山秀色融度桥寻浄地指树识禅丛五日宜人霁一天华黍风占年惟此乐祷久更何衷拱读
　　穹碑罢【是寺建于康熙五十二年中有　　皇祖御制碑文】
　　天襟想像中
　　荔枝
　　闽中嘉实到秋前朱颗累累湛露鲜塞北氷盘供夏凊定知解暑更
　　延年
　　广博谁防穷蔡谱品题都识数陈家连树擎来青石岭却疑两度过仙霞
　　赤珠囊缀翠琼株方物何须辞不须一骑红尘味仍败始知记载率多诬
　　题张宗苍画
　　驿便携来山水图满林湿润尚糢糊夲来合是岩斋挂帘外岚光了不殊
　　立秋日作
　　无暑谓当秋不觉谁知秋信益分眀昨朝婪热蒸为雨今日新凉廹放晴何必碧桐方识节【桐性畏寒塞外独无】由来皜日已悬清山田迎望西成近层阁慿临一畅情
　　云岩歌
　　云之岩岩生云霮防氤复氲岩之云云笼岩嶾嶙嶭崿且嵁岩为体兮云为衣云中君兮憺翠微云为舆兮岩为盖岩之仙兮頺如醉芳有时而春韶翠有时而秋消阅菀枯兮四序含动静兮终古动岂我知静岂我为眀月今夕流水昔时
　　草荔支
　　丛生朱颗味甘且芳似普盘而无子普盘亦内地所无而塞外恒有此惟兴安及乌喇乃有之
　　皇祖时命移植山荘锡名曰草荔支当秋而实闽贡适
　　至蠲渇生津难拟伯仲也
　　满口甘腴擈鼻芳女夷雅解遗【去声】云浆品题造物能名物比似元方与季方漫谱瓤平如绛雪饶称核小尚丁香崇椒嘉植烟霞外那更羶芗待蔡防
　　赋得初日芙蓉
　　出水呈芳逈迎曦弄影新烟流花欲醉露湛叶生津画里神仙品台端清浄身苹香连一气霞彩照初匀锦浪翻无定文禽宿有因娥英临晓镜不语亦宜人
　　张宗苍竹亭观瀑
　　踈篠乔柯匝槛前飞流百丈落平川昨来涌翠岩前况【山荘观瀑处石壁镌涌翠岩三字】防笔居然得我先









　　御制诗二集卷四十九
　　钦定四库全书
　　御制诗二集卷五十
　　古今体六十六首【甲戌六】
　　拟古诗三十首【有序】
　　拟古之作盖扵选辞命意之中寓论世知人之防曩于防暇拟古诗十九首复仿江文通杂拟每一染翰如见古人扵毫楮间今年夏山荘永昼浏覧篇籍念自西京迄扵六代才人林立縁情之什各具性灵文选所甄菁英斯备讽咏之次輙思摹效而众体殊涂兴懐异趣名家丽制羙不胜掇因仿文通例各取其一聊见举隅至四言则汉魏仅渉余波自必溯源风雅七言数章椎轮太质欲畅斯防又当驰骋三唐其他单章偶见如绍统泰机軰夲未成家概从删汰别体若束晳补亡应璩百一鲍照数诗往嵗均有専制无取复出又文通杂拟中媫妤纨扇而外别鲜流传孙许元虚选台未録故亦畧诸且河梁赠荅为五言权舆醴泉祗存都尉兹乃首列子卿以补其阙综而计之得三十篇亦如文通之数叙其梗槩用示别裁以次缀篇自娱清晏云尔
　　苏子卿【赠别】　　　　　　　　武
　　日日金马门相对或无语闻君当逺行语不尽愁绪乃识非伤暌何当惜欢聚愿为并翼飞而乏凌云羽之子身歴地伊我心驰所况子非常人武勇绍乃祖努力酬主知莫繋交情苦仰瞻日与月东西相背处其心苟不隔合朔从堪覩
　　魏文帝【芙蓉池作】　　　　　　　丕
　　琳池植水华因名芙蓉池芙蓉照水鲜其芳清袭余【叶】防我翰墨侣言燕淡荡时遵陆雕辇陈渉川华舟随凴轼覧嘉禾建旄摩乔枝毕景出皓星拂暑吹凉飔战胜倘未能佺乔安可期不如爱景光及此青年姿
　　曹子建【白马篇】　　　　　　　　植
　　白马锦连钱遥从大宛来大宛有龙种其始出天池椀蹄善汗血珍重藏贰师汉使持金求遮攻反居竒以此命广利期至坚城陲郡国恶少年数万人以西子辞白首父夫别红顔妻哀鸣忘鸿雁壮志励熊罴雕戈耀日明羽檄临风驰左摧防鲜卑右突陵月氐青年近亿往黄髪盈千归请聴天马歌蒲梢西极徕俶傥逰阊阖权竒观玉台何如获白狼犬戎终不随
　　王仲宣【従军】　　　　　　　　　粲
　　不防安蓬荜乃复求簪缨食禄尽臣莭此理亦易明朝闻刁斗严明公当西征秉羽笑懦夫割铅夲儒生既愧主吏萧发踪功已成兼慙留侯张坐谋帷幄称我公智勇恢安借賛襄仍伐檀耻素餐槖笔犹堪行闾阎戒绎骚储胥夙充盈津前方桂舟河上营兰坰亲友逺来饯挥去无恋情虽云一旅劳所务万方寜行看大勲就凯歌入邺城荘馗花似烟平乐酒如渑何必繋吾土永言希令名
　　刘公榦【赠徐干】　　　　　　　　桢
　　任已无不可事君良独难菅蒯攻占毕致身希朝端谁知动拘束礼法不为寛譬彼鸟撄罗岂能刷羽翰与君隔岂遥数仭之掖垣犁然限东西有情不能宣鄙人对终日可以无一言同心而暌乖一日如三年鸟亦有翼并树亦有枝连吁嗟我不如沉思发浩叹缱辞兾纾忧忧乃益甚焉
　　阮嗣宗【咏懐】　　　　　　　　　籍
　　欢聚离别端繁华憔悴根富贵岂不重更有重者存苟非乔羡质失路徒悲辛髙奔速人老忧懐托藻言
　　张茂先【情诗】　　　　　　　　　华
　　饱不知饥馁聚不知别苦胡然琴瑟和而各秦越防月亦照我帷风亦拂我户怦怦抚空牀脉脉与谁语展防诵关雎爰获我心所
　　陆士衡【赠弟士龙】　　　　　　　机
　　友生有离聚兄弟无西东卒然当逺别愵焉伤我衷居者劝加餐行人嘱保躬临岐逝将分悲意填秋空胡为鹡鸰原竟觌牛马风
　　陆士龙【荅张士然】　　　　　　　云
