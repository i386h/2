<!-- { "loadSidebar": true } -->
　　后数年，恕念其女，以为蓬头垢面，不可识也，令其男义方访之。到天坛南，适遇一昆仑奴，驾黄牛耕田。问曰：“此有张老家庄否？”昆仑投杖拜曰：“大郎子，何久不来？庄去此甚近，某当前引。”遂与俱东去。初上一山，山下有水，过水连绵凡十余处，景色渐异，不与人间同。忽下一山，其水北朱户甲第，楼阁参差，花木繁荣，烟云鲜媚，鸾鹤孔雀，徊翔其间，歌管嘹亮耳目。昆仑指曰：“此张家庄也。”韦惊骇不测。俄而及门，门有紫衣吏，拜引入厅中。铺陈之华，目所未睹，异香氤氲，遍满崖谷。忽闻珠佩之声渐近，二青衣出曰：“阿郎来。”次见十数青衣，容色绝代，相对而行，若有所引。俄见一人，戴远游冠，衣朱绡，曳朱履，徐出门。一青衣引韦前拜。仪状伟然，容色芳嫩，细视之，乃张老也。言曰：“人世劳苦，若在火中。身未清凉，愁焰又炽，而无斯须泰时。兄久客寄，何以自娱？贤妹略梳头，即当奉见。”因揖令坐。未几，一青衣来曰：“娘子已梳头毕。”遂引入见妹于堂前。其堂沉香为梁，玳瑁贴门，碧玉窗，珍珠箔，阶砌皆冷滑碧色，不辨其物。其妹服饰之盛，世间未见。略叙寒暄，问尊长而已，意甚疏略。有顷进馔，精美馨芳，不可名状。食讫，馆韦于内厅。明日方曙，张老与韦生坐。忽有一青衣，附耳而语。张老笑曰：“宅中有客，安得暮归。”因曰：“小弟暂欲游蓬莱山，贤妹亦当去。然未暮即归，兄但憩此。”张老揖而入。俄而五云起于庭中，鸾凤飞翔，丝竹并作。张老及妹，各乘一凤，余从乘鹤者十数人，渐上空中，正东而去。望之已没，犹隐隐闻音乐之声。韦生在馆，小青衣供侍甚谨。迨暮，倏闻笙簧之音，倏忽复到。及下于庭，张老与妻见韦曰：“独居大寂寞，然此地神仙之府，非俗人得游。以兄宿命，合得到此，然亦不可久居。明日当奉别耳。”及明，妹复出别兄，殷勤传语父母而已。张老曰：“人世遐远，不及作书，奉金二十镒。”并与一故席帽，曰：“兄若无钱，可于扬州北邸，卖药王老家，取一千万，持此为信。”遂别，复令昆仑奴送出。却到天坛，昆仑奴拜别而去。韦自荷金而归。其家惊讶问之，或以为神仙，或以为妖妄，不知所谓。 
　　五六年间，金尽，欲取王老钱，复疑其妄。或曰：“许尔取饯，不持一字，此帽安足信？”既而困极，其家强逼之曰：“必不得钱，亦何伤。”乃在扬州，入北邸，而王老者，方当肆陈药。韦前曰：“叟何姓？”曰：“姓王。”韦曰：“张老令取钱一千万，持此帽为信。”王曰：“钱即实有，席帽是乎？”韦曰：“叟可验之，岂不识耶？”王老未语，有小女出青布韩中，曰：“张老常过，令缝帽顶，其时无皂线，以红线缝之。线色手踪，皆可目验。”因取看之，果是也。遂得载钱而归，乃信真神仙也。其家又思女，复遣义方往天坛南寻之。到即千山万水，不复有路。时逢樵人，亦无知张老庄者，悲思怅然而归。举家以为仙俗路殊，无相见期。又寻王老，亦去矣。 
　　后数年，义方偶游扬州，闲行北邸前，忽见张家昆仑奴前曰：“大郎家中何如？娘子虽不得归，如日侍左右。家中事无巨细，莫不知之。”因出怀金十斤以奉曰：“娘子令送与大郎君，阿郎与王老会饮于此酒家。大郎且坐，昆仑当入报。”义方坐于酒旗下，日暮不见出，乃入观之，饮者满坐，坐上并无二老，亦无昆仑。取金视之，乃真金也。惊叹而归。又以供数年之食，后不复知张老所在。 


　　瑶台片玉甲种补录　明　施绍莘子野父　着 

　　春游述怀（有序跋） 
　　〖秋去春来，愁萦病恼，自是伤心南浦。其如扑面东风，携短筇于锦阵；命付花魂，渡破葛于玉缸。梦回酒国，盖窃叹浮生之如寄，乃深悲去日之苦多。若舍现前之乐事，何与身心？倘图没世之令名，空劳梦想。因兹挹秀于烟霞，聊且娱情于花月。封拜青州从事，不辞歌院乞儿。俯仰天地之宽，安适性情之便。爰趁春游，遂成新什。行人生之乐耳，捐卿法之彼哉。令解人闻之会心，而下士闻之大笑云尔。〗 
　　【北正宫?端正好】 
　　锦烘天，香铺地，东风里，绿柳桥西。乱芳遥衬前山翠，似董北苑先生笔。 
　　【滚绣球】 
　　不多时，才看得梅；霎时间，又开到李。柳窥青渐苏娇睡，小夭桃打扮衣绯。菜花田猎猎低，红花田剪剪齐。一阵价香风肥腻，慢腾腾淡日西飞。猛踏破落花堆里，滑了鞋底。抓住了繁花刺儿，碎了绣衣，又过前溪。 
　　【叨叨令】 
　　且寻一个顽的耍的，会知音风风流流的队。拉了他们俊的俏的，做一个清清雅雅的会。拣一片平的软的，衬花茵香香馥馥的地。摆列着奇的美的，趁时景新新鲜鲜的味。兀的便醉杀了人也么哥，兀的便醉杀了人也么哥，任地上干的湿的，诨帐呵便昏昏沉沉的睡。 
　　【脱布衫】 
　　忒撩人卖酒红旗，映秋千在红杏楼西。楼儿上那栏杆斜靠的血红衣，见人回避。 
　　【小梁州】 
　　又见些只只弓鞋一捻的，时样罗衣。知他是烧香的，还是上坟的，乔装髻掩扇漏蛾眉。 
　　【么】 
　　聪明人不合多伶俐，被他们酒泥花迷。杏花天，杨花地，和二三知己，睁醉眼看名姬。 
　　【上小楼】 
　　垂杨院里，朱门斜启。且待俺陪个殷勤，借看园林，才过花堤。怎知俺命儿里冤家作对，蓦撞的斗草的十来个妓。 
　　【么篇】 
　　骑马的叶叶衣，坐轿的呵呵睡。还有个酒壶儿斜矗，食垒儿分携，妙人儿相偎。引得俺半日里跟到黑，凄凉惭愧。怎当他半回头，风递过口脂香气。 
　　【满庭芳】 
　　乱香堆里，一湾流水，茅屋竹篱。恰正是寒食天，浊酒儿刚篘起。试新茶，才放枪旗。偏凑的笋鲜菜美，又撞的蚬肥芹腻。小饮藤花底，盘餐进枸杞，人醉了，日头直。 
　　【决活三】 
　　是谁家笙歌沸？偷空里笑微微，隔墙惟见柳巍巍。这便是洞天里，神仙会。 
　　【朝天子】 
　　只可怜冢垒垒土堆，白条条挂纸。费多少儿孙泪，眼前的酒饭儿不能够吃。哭拜罢，人归矣。蝴蝶青钱，杜鹃红泪，才懊悔当初不醉死。生前事在这壁，死后事在那壁，短多少万古英雄气。 
　　【四边静】 
　　是谁知唐宗晋室，但当年墓碑，而今废基。草树狐狸，松柏寒山背。今宵却在雨里，昏惨惨，悲磷湿。 
　　【耍孩儿】 
　　我如今决计疏狂矣，且随喜花边酒里。一年春去又春回，好提防白发相欺。须搜寻直入烟花髓，更顽耍争为曲蘖魁，日日花间醉。惹得的桃花笑我，柳也开眉。 
　　【五煞】 
　　看青山，恰打围，曲湾湾，水接篱。群花姊妹随行队，天偏生我为男子。况春放闲人撒酒资，须直是风流死。切莫把花盟酒谱，半点差池。 
　　【四煞】 
　　渐东君，逐旋归，好花枝，怕一夜飞。晓来满地胭脂碎，分明万古英雄泪。应蹙尽人间闺秀眉，须快把杯儿吃。若放过了良辰美景，痴也真痴。 
　　【三煞】 
　　好良朋，近可携，小花篮，便可提。家家酒气和花气，闲来酒店逋新债。更密选花枝寄所私，狂甚如天使。愿如此生涯老我，不省前非。 
　　【二煞】 
　　不风流，俗怎医？会风流，债怎推？好花好酒天生配，我酒中要强为监史。花里从教做伐媒，佥上了风流籍。休赶向红尘队里，断送头皮。 
　　【一煞】 
　　妖姬且自携，新词且自题。围棋赌酒贤乎已，探花妒杀蜂磨腿。趁酒闲看蝶晒衣，顽童且莫催归急。却不道小臣卜夜，秉烛传杯。 
　　【煞尾】 
　　置身峰泖间，避世诗酒里。买一个载花船，来往烟霞际。向这些美酒名花道声生受你。 
　　予雅好声乐，每闻琶琵筝阮声，便为魂销神舞。故迩来多作北宫，时教慧童，度以弦索。更以萧管叶予诸南词、院本诸曲。一切休却，间有名曲，略谱其一二条。每遇佳时艳节，锦阵花营，美人韵事，则配以靡词。若奇山异水，高衲羽流，感怀吊古，则副以激调。随境写声，随事命曲，管弦竹肉，称宜间作。更以烟霞花月酒茗诗棋衬贴其间。如此逍遥三十年，归骨于先人之侧，乃以片石立墓道曰：“有明峰泖浪仙之墓，”则吾愿足矣。头上乌纱，腰间白璧，青史上官衔政迹，件件让与他人可也。（自跋） 
　　南音多柔曼，北音多激壮，盖亦五方风气使然。子野此词，有“大江东去”之雄风，复饶“晓风残月”之佳致。故以铜将军、铁绰板歌之，而不失之凌劲；即以十七八娇女儿，挟锦瑟，按红牙，唱于步丝帐下，而不失之纤弱。（顾彦容） 
　　体制之弘，如垂天之云；风情之逸，如穿花之蝶。兼之曲折排荡，有堤草竿绵、春池潋滟之意。真当行名篇也！（沈德生） 

　　佞花（有跋） 
　　【南仙吕?入双调琐南枝】 
　　金铃护，锦帐挨，封家大姨谁敢猜？妙选出尘埃。向名园，如意买，高低种，曲折排，泛红涛，翻绣海。 
　　【朝元歌】 
　　莺猜燕猜，忒作践，嗔他歹。蜂来蝶来，紧帮衬，愁他采。待贴上金钗，系将襟带，忍教粉香尘土埋？就飘坠苍苔，愿盈盈瑞将红绣鞋。更修口忏花斋，愿花缘常是谐。判个补填花债，受持花戒。那敢负恩分爱，负恩分爱。 
　　【香柳娘】 
　　折将来近他，折将来近他，胆瓶安在？枕边灯下屏山外。扫将来坐他，扫将来坐他，香锦簇新苔，鞋袜分余彩。嚼将来咽他，嚼将来咽他，沁入肺肠来，毛骨泠然改。 
　　【前腔】 
　　 乞名诗咏他，乞名诗咏他，锦囊携带，一时声价千金买。乞名工画他，乞名工画他，纸墨晕香腮，活现春常在。乞名姬绣他，乞名姬绣他，孕出美人胎，分外生光彩。 
　　【前腔】 
　　愿轻轻雨洒，愿轻轻雨洒，洗妆抹黛，萧然标韵风尘外。愿微微风摆，愿微微风摆，韵脸笑微开，波俏世无赛。愿疏疏月晒，愿疏疏月晒，清影逗香阶，永伴佳人拜。 
　　【玉交枝】 
　　傍人休怪，这花缘，前生带来，命中干犯真无奈。撒风情本分应该，因此上锦囊拾得尽诗材，红裙赠与添情债。但花开，是我时来运来；若花衰，是我时乖运乖。 
　　【解三醒】 
　　我把你珍珠般待，我把你姬妾般挨，我把你花王顶礼常朝拜，我把你品命分明次第排，我把你开时命酒欢呼快，我把你落处填词吊唁哀。浑填债，多只为花星照命，搂得痴騃。 
　　【尾文】 
　　为花常是耽禁害，就受用名花也合该。再做首艳句新词答谢来。 
