<!-- { "loadSidebar": true } -->
　　南风作雨北风晴布谷朝来也勤耕五湖三畆逃名地不向人间掷此生
　　其四
　　朝来欲踏蹇驴出处处精蓝覔酒僧空林一声行不得归向空斋诵小乘
　　荅寄延绥王中丞慎徴
　　中丞绣斧下青霄十万军声静不嚣何限五原春草色莫容代马向秦骄
　　其二
　　北风吹堕五云翰念我余生傍钓竿三尺要离无左臂只留肝胆待君看
　　其三
　　十载南冠草莽臣至今犹愧脱骖人那堪一掬酧恩泪半入渔阳半入秦【渔阳耿中丞特相慰存】
　　端午日小酌
　　榴花乳燕各争新角黍蒲觞次第陈荐罢三闾还自笑此生难作独醒人
　　送济南张生授侯门教读还里
　　送君杨栁蓟门青雨色能令紫马停莫讶蒯缑歌不起槖中今是五侯鲭
　　其二
　　侯门正好曳长裾暂拥双旌过里闾若到济南人自识少年曽受伏生书【伏生授书济南张生】
　　闻命有感
　　还留上宰翊皇朝天濶春风处处饶自是清时寛去就百年兄弟好渔樵
　　其二
　　空劳名姓玷公车万死孤臣涕泪余但道不堪应过七可能先草絶交书
　　其三
　　敢从明世拟由巢穷骨由来怯汉貂一寸酬恩心未死岂堪囘施伯通桥
　　其四
　　一时真宰让山公感旧能怜嵇侍中应是不经攀栢处断肠秋色满霜风
　　其五
　　玉顔零落数经秋听説承恩已自愁宫监满前言不得只将双泪滴心头
　　其六
　　北阙除书日日新肯留心事傍风尘城头一片西山色看尽人间得意人
　　赠蔡二户部广平人
　　九天春色散铜龙黄纸年年免上供刍粟如山挥不尽君家兄弟领司农
　　其二
　　叅差鹓序进贤冠不独兄难弟亦难解道滹沱饶紫气至今双璧在邯郸
　　李主簿携具为别索诗
　　五陵车马日翩翩上客空劳玳瑁筵欲覔阮家青眼去只烦流水两三弦
　　其二
　　与君今日混风尘明发生涯各自新何限吴山何限色不将名姓借时人
　　别江上人
　　还将抖擞向风尘一放声闻酒入唇莫笑野夫无所住出山今是住山人
　　其二
　　门前紫马踏青苔怨别新诗可更裁囘首燕山当落日城头一片碧云来
　　行抵平原而酒忽浊作此自嘲
　　使君虚忝旧青州无那平原有督邮解使玺书今夜至不教封作醉乡侯
　　旅店夜酌
　　蹇驴秋色易黄昏穄米茅柴老瓦盆笑杀憨人周柱史偏将紫气恼关门
　　过江一絶
　　江豚吹浪浪花飞无数征防下钓矶饶他北固山头色不傲江南旧布衣
　　赠别王生
　　肘后刀圭倘见分不须杯酒叹离羣他时天眼如相覔林屈峰头生紫云【生双瞽故云天眼】
　　其二
　　玉壶天酒号长春五岳金符字字真若到缑山逄子晋为言俱是姓王人
　　楚人刘司封父母
　　即看贤子领公车中垒传经定不如莫恠红顔长自若淮南旧有枕中书
　　其二
　　司封封事九天开云锦天书五色裁自是僊郎亲捧致不烦丹凤为衘来
　　其三
　　防度都鬓未华武陵春事近堪夸移将度索山头种来作桃源万树花
　　其四
　　白鹿衔芝度彩云巫山为鬓水为裙何人得似刘纲妇名姓双教玉帝闻
　　挽金坛曹生生今太史公爱子也美秀而文弱冠摧折余虽素昧顔色颇辱神契陆汝陈来徴薤露之章因成五絶俾歌而焚之墓
　　只解新词入锦嚢不知天上爱文章玉楼应是春光好肯恋君家白玉堂
　　其二
　　髙楼空自遏云新舩到南徐便怆神今日郗公门下客始知强半为嘉宾
　　其三
　　空将汗血表祯符不见骅骝一过都剰有遗编数行在九泉应自胜曹蜍
　　其四
　　劳君载酒蒜山傍未许春风十日狂一曲延陵歌作劔白杨堆里泣秋霜
　　其五
　　闺中双筯夜流红架上千牙昼已空听罢丹阳垂老句可能还作顾非熊
　　戚将军赠宝劔歌
　　戚将军逐贼至闽海中夜半见赤光起波际使善没者探之乃一古铁猫也重可二百斤纯緑透莹将军素有中散之枝因合闽中鐡丝髻炼之凡百余火以其半为刀八又重炼其半百余火为劔三俱作青色烂烂射眼一以自佩一赠汪中丞一以遗余许为十絶句以谢挥笔便就文不加防酒间歌之此劔当铿然和我矣
　　暂脱将军鐡裲裆辘轳垂首匣无光十年侠血沾犹暖不试燕然顶上霜
　　其二
　　铸成胡冶笑相看朶朶莲花映日寒自是君家第三劔当年不遣赠来丹
　　其三
　　永夜清铅泪自流不从飞将取封侯由来龙蹻山人晓踏上瑶京十二楼
　　其四
　　毋嫌声价抵千金一寸纯钩一寸心欲识命轻恩重处灞陵风雨夜来深
　　其五
　　曽向沧流剸怒鲸酒防分手赠书生芙蓉澁尽鱼鳞老总为人间事渐平
　　其六
　　霜华出匣影迷离懒傍商山刈紫芝腰下长鎌来便妬不须风雨论雄雌
　　其七
　　都督吴钩月并悬中丞长铗字龙泉相逄莫道延津事且诵庄生第防篇
　　其八
　　虎丘山头夜泊舟青锋相为割离愁吴王墓里三千劔白虎于今不敢游
　　其九
　　螭头衔玉虎丝縧白昼凌霜夜吼涛东海王生身渐老可能酬得吕防刀
　　其十
　　季狂躭酒胜冯讙醉里侯门策懒千应为闽中鱼价贱未曽留借蒯缑弹
　　汪中丞戚都督道服访余小只园即事
　　不知何物两道士来摘香台石上霞瞥见毫端出狮子还惊匣里吐莲花
　　其二
　　君将双衲籋芙蓉予指孤云伴碧松解道栖楣俱怖鸽那知托鉢有乖龙
　　其三
　　藏经阁前风雨横猎猎梅花飞早春却似脩罗初破日满天惊散玉龙鳞
　　其四
　　罢拥千防截海涛溪头耐可防鱼舠那轻芥子无多地不论须弥万仭髙
　　调瞻美
　　自縁躭酒厌时名数畆溪田手自耕俱道鹿门多气象近来添得醉先生













　　弇州四部稿五十
　　钦定四库全书
　　弇州四部稿五十一
　　明　王世贞　撰
　　诗部
　　七言絶句一百二十五首
　　李于鳞损饷诸物侑以新诗走笔为谢
　　西山石耳堪砺齿挟露过云味更新莫恠殷勤相寄赠只今谁是采芝人
　　右石耳
　　龙井侬分玉乳花虎丘余剪碧璚芽何时踞坐松隂下纱帽藤衫对品茶
　　右龙井茶
　　七尺苍藤织寒玉上有筼筜映眉緑昨夜方牀小簟眠却疑身在潇湘曲
　　右藤障子
　　鹦鹉洲前祢客过英魂磊砢堕江波千秋一入髙阳手为问鸱夷量较多
　　右鹦鹉杯
　　题李山风雪松杉图巻二首【宋人为金秘书监】
　　扑地漫天卒未休松杉千尺逈堪愁丹青不作王孙草老向氷天共白头
　　其二
　　朝色葱胧映碧虚千峯瑶草渐凋踈何当长白山头树到了枝枝玉不如
　　泊髙邮懐子相
　　广陵东去是防沟斜日蒹葭黯未收采就椒浆无处滴不须闻笛也堪愁
　　薛子熈防予淮口有赠
　　清江欲尽见清淮听説南人便道佳何处峭风吹防面顿教明月挂离懐
　　其二
　　自是君才拟戴逵手搜鸡子刻新碑江南螭首应无限若个堪题防妇辞
　　广陵访周公瑕不遇云自仪真失之
　　豪华自古让维扬一水横江即异乡二十四桥歌吹徧不知何处覔周郎
　　其二
　　初闻相失在仪真怨水愁风且莫论道是使星还是客教君难辨斗间人
　　过中山视故人赵叅议时废疾者十二年矣
　　满庭黄叶满牀尘摠为人疎鸟雀亲与説病身应莫恨何人不是半残人
　　其二
　　多买城南种秫田匡牀拥被日陶然真成四醉中山酒不踏人间十二年
　　九日完县署中
　　九月九日客衣单风似并刀月似环为问羽书临鴈塞何如杯酒醉龙山
　　其二
　　空庭吏散锁楸梧不独黄花事事无最厌耳边重九字天涯兄弟各茱茰
　　食滹沱鱼戏作
　　滹沱鱼尾真全赤况复车轮败后炊三辅周遭二千里从今鱼乐也应知
　　娘子关偶成
　　夫人城北走降氐娘子军前髙义旗今日关头成独笑可无巾帼赠男儿
　　题马岭山中泉自嘲兼呈于鳞子与
　　坼峡分流各吐竒争先翻道出山迟即令到海成何事竟日行吟无倦时
　　井陉署中偶成
　　霜天尽日马蹄间浊酒青灯未破顔好道使君厨传薄案头长供太行山
　　阜平汤泉
　　玉乳潺湲兰杜芳温柔枉自别名乡春云若傍骊山足肯作莲花第二汤
　　其二
　　大荒西吐烛龙涎暗向中原地底穿两乞君王汤沐地酒泉尝罢浴温泉
　　其三
　　浴罢支頥坐自看五台如案五云端清凉蠲尽人间暑此水仍驱万古寒
　　寄赠漳浦张封君【时乃子以水部治宁阳泉】
　　闽海金波返照开一星南极傍三台君家天上张公子曽向郎官宿里来
　　其二
　　十二梁山青刺天宁阳七十二飞泉一泉一嵗醸春酒好致梁山张果前
　　其三
　　蜡湖春涨读书堂纱防膝衫坐隠嚢总为新诗似何逊山人今带水曹郎
　　柏林寺
　　赵州城东古柏林赵州阇黎知我深究竟现应居士法不须蔓老婆心
　　谢万曰忠并询之
　　髠尽垂杨千万枝又教氷雪拥皴皮不知生意犹存否惭愧东风特地吹
　　其二
　　一唱天鸡海日红中原曙色满千峯无端更遇姑苏客依旧青山夜半钟
　　其三
　　羃厯千林雨色中浮云忽卷现长空欲知为雨为云际元是青天万里同
　　其四
　　沧海那如性海澄此中无减亦无増只怜拈破真乗后依旧人间属小乗
　　南和道中
　　流水湾环去马迟淡黄斜日印沙陂枫人虽老稻孙少不到江南应不知
　　还宫怨
　　阿监初传唤故姬六宫先已妬蛾眉昭阳夜甃寒如水元似増成奉帚时
　　其二
　　报道羊车指日临莫题纨扇罢悲吟双蛾欲画仍教洗恐负当年辞辇心
　　吕侍郎自制桑落酒絶佳以一瓿见饷赋此为谢并乞醸方
　　酦醅初緑豆花香穏胜河东旧索郎今夜五更残月色不须惆怅醉为乡
　　其二
　　故园桑落霜风软紫蠏黄甘事事丰乞得君家刘白堕步兵明日下江东
　　别周公瑕
　　月明乌鹊动离愁歌到周郎莫防头三竺六桥浑似画可能无意向杭州
　　别尤子求沈道振【二君皆善丹青】
　　风软波平天地寛玉壶银酎水晶盘离筵好景俱堪写只是归鸿目送难
　　别瞻美弟
　　醉里轻舠别恵连醒时孤鴈泣江烟不须论到池塘句酒态如兄便可怜
　　别曹甥子念
　　虱须不分作山人却买林宗折角巾莫倚新诗能似舅防人如舅未全贫
　　别王复
　　吴舩捩柁越舩催少选须倾三百杯除却芙蓉池上酒防家能见玉山頽
　　别李时养
　　劳君相送霅溪头霅里风光事事幽欲共一枰消永日教人重唤李杭州
　　别张三
　　千觞不醉洗天亭一曲汪伦最有情不分防人明夜月依稀拾得绕梁声
　　又别诸君
　　尊前北斗渐阑干领取清歌半刻懽列棹回波真自乐一官行路未为难
　　赠虎跑泉庵良缙上人
　　虎跑闲居二十年可曽双虎到兹泉山神纵有皈依念其那山僧入四禅
　　见逐参方僧禁约戏成一絶
　　约束飞来峰去后便驱天竺旧胡神阎浮未有三生籍若个人非行脚人
　　岘山有朋寿堂葢为大司空蒋公刘公大司冦顾公筑也已已岁余与吴比部范太史嗣游焉吴与余俱丙戌范丁亥因题一絶以为四十年左证云
