<!-- { "loadSidebar": true } -->
　　　　珠帘十二中间卷，玉剪一双高下飞。
　　　　天下公侯夸紫颔，国中俦侣尚乌衣。
　　　　江湖多少闲鸥鹭，宜与同盟伴钓矶。
　　袁凯一首道：
　　　　故国飘零事已非，旧时王榭见应稀。
　　　　月明汉水初无影，雪满梁园尚未归。
　　　　柳絮池塘香入梦，梨花庭院冷侵衣。
　　　　赵家姊妹多相妒，莫遣昭阳殿里飞。
　　天子细将二诗玩味，因讚歎道：「果然名不虚传。时作实中领趣，袁作虚处传神，二诗实不相上下，终是先朝臣子有如此美才。」又赏鉴了半晌，复问道：「尔在廷诸臣，亦俱擅文坛之望。如有再赋《白燕》诗一首，可与时、袁并驱中原，则朕当有不次之赏。」
　　众臣闻命，彼此相顾，不敢奏对。天子见众臣默然，殊觉不悦。因又说道：「众臣济济多士，无一人敢於应诏，岂薄朕不足言诗耶，抑亦古今人才真不相及耶？」翰林官不得已，祇得上前奏道：「《白燕》一诗，诸臣既珥笔事主，岂不能作？又蒙圣谕，安敢不作。但因有时、袁二作在前，已曲尽白燕之妙，即极力形容，恐不能有加其上，故诸臣逡巡不敢应诺。昔唐臣崔灏，曾题诗黄鹤楼上，李白见而服之，遂不复作。诸臣亦是此意，望皇上谅而赦之。若过加以轻薄之罪，则臣等俱该万死。」天子又道：「卿所奏甚明，朕非不谅。但以今日明良际会一堂，夔龙在望，英俊盈庭，亦可谓千载奇逢。而《白燕》一诗相顾不能应诏，殊令文明减色，非苛求於众卿。」
　　翰林官正欲再奏，祇见阁臣中闪出一位大臣，执简当胸，俯伏奏道：「微臣有《白燕》诗一首，望圣上赦臣轻亵之罪，臣方敢录写进呈圣览。」天子视之，乃大学士山显仁，因和颜答道：「先生既有《白燕》诗，定然高妙，朕所宾师而愿观者，有何轻亵而先以罪请？」山显仁奏道：「此诗实非微臣所作，乃臣幼女山黛，闺中和前二诗之韵所作。儿女俚词，本不当亵奏至尊。因见圣心急於一览，诸臣困於七步，故昧死奏闻，以慰圣怀。」天子闻奏，不胜大悦，道：「卿女能诗，更为快事，可速录呈朕览。」
　　山显仁得旨，忙索侍臣笔砚，书写献上。天子亲手接了，展开而看，祇见上写着《白燕诗，步时、袁二作原韵》：
　　　　夕阳凭弔素心稀，遁入梨花无是非。
　　　　淡去羞从鸦借色，瘦来止许雪添肥。
　　　　飞回夜黑还留影，衔尽春红不浣衣。
　　　　多少朱门夸富贵，终能容我洁身归。
　　天子览毕，不禁大喜道：「形容既工，又复大雅。细观此诗，当在时、袁之上。不信闺阁中有此美才。」因顾山显仁问道：「此诗果是卿女所作否？」山显仁奏道：「实系臣女所作，臣安敢诳奏。」天子更喜道：「卿女今年十几岁了？」山显仁奏道：「臣女今年方交十岁。」天子闻奏，尤惊喜道：「这更奇了，那有十岁女子能作此惊人奇句，压倒前人之理。或者卿女草创，而润色出先生之手？」山显仁奏道：「句句皆弱女闺中自制，臣实未尝更改一字。」天子又道：「若果如此，可谓才女中之神童了。」道罢，又将诗细细吟赏，忽欣然拍案道：「细细观之，风流香艳，果是香奁佳句。」因顾山显仁道：「先生生如此闺秀，自是山川灵气所锺，人间凡女岂可同日而语？」山显仁奏道：「臣女将生时，臣梦瑶光星堕於庭，臣妻罗氏迎而吞之。是夜臣妻亦梦吞星，与臣相同，故以为异。臣女既生之后，三岁尚不能言；即能言之后亦不多言，间出一言，必颖慧过人。臣教之读书，过目即成诵。七岁便解作文。至今十岁，每日口不停吟，手不停披。想其禀性之奇，诚有如圣谕。但恨臣门祚衰薄，不生男而生女。」天子笑道：「卿恨不生男。」又道：「生男怎如生女之奇。」君臣相顾而笑。
　　天子因命近侍，将诗发与百官传看道：「卿以为朕之赏鉴何如？」百官领旨，次第传看，无不动容点首，啧啧道好。因相率跪奏道：「臣等朝夕以染翰为职，今奉旨作《白燕》诗，尚以时、袁二作在前，不敢轻易措词。不意阁臣闺秀倒若有前知，宿构此诗以应明诏。清新俊逸，足令时、袁减价。臣等不胜抱愧。此虽阁臣掌中异宝，实朝廷文明之化所散见於四方者也。今日白燕双舞御前，与皇上孜孜诏咏，实天意欲昭阁臣之女之奇才也。臣等不胜庆幸。」天子闻奏大悦道：「前日监臣原奏说：『奎壁流光，正途之外当遍生不世奇才。为麟为凤，隐伏山林。』今山卿之女梦吞瑶光而生，适有如此之美才，岂非明徵乎！恰又宿构《白燕》诗，若为朕今日宴乐之助，朕不能不信文明有象矣。朕与诸卿当痛饮，以答天眷。」百官领旨，各各欢欣就席。御筵前觥筹交错，丹阙下音乐平吹。君臣们直饮至红日西沉，掌班阁臣方率领百官叩头谢宴。
　　天子因命内侍取端溪御砚一方、彤管兔笔十枝、龙笺百幅、凤墨十笏、黄金一锭、白金一锭、彩缎十端、金花一对，亲赐山显仁道：「卿女《白燕》一诗，甚当朕意，聊以此为润笔。后日十五，阴望之辰早朝，外廷喧杂，卿可率领卿女於午后内廷朝见。朕欲面试其才，当有重赏。」山显仁领旨谢恩。天子又传旨礼部，命加敕学臣，令其加意搜求隐逸奇才，以应明诏。传谕毕，圣驾还宫。群臣方纔退出。
　　自此纷纷扬扬，皆传说山阁老十岁幼女，能做《白燕》诗之妙。不上三五日之间，这《白燕》诗，长安城中家家俱抄写遍了。又闻钦限十五日朝见，人人都以为何等女子，年方十岁，乃有如此奇才，尽思量到十五日朝中观看。祇因这一朝见，有分教：
　　朝中争识婵娟面，天下俱闻闺阁名。
　　不知怎生朝见，且听下回分解。
第二回     圣明朝淑女献箴
　　词曰：
　　　　才难拟，古今何独周家美。周家美，有妇人焉，从来久矣。彤庭香口阴阳理，丹墀纤手龙蛇体。龙蛇体，穆穆天颜，为之喜起。
　　右调《忆秦娥》
　　话说山显仁领了朝廷许多赏赐，及十五日朝见旨意，十分兴头。因欣欣然回府，退入后厅，请夫人罗氏商议。夫人见跟随捧入许多赏赐，及黄金贵物，不知何故。因问道：「今日皇爷赐宴，已是莫大洪恩，为何又赏赐许多礼物？」山显仁道：「这不是赏我的，乃是皇上特恩赏赐女儿山黛的。」夫人听了又惊又喜道：「山黛纔是十岁幼女，皇爷为何赏赐与她？」山显仁道：「夫人有所不知。」乃将天子见白燕飞舞，与诏群臣作诗，及自呈女儿《白燕》一诗，为天子赏鉴，因命赏赐朝见之事，细细说了一遍。夫人方大喜道：「此虽好事，但女儿年幼，虽在家中举动端庄，应对有理。祇恐见了皇帝，赫赫威严之下，害怕起来，失了礼体，未免有罪。倘皇爷叫她做诗、做文，一时做不出，岂不将今日的《白燕》诗都看假了。」山显仁道：「夫人所虑亦是。但据我看来，女儿年纪虽小，胆量实大，才情甚高，料不到害羞害怕做不出的田地。」夫人道：「虽如此说，我终觉放心不下。」山显仁道：「你我不必多虑，且唤女儿出来，将圣上旨意与她说知，看她是何光景，再作区处。」夫人遂叫侍妾到厅楼之上去请小姐。
　　原来山显仁，原是晋朝山巨源之后，世代阀阅名家。山显仁又是少年进士，纔将近五十岁，就拜了相。为人最有才干，遇事敢作敢为，天子十分信重，同官往往畏惧。山显仁正在贵盛之时，未免有骄傲之色，凌虐之气。但这个女儿山黛却与父亲大不相同，生得美如珠玉，秀若芝兰，洁如冰雪，淡若烟云，此其容貌，一望而知者。至於性情沉静，言笑不轻。生於宰相之家，而锦绣珠翠非其所好，每日祇是淡粧素服，静坐高楼，焚香啜茗，读书作文，以自娱乐。举止幽闲，宛如一寒素书生。闺阁脂粉，妖淫之态，一切洗尽。虽纔交十岁，而体度已如成人。
　　这日正在楼上看书，正看到唐玄宗同杨贵妃在沉香亭赏牡丹，因欲赋新诗作乐，急召李白。其时正值李白大醉，因命杨贵妃捧砚，高力士脱靴，然后挥毫染翰，赋《清平调》三章以入乐，一段才气，因讚歎道：「古文人在天子前，有如此之才，有如此之气，谓之才子方不有愧。自唐到今千载有余，并未再见，何才之难如此！祇可惜我山黛是个女子，沉埋闺阁中。若是一个男儿，异日遭逢好文之主，或者以三寸柔翰再吐才人之气，亦未可知。」正闲想不完，忽侍妾来请道：「老爷朝回，与太太在后厅立请小姐说话。」小姐闻命，不敢少停，遂同侍妾下楼来见父母。
　　山显仁一见便说道：「我儿今日你有一桩喜事，你可知道？」小姐道：「孩儿不知，求父亲说明。」山显仁道：「今日朝廷赐宴群臣，忽见白燕飞舞，因敕群臣赋诗。众官因见有时大本、袁凯二名作在前，谅不能有警句胜之，故默默无人奉诏，圣上甚是不悦。你为父的一时高兴，忍耐不住就将你做的《白燕》诗，录呈圣览。天子见了，不胜之喜。因细细询问，知你幼年有才，更加喜悦，赏赐了许多物件与你。又命我於本月十五日，带你入宫朝见，要面试真假，另有重赏。你道岂非一桩喜事？」小姐开言道：「既是圣恩隆眷，有此厚赐，孩儿理当望阙拜谢。」山显仁道：「我已亲於御前谢过，汝在深闺之中，谢与不谢谁人知道？」小姐道：「孩儿闻『君子不以冥冥废礼』。孩儿虽系弱女，然君臣之礼，性所生也，岂可令伯玉独自擅美千古。」山显仁大讶道：「汝能守礼如此，吾不及也。」因叫侍妾排列香案，小姐重更吉服，恭恭敬敬望阙拜了九拜。拜毕，遂请父母拜谢。山显仁与罗夫人同说道：「这也不必了。」小姐道：「若非父母生育教养孩儿，焉有今日，安敢不拜。」山显仁大喜，因与夫人笑说道：「我儿不独有才有礼，竟是一个道学先生。」罗夫人也不觉笑起来。小姐却颜色不改，端端正正拜了四拜，方纔卸去吉服，坐於旁边。山显仁因说道：「我儿你小小年纪，便为天子所知，固是一桩好事。但你母亲虑你闺中娇养，从未与人交谈。况天子至尊，威严之下，皇宫内院深密之地，仪卫罗列如林。倘或你一时胆怯，行礼不周，圣上有问，对答不来，未免得罪。你也须预先打点。」小姐道：「孩儿闻『资於事父以事君』。孩儿日事父母之前，不蒙呵责。天子虽尊，其恩其情当与父母相近。孩儿虽幼，为何胆怯，便至於失礼对答不来。若说皇家仪卫森然，孩儿不视其巍巍然，已久奉孟夫子教矣。爹爹与母亲万万放心，决不至此。」
