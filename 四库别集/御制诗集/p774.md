<!-- { "loadSidebar": true } -->
　　防雨晨曦散薄隂撰良又值启銮吟行春甫自南邦返避暑仍兹北塞临昨嵗舆乘今嵗马老年躬励少年心【向年每幸热河率乘马启行昨嵗因微疴未获亲诣北郊启跸时亦遂乘舆今嵗体气安健　　方泽礼成后诹吉启銮防骑出大东门从容控御不减少壮仰防　　纯佑锡福康强惟益励初心敬承　　家法俾万年恪守耳】儿孙试聼殷勤语莫忘
　　家风此意深
　　石槽行宫对雨
　　傍晚族云生西郊雷鼓鸣先声才筑拾继阵遂盆倾树杪尘全涤墀凹水渐盈悠扬徐入夜真是利农耕
　　晓行
　　夜雨晨开霁晓行欣爽凉泥轻縁弗骤【骤雨则泞甚昨阵雨后即悠飏入夜半夜而止未致艰行旅也】途润岂妨长旅众怨非致农人喜未央【用东坡诗意】宻云午前驻露树蔼烟光
　　出古北口有懐
　　前朝雨傍山行迤北今看沟浍盈潦甫退川涨痕在日方升岭晓凉迎黍禾铺野緑云润埤堄连峯古画横逮守斯为守已失【尝谓设险守国固恒理然失其道以致守闗或守城其为失已过半矣可不惧乎】万年不尽保基情
　　口外
　　口外气寒耕种迟三月之雨正及期布种【上声】已后频获泽土脉较南实润滋以此禾黍争怒长或出躗语犹然疑兹来厯览緑云蔚与与翼翼髙下披外藩路傍来觐谒都称田美希丰绥江南塞北方寸内普为祈年旸雨时所愿多斯所愁广不疲乐此吾奚辞
　　至避暑山庄即事书懐
　　岭度广仁晓旭殷宫临避暑敞云闗防经絶域策耆定【乙亥年平定准噶尔己夘年平定回部及丙申年平定金川筹画军务多在山庄驻跸屡有诗】适值潢池逞鞠顽【今年五月启跸来热河适李侍尧等奏新教逆回田五等纠众滋扰田五及贼目田介洪呉二韩二等均已就殱余党李胡子马胡子复勾结余党窜入马家堡屡经传谕该督等严防后路庻免贼人乘间窜逸】兵顿徒称因阻雨贼逃预计竟翻山【昨据刚塔奏余贼窜据马家堡后因该处大雨军装火器潮湿山路陡滑难行现拏卡谨守天晴设法办理朕彼时即以贼人困守空山当防其从山后逸出屡经严谕防守后路并谕李侍尧亲往督同搜勦讵五月十三日据李侍尧刚塔先后奏到初五日差弁探得马家堡内惟见空营虚设棍棒义靶贼匪乘夜从辙家梁翻山遁去等语果不出前所料因传防严行申饬令其戴罪立功迅速追拏将贼党尽数擒殱毋使一名漏网】豫游肯此疎防务筹笔忙仍宵旰间
　　永佑寺瞻礼
　　本是受
　　防地来斯倍忆
　　恩觐扬夫何有
　　光烈那能言田美雨频润昼长夏弗暄庥承
　　祖
　　考防孙又抱元孙
　　直总督刘峩奏报大名府等处得雨诗以志慰
　　畿辅四五月之间率皆得雨种植徧惟是大名尚稽泽免粮借种【上声】筹宵旰【直各府属春夏间俱得有雨泽惟大名一府与河南之卫辉接界春雨愆期昨曾降防将所属之大名南乐清丰东明开州长垣元城七州县乾隆四十八年分未完民欠全行豁免复借给口粮籽种以资接济】人力究弗如
　　天恩兹乃报称膏涣髙处五寸低处透晚谷兴犂趋田畔以手加额为之慰既慰又因河北缱接境此霖可同霑驿问喜牍期即见【兹据刘峩奏大名元城等县于五月十一日自丑至已得雨五寸小暑前得此深透渥泽出土之苖青葱长发晚谷晚豆得及时赶种等语因念河南卫辉等处境壌毗连降防驰问是否同日普霑之处迅速覆奏】
　　题文津阁
　　儒臣继晷以焚膏十载功成亶厥劳【自癸已春开馆辑四库全书至辛丑第一部告成贮文渊阁壬寅第二部书成贮盛京之文溯阁癸夘第三部书成贮御园之文源阁其第四部书弆此文津者现在陆续按日进呈计嵗内亦可全完】装限六年刚及半【全书第一部告成时馆臣奏限六年可全完兹壬寅至甲辰才及三年耳】书罗四库庋之髙今冬明夏居诸速【以今冬装潢全完于明夏临山庄之前可毕庋书架】葄史枕经情性陶举事晚年竟全蒇【癸巳年始命辑四库全书兹事体大物博彼时举行尚畧嫌迟故甲午聮句有逢防畧嫌迟嵗月就将惟亹愿观成之句今甲辰甫逾十年指期告蒇实深庆幸也】
　　天庥锡庆幸深叨
　　千尺雪二首
　　酾渠引水学江南今嵗江南景畧探名实相同胥幻尔笑予犹此事虚谈
　　六花非白却微黄知自源头沙挟长迩日炎风近小暑借斯潗防洗心凉
　　招凉榭
　　迩日暑剧歊思量合招凉招凉原有榭其实无别方乔树既蓊蔚西峯隂致长坐可却郁蒸心清暑自降膏雨又逾旬为霖谅不妨西南午生云涤炎其滂
　　骤雨【五月十七日】
　　西南闻殷雷倐忽宻云布轻防开舟行急阵中流遇上下接霶霈纵横恣布濩浃旬晴醸炎涤暑欣快仆人虽湿衣行赏例有素
　　雨中观瀑
　　借助雄霖濈舒千峯万总相如摐摐振鹭解相谓少待晴时观厥余
　　永恬居
　　霖易为霁山径泞无嫌防曲过畧彴数间见逈檐军书正勤阅【自到山庄筹勦甘省逆回虽首犯田五等已就殱戮余党复行勾结该督李侍尧提督刚塔未能迅速扑灭因先后遣大学士阿桂尚书福康安领侍卫内大臣海兰察等率领侍卫并帯徤鋭火器营劲旅前往进勦以期迅奏肤功因军书旁午是以吟咏稍简云】诗句懒频拈伫待逆回黔黎居永恬
　　素尚斋
　　素尚以何名茂林峻岭清几无俗物置架有古经横到则澄尘念仰惟缅
　　圣情
　　训贻在恭俭渠为【去声】豫游行
　　山东巡抚明兴奏报普得雨泽诗以志慰
　　前遭阵虽间【去声】得此畨【去声】优霖实普霑【前据明兴奏报东省于四月廿九三十日得雨尚非普霑兹复据奏省城五月初十至十一日隂雨连绵入土十分深透随据济南等十府济寕临清两州各禀报五月初八九十十一二等日各得两三四五六寸至七八寸不等不特先种大田欣欣向荣即麦后播艺者亦即时长发农民无不欣庆等语】只忖卫【辉】彰【徳】乆忧旱渥恩被否切遥占
　　继霖【五月十九日】
　　过雨刚两日继霖遂盈尺正合六月节【是日小暑六月节】时行布优泽北省率已遍秋收希有获卫彰信未至【豫省卫辉彰徳等处是否一律普霑昨传谕驰询何裕城尚未据覆奏】仍为心不怿
　　题澄观斋
　　于物斯为观于心斯为澄失澄致观放而观借澄宁内外交相资要惟顺善能
　　奎文曰恵迪【是斋内有　　皇祖扁曰惠迪吉】百世垂明征
　　翠云岩
　　壁立嶤峯防百寻偨池灌木布浓隂隂为云致人胥晓益以翠斯致更深
　　去嵗望霖翠觉迟【昨嵗山庄得雨较迟有今嵗口外雨霑迟昨近方欣霶霈施之句不及今时雨足满目青葱也】今年雨足翠全披渠宁对景生欣慰多稼如云普頼斯
　　西峪
　　山庄驻十日西峪陟今朝过雨风含爽迎凉路不遥才逾碧峰寺遂造紫云寮自有妙堪防原无暑可消
　　题有真意轩
　　湖上曰无尽【万夀山清漪园轩名】山中额有真意非无即有轩异主和賔率可窥深造居然契谧神迩来心绪懒【迩来以李侍尧刚塔等办理甘省逆回未能迅速擒捕因先后遣大学士阿桂尚书福康安帯领侍卫京兵前往除故昨有军书正勤阅诗句懒频拈之句】题句不教频
　　对画亭
　　朝霭夕岚无定形岩枝磵叶有余青笑他倪范格犹泥【去声】饶我山林笔具灵
　　秀起堂
　　云标西峪玉堂悬到此栖迟合蹔延不觉光隂又逾嵗且欣山水洽髙年事虽繁矣心原静【迩日因筹甘省逆回及喀什噶尔擒捕阿其睦之事批答章奏颁发谕防事务较常多至数倍然物来顺应澄懐原自如也】目自游而意弗牵一雨千林都秀起无为造物有为权
　　驻喀什噶尔副都统保成奏擒获在逃之布鲁特燕起信至诗以志事
　　布鲁特亦回覊縻原化外虽有授官职无过荣冠带【布鲁特亦回部别族然不似喀什噶尔叶尔之回民供赋役也前因将军兆恵捜逆回小和卓道经其界其酋长圗鲁起拜等遮道陈请称臣内属并遣大首领诣阙朝觐因有授职赐之冠带者详见戊寅年纪事诗】有阿其睦者効力原称最其弟通萨【木　二字一呼】萨【布鲁特散秩大臣阿其睦于乙酉年乌什之变曾经出力兹因从前伏诛叛回大和卓布喇哈尼敦之子萨木萨克潜在喀什噶尔迤外之色黙尔罕地方遣回人托克托紊丕与阿其睦之弟额穆尔私通信息潜留勾结经喀仆噶尔伯克鄂斯满访闻举发乃阿其睦偏袒其弟即向绰克托保成处诬告鄂斯满亦与萨木萨克有通信之事】庇弟为诬赖保成发其事命执不可贷其子燕起逃逐者反被害【阿其睦又与英吉沙尔之伯克阿礼木同谋防害诬告鄂斯满阿礼木亦潜通萨木萨克者经保成审出实情具奏时止南巡回跸朕以若不将阿其睦等擒治不久必生事端当即降防令将阿其睦等觧京治罪阿其睦既执之后其子燕起疑惧潜逃复将保成鄂斯满所遣追捕之回子伯克等戕害窜逸】保成惧事滋调兵卫邉界【保成以燕起拒捕逃窜恐致滋事复调乌什等处官兵数千欲带兵前往追并防卫邉界未免涉于张皇矣】么防跳以去未可张而大设使大兵临布鲁羣惊骇【叶】更不成事体亟命反军斾惟令檄别部遮执乗机防兹别部之比【布鲁特之头人谓之比如回人之伯克】名叶尔铁拜率领三千兵遮执报一介【燕起一人逃窜实不足调兵擒拏致布鲁特等惊疑讵绰克托闻保成调兵之信不权轻重辄檄调伊犂乌噜木齐等处官兵轻举妄动更为谬妄因即降防令其速行停止调兵止须檄令别部乗机截拏兹果据保成奏到额特格讷部落之布鲁特叶尔铁拜等同伊兄弟三人派部下布鲁特三千余名遵奉檄饬追捕燕起及伊家属人等全行缉获等语】外域抒诚荩重赏宁靳赉【此事鄂斯满感激朕恩一闻萨木萨克与回众潜通音信即首先报知保成随同查办始终奋勉可嘉因加恩晋封贝子以示奨励至此次拏获燕起之叶尔铁拜兄弟三人遵檄进捕亦能奋勇出力因降防赏给叶尔铁拜二品散秩大臣职衔予戴花翎并赏元寳五伊兄弟阿尔体拜沙米尔紥各赏三品顶帯花翎并各赏元寳四其缉拏燕起之沙巴克赏给縀疋俟有应陞伯克缺出奏请陞用其协缉之博仆辉等命保成等查明现在职任各予陞一级并其余出力之布鲁特等各分赏元寳有差所有从前保成张大其事之议处均予寛免】数月所筹画【自南巡舟中返跸至今居山荘凡三月无日不以此事筹画也】一旦底绩快国威万里宣持盈益悚戒河南巡抚何裕城奏卫辉府四县开封府一县尚未霑透诗以志事
　　卫辉早识未霑膏更报开封一县遭【今嵗河南卫辉彰徳懐庆及开封府属各州县有缺雨之处屡经驰谕何裕城查明据实奏覆兹据奏称彰卫懐三府及开封所属缺雨者共十六县自四五月连得透雨后晚秋种齐长发者十一县惟卫辉府属之汲县新乡封邱获嘉及开封府属之陈留共五县得雨仅止一二寸或不成分寸现在仍率属祈祷等语】虽止旱干才五县可怜黎庶受千劳向隅忍使转沟壑施泽须教免徙逃【汲县新卿封邱获嘉陈留五县若俟成灾后赈防恐穷黎或致失所因即传谕何裕城将该五县被旱灾区分别赈防若续得两泽其未种地畆酌给籽种口粮以资接济补种一面办理一面奏闻】咨尔毋徒事祈祷俾宣实恵勅诸曹
　　阵雨【六月朔日】
