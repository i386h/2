<!-- { "loadSidebar": true } -->
　　素固能养人素亦贵人养相需相得彰一二二一仿即如春与物夫岂为殊两非春物弗生离物春奚盎蕴之始无形发之斯有象徒从物华观讵识春功荡
　　虚明室
　　虚各为虚明各明殊途一致借相成因之悟得目迷者都为【去声】其心自满盈
　　再题狮子林十六景曡旧韵
　　狮子林
　　狮林图蹪剏云林一巻精神直注今却以墨绳为肖筑宛如粉本此重【平声】临烟容水态万古调楚尾呉头千里心瞻就尔时民意切不忘方寸托清吟
　　虹桥
　　跨水饮垂虹浮空路可通祗疑缥渺处吹断虑罡风
　　假山
　　白业当年防所能至今树若语迦陵兴来欲问倪髙士吐出几多邱壑曽
　　纳景堂
　　静具动之理动形静者情即如春孟际已蕴物华呈盆里梅英馥庭前松籁声问他涉园客【呉中狮子林今属黄氏为涉园】可识本天成
　　清閟阁
　　呉工肖堆塑燕匠营位置难移古树古颇似翠峰翠发帑非累民爱林因写意髙阁实已搆真图斯未弆【叶真图已入石渠宝笈不可移置前南巡过涉自为临本留贮其中今此间所弆则再临本也】新正值几暇延揽偶一至春氷待融池春气早酥地怡此清閟心观厥发生遂
　　藤架
　　卧波置平桥折旋循迆缀架藤尚枯那拟步障紫漫訾鲜丽色却免惹纎滓然看寂寞中已觉懐春喜乍欲傲黄筌而弗嫌倪子
　　磴道
　　突起那论迳庭羊肠盘上峰嵤岂惜略劳步履端知大惬性灵
　　占峰亭
　　平则为岭侧则峰峰亭实胜岭亭趣于平易工侧艰工例论诗文颇有据偶攀絶顶得笠覆便忆巡方斯冕露欲言欲罢而不能是我结习未忘处
　　清淑斋
　　前砌带溪水后檐屏石林却华意犹惬既静望偏深春稚芜茵浅风过竹籁沈平心迎淑气触目适清襟
　　小香幢
　　石磴玲珑倚翠幢上为佛室朗莲釭偶然别学倪家调【去声】若论尘心实未降
　　探真书屋
　　试问狮林境孰为幻孰真涉园犹假借【此间结搆是蓝本呉中涉园质之原图反有不能尽合者矣】宝笈实源津【原本以藏石渠宝笈已成书不可移弆此】志澹因怡性景清足谧神睾然诗画表仿佛见其人
　　延景楼
　　当石危梯讶不通攀过奇境得壶中似兹结搆安措想宛彼楼轩若倚空俯畅物华皆入望春和吾意与俱融稿摹倪也还黄也莫漫区区辨异同
　　画舫
　　岸傍常待那须呼欧米髙情总不殊何必风帆夸直防烟溪几曲耐萦迂
　　云林石室
　　石作夏云石作林其中有室费幽寻三间十笏惟容膝却称【去声】开望逺岑
　　横碧轩
　　有桥如弓弯有溪若镜横过桥坐敞轩不期意与清古帙亦陈几春镫亦缀楹但识氷即水奚殊碧波呈
　　水门
　　跨水为墙下置门此由溯委此探源艺林夫岂外道义我亦因之成性存
　　清閟阁庭中聨句有嘉树横屏之语遂以为题各书屏上
　　清森复郁葱三五列庭中讵是谢家拟宁云吕氏同影惟称【去声】秋月韵自叶春风封殖林丞惯那知咏角弓
　　右嘉树
　　隔水列横岑逶迤更嵌嵚清防诚未忝曲径亦堪寻法不黄公望境真狮子林每当南顾坐如见万民心
　　右横屏
　　上元前一日宴哈萨克波罗特汗陪臣阿克台里克及卓尔齐即席成什
　　波罗【读作上声】特兹驰使伻继汗请命觐都京【波罗特以继其父阿布尔巴木毕特为汗遣陪臣阿克台里克人觐念其汗本虽受中朝封爵而请命有爱戴之忱且以十一月杪自伊犂驰驿行走便防上元前即抵京殊属恭顺因优加宴赉】底须更【平声】置示威重便可允行奬恪诚卓尔齐【别部阿卜尔比斯王之子向曽来京】尤习国礼理藩院引贺新正厚恩丰醼颁嘉节柔逺旁通万里情题陈居中画王建宫词图即用建诗韵
　　檐可步巡人可呼传神妙处若斯夫虽然唐岂乏内监以理言之此事无
　　建此诗脍炙人口居中所以为图也宫廊窈窕采女勃窣可谓曲尽人情然内侍司洒扫之役掌宫闱之禁自古已然岂唐独无而令外人进内拥帚哉且汛扫乃日日所有之程岂得不识而羣讶以为奇货又宫人非自外间选进者乎乃至不知为何世界葢文人遣兴求新未免以辞害义要当折衷乎理故予以为必无之事因题此图并识如右
　　咏汉玉谷璧
　　规圆如月其孔空肉好之制依考工土华剥蚀半隠现是谁曽伴佳城中使无所欲深堪戒匵藏市鬻奚足怪新谷熟即旧谷亏此谷千年曽不壊
　　题金廷标山水册
　　溪亭疎影
　　草亭一笠石溪临幽閴恰似孤山隂依然横斜照清浅春来花发香愔愔不为连林为独树惨淡雅识逋翁趣逋翁去今七百年髣髴亭中犹或遇
　　石壁淙流
　　絶壁上干云奔流下喷雪盘山晾甲石一例供清悦
　　云海浮岚
　　髙山出云若浮空浓清淡白相容容我虽黄山未观海沈诗在忆无殊同负担应是采茶者雀舌麦颗盛筠笼衣霑路滑有弗避嗟哉事事闗民穷
　　层岩曡瀑
　　揺刖既髙崇淢汨复垂注如是凡几曡纷不知来去睇色色莫定聆声声弗住无人过石桥此是升仙路
　　山城春晓
　　山城虽斗大春到亦堪欣荷耒出耕伙推车赴市勤一溪围郭曲万栁向桥分不识闾阎里弦歌可得闻
　　松磴花宫
　　峰峦几伏几起磵壑一曲一回青林觉路松防红墙法界莲开除是盘谷恰当【去声】曽于净室徘徊峻挺忽看独出知为李靖剑台
　　绣嶂晴涛
　　奇松扶峭嶂森郁如错绣迸水无来源怒擘石壁透此唱而彼和雅中宫商奏
　　垂虹烟雨
　　腻云霮霮雨霏霏一色湖天四面围新水涨桥侵鴈齿低烟笼岸失鸥矶村人几户闗扉坐渔子一肩担网归宛是垂虹在西际风寓意缅依稀
　　江船上峡
　　望峡篙撑复縴牵同心共济力齐然姚家学士应惭色试看滩头上水船
　　荻洲枫岸
　　枫叶槲叶丹黄芦花荻花采苍设使藤萝月上不知所暎何方
　　沙汀舣渡
　　沙汀唤渡秋晚舟泊岸傍水浅旅客已登舟行李奚僮运转驴蹇驴蹇牵拽不前恋栈
　　玉峰寒翠
　　忆我辛巳之岁游五台三月雪花大于掌片时万峰都镂玉祗有红墙皴白突出青松上【叶】氷滑泥泞马不前问景防鞭贾勇往千佛洞侧拈险韵回示从臣赓雄赏帧中斯景大似彼坐而观之斯逸矣
　　上元前一日小宴亲藩
　　派演天潢数万千跻堂抡近庆韶年澹华去侈心恒念遇节行时情亦聨酒止一巡还戒湎乐惟两阕特捐妍玉轮好是逮几望秒黍宁须惜未圆
　　上元灯词
　　碧宇晩来定紫澜层楼
　　王母奉灯观玉轮东上如含喜今岁为饶一度团自来灯月上元佳以有烟花与作偕倒借璇霄缀星宇平铺氷阙接天街
　　京都各省元宵节一日乐原九防同栁彧言虽煞风景要知返朴论因公
　　楼前百戏于思列跳索寻橦更覆盂看惯却殊西域传艳称奇技有都卢
　　万里驰来卓尔齐恰逢嘉夜宴楼西面询牧盛人安否那更传言借译鞮【防古回语皆习熟弗借通事译语也】
　　幻拟虚空摘星斗真教陆地茁芙蕖蹙金结绣玲珑玉丁缓应输巧不如
　　龙衔鸡踏辉千炬鱼拨犀椎滚六么示俭难教一例罢聨情都为九瀛朝
　　昨岁景光如昨日今年灯火又今宵个中底识殊胜处瑞玉依然防麦苖
　　上元后一日曲宴廷臣
　　翼节园林曲宴仍同心知穑祝三登班聨文武逮藩服舞进鱼龙映鹊棱讵以需云恣和乐还因泰保戒骄矜兽罇湛露聊巡爵火树非宵未上灯乍可湘笺摛碧管底须宫饼诩红绫两章俊逸惟张説十思规陈孰魏征书识艰难无逸逸诗歌恺悌有凭凭异时谁续岁月纪佳话从他一再増
　　雪【正月十七日】
　　夜云铺玉宇晓雪撒银沙已庆膏成续还希势更加报辰欣大作被物鬯休嘉氷浦重揩镜春林早着花琼楼羃遥裔珠琲落鬖髿过午晴光霭慰哉望敢奢
　　含经堂有防
　　常考五经防无弗首乎春周易始乾元善长理最醇尚书肇尧典羲仲命寅賔于诗则闗雎载阳归家人曲礼毋不敬安民蔼如仁春秋王正月大义掲星辰兹堂曰含经兹时值韶晨何以循斯名而能熙吾民勉之在体之其要更惟寅
　　题思永斋
　　慎厥身修谟训文人皆当勉重为君枢机言行【去声】荣辱主敬怠毫厘治乱分九族叙敦亲始近庶明励翼哲来羣题檐何异铭屏扆要在行知尊所闻
　　恒春圃
　　贮圃原非广当春每一过步斯逾十笏目岂必千科随分芳菲撷触懐长短哦题笺新接旧不息视韶和
　　芥舟
　　氷沍小池不作澜一时异想得凭栏设如置芥舟还胶【去声】欲笑南华转语难
　　澹然书屋
　　曲廊转通屋入屋临池池氷明若镜便风弗动漪澹然诚澹然惟静照乃宜往来苟憧憧朋将从尔思
　　敦素堂
　　恒思淳贵返颇以朴为懐但此悬华檠【去声】宁云称雅斋烟隄逺罨牖氷渚近侵阶敦素所包广诗多赋亦乖
　　新赏室
　　静室额新赏今来赏果新隔年吟旧句増岁阅初春北砌芜将发南枝花已匀翻书得汉诏厪念在吾民
　　迎步廊戏成口号
　　步而前似廊近步莫笑居然混主賔我自昌言得其解非人磨墨墨磨人
　　虚受轩
　　景纳无尽因顔虚受名执规方抚序絜矩特闗情具曰戒予圣怵其如奉盈大公是春德一气遍寰瀛
　　朱德润雪溪清兴
　　水阁俯溪隈渔船近阁来买鱼供客醼沽酒恰僮回莫作王家棹还嗤党氏杯漫天吟玉兴雕琢岂须材
　　题晋姜鼎
　　吉金精铸首山铜追逺修禋晋庙中姜太定然讵姜少文侯莫漫认文公【按晋文侯仇始以平戎受锡命其夫人不见于书传后惟太姜为文公重耳夫人铭中所云勿废文侯頵命葢追述祖德以诫子孙非指文公而言若前此穆侯夫人少姜以早卒不尽穆侯之世惟文公夫人太姜当襄公时犹不弃祀事则是鼎之作其为祀太姜无疑】烈光懐保防不坠眉寿用蕲绾莫穷【二语櫽括铭文】岂弗万年冀永享三家分后望成空
　　金错刀
　　铦刀金错迎雪光毺为室七宝装掣出云文动星芒近背勒字非颉皇知是噶爱左行旁辨以回人果识详大都回语成文章佩之辟邪延吉祥陆剸水截靡挫铓斫阵万夫莫敢当渥巴锡汗新来王解用为贡表至诚【叶】云昔额济勒异方【土尔扈特在俄罗斯所居处】近洪豁尔【洪豁尔在俄罗斯西北为回部中最大者】来往常刀得自彼称精良珍守歴世四叶长【云自其曽祖阿玉奇汗世守者】兹归乐土无甲兵【叶】敬备武库一器藏归文弃暴尔允臧持阿奠索予益蘉
　　咏和阗玉兽环壶
　　和阗玉贡春秋取岂是无端不胫走敖岸熏池弗能守那待卞和识璞剖兹器品固非琼玖以钜为佳琢磨受式拟博古周壶有召仲黎伯【皆周壶名】相左右长以尺余中容斗围刻虬夔互蚴蟉四环帖附四耳钮四聪之达惭难偶
　　题徐渭写生巻
　　鲤
　　不羡千里身都同丗六鳞浊游还食浊神到乃传神意得何愁蚁伪求应笑人循名诠字义也觉与相亲
　　荷
　　了了挥数笔超超见一花出尘惟净直照水亦横斜那避初更月【荷花见月则敛朶出梵经】休夸十里霞不衫还不履君子定无差
　　螺蚌
　　实虚随望晦沈伏隠泥沙闭户公输仿为卮汉武夸味非鼎爼贵文岂饰雕奢设不眀珠韫谁将刀剖加
　　蒲
