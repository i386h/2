<!-- { "loadSidebar": true } -->
　　病起孤城罢吏参不堪车马日骖驔五违燕雪寒沾佩四见齐杨碧吐簪歌就冯驩双短铗书成殷浩一空函亦知刀笔文无害其那衣冠懒不堪公谴纵然饶岁百人情终是与朝三名同牛后难争长路絶羊肠未弛担入梦风尘牵塞北思归春雨暗江南青云处处皆先进白雪人人了不谈温树只容温室种汉薪元拟汉臣甘驱来鸟雀孤鹯饱战罢檀槐万蚁酣罥壁藤梢骄自得拒霜松骨短何慙且将白嘲扬子未许雄雌问李自古浮名身并患于今竒字酒同躭欲知送老藏荣处西塞山头小筑庵
　　寿李宫监
　　二十承恩拜奉车年年青鬓侍彤除天闲乍给新调马御带仍悬旧赐鱼清切星辰萦劒佩郁葱云雾袅簪裙入朝花夺宫袍锦下直藜分秘殿书曾爲脱骖知越石未应题赋荐相如金茎大有长生露乞取君王万岁余殷子以七言长韵见投聊抒鄙懐奉答凡二十韵
　　忆昔翩翩邺下游当时七子许应刘狂来走马倾三市醉里停鞭傲五侯薄宦浮云工变异新诗真宰泣雕锼玉摧宁望全于瓦直元输曲似钩揺首中原无劒客戢身沧海有渔舟懐将池草难成梦种就堂萱不改忧解艾未须援塞马诛茅翻拟愧巢鸠行藏懒就先生卜姓字甘从醉尉留颇爲酒饶祛物态岂縁书就减穷愁长林草坐呦呦鹿急浦萍眠泛泛鸥盛世老农兼老圃残年寻壑复寻丘纵怜折节因家难实恐偷生重士羞此日深源多慷慨何人方朔并沈浮春回白雪三湘色天坼黄河万里流意气百年夸燕颔功名十上敝貂裘哀梨我解毋蒸食和璧君堪再暗投吹出埙篪殊更苦操成山水若爲酬连城价溢秦王殿大国香从楚客洲寥廓雕盘争健翼康庄骥逸骋华辀衡门久自疎车骑蒯铗今真犯斗牛去尔只身终五岳防吾片语失千秋
　　酒房戏爲长庆体示四郎侄
　　且问吾家小杜康泼醅浓醁许谁尝软炊新稻真珠粒细压寒槽白玉浆泻出流霞偏让色滴来甘露有生香休论染指涎先下任遣持螯手自忙昼要督邮缸底静宵防吏部瓮头狂十年奔走愁爲伴万里归来醉是乡席上清樽仍北海城中旧侣有髙阳秫田已满七百斛泥饮从今三万塲漉后葛巾堪倒戴頽时藜杖好扶将凭教卯酌还丁夜不拟人间唤索郎
　　戌亥之际有闻偶成一首
　　春来负癖近膏肓尽日搘颐不下牀但是世情容懒却不教年事向愁量沧桑变后身难定蛮触争来地已荒冠盖几家狐父里文章若个夜郎王才怜夸父追炎依旧阳鱎拥钓忙学佛又投多寳座寻真先试化金方沽将浊酒新狂水检罢残编古战塲欲向太湖栖一曲建成车马聘东黄
　　薛文学瑞室
　　文学之祖在宋居室再被火不然名之曰瑞室于鳞爲四韵余乃加二焉
　　君家旧事重黎后【薛常属楚】可怕明州夕火红一见赤尼逃贾相再教青妇助麋公澄师酒作天门雨佛影龙回石窟风悬壁安车欣自若【君家广徳故事】汲云盌井静无功巢泥百代长帡燕藜杖诸孙更吐虹却忆上林多属玉只今何处有遗宫【属玉汉宫以却火】
　　途次投赠少师徐相公南归七言近体六十句
　　台阁频年秉化钧俱将谟训比丝纶鸿逵夙表仪端羽骊海偏婴颔下鳞两诏中兴光日月千秋顾命见君臣丹衷自委金縢秘赤手重扶玉座新百揆始知明舜目普天原只颂尧仁防门昼敞恒如水椽笔阳回总是春已见辞侯超博陆肯教开阁儗平津商岩徧起成霖泽宣室长扃絶鬼神蒲类画波鲸顿偃越裳梯岭雉能驯从他得序同升在不爲流言引退频归到谷城黄作石挂余神虎角名巾峥嵘皂盖腾驰传灿烂朱提捧赐银内殿恩传衣锦勅东门泪满望辕尘九边蕃将争面八座尚书未展颦去国身轻凭欵段忧时鬓在写麒麟鹏休六月方爲息蝇防连城反见珍置酒可同疏傅纵脱骖仍念越生贫荣庭兰畹芬相袭入眼荆花晚渐亲三泖水疑增浩荡九峯山忽耸嶙峋那堪緑野栖迟地转作苍生顾盻身听履定谁攀赤舄悬车应即改蒲轮蓬心下泽知难变蒿目中原忍更论天地防当交泰否云雷须自要亨屯功名再续中书考风俗能还上古淳此际平原投谒士向来丞相扫门人沈湘些就音犹楚扣阙书成哭向秦病草逺能沾雨露瞻槐髙竟隔星辰山公实已怜嵇绍谷口宁容卧郑真浮誉总爲周地璞孤踪甘积汉家薪何时得托支离树长伴庄生祝大椿新安汪惟一徐子与门生也李于鳞作长律题其竹丘巻云截作武陵溪上笛方知马援有门生惟一出以示余则于鳞仙逝矣感叹之余辄歩以赠
　　万竹霜秋逼坐清一丘君计已垂成扬州篠簜真爲美王氏琅玕旧有名坼地苍鳞争峭蒨干云翠尾出峥嵘中山郁作龙蛇走嶰谷裁将鸾凤鸣若遇嵇康须把臂偶同张荐欲逃荣渭滨业就封堪素梁苑篇髙席不争欲识汪伦歌日面还怜李白醉时情武陵何限伤春语并入山阳笛里声
　　挽故温州郡丞闽人黄公钏
　　还因礼乐借登坛力尽驱驰转更难麾下虎符征未合匣中龙劒恨谁弹偏师欲奋长缨请匹马能冲组练残刲后杲卿空有舌哭回演已无肝从他一蹶星同陨留得孤忠璧自完百粤风神开庙社七闽精爽傍衣冠丹心日月天俱捧紫气虹霓海并寒爲道鲸波诸稍戢只今重译满长安
　　送谈思重太常北上
　　三月江南花柳齐玉壶移饯慧山西稍闻隠酒辞金马仍见爲郎祀碧鸡宵向受厘天语得朝看陈祝御名题罏香自袅烟云上黼座傍瞻象纬低艾緑袍文萦瑞鹘水苍珂色压青骊驺从卤簿班前引乌忆中丞署里啼【太常车在卤簿内君父尝爲御史中丞】唯是清斋三百日可能今日醉如泥
　　归自胥门防子与自滇南入贺有赠
　　初闻单舫驻官河喜极翻惊泪眼沱名士风流垂欲尽故人星聚拟如何萧然短鬓争秋白少选衰顔入夜酡六诏天留双劒合五湖人借片帆过褭蹄绣错铁如意琥珀光淩金叵罗出箧寸心同解脱拜嘉双眼爲摩挲吾安鴈序聨耕耒尔道龙标有荷戈汉典可仍金马祀夷荒曾嗣白狼歌宠王恩数新当减【黔公事】司威仪旧不它太华也应莲掌色昆明亦否石鲸波先朝玉帛嵩呼盛今代衣冠禹贡多【君以贺万寿入改贺登极】三事旧游如见及第言樗朽合烟萝
　　寄邓兵宪
　　治郡功名不让黄玺书频见下明光谁将吴地随车雨去作闽天列防霜射日龙文开组练腾波鲸血偃余皇何人不借冦河内有父唯呼邓护羌童稚至今期竹马东南是处爱甘棠知君岂假讴謡重总爲骊珠逐孟尝
　　尚书学士吴兴董公过小祗园作
　　惊传星象傍吾庐孺子能勤长者车林竹选留诗句后石苔开识履声余先春丽藻争思御及暝言转自舒不独马曹堪拄笏从他学士也焚鱼扳留一水元衣带惜别孤蟾似髻梳爲约把杯挥麈地五陵车马万花初余赴太仆北上宴督漕王中丞新甫所感事有赠
　　青灯浊酒坐相酬感事惊心论旧游犯斗故怜双劒在照车先让一珠收毋惊粒玉峩珂集不覩台金蹀愁愧我老非张万岁念君功待鄂千秋天空苜蓿霜难饱春暖桃花水自流任是冏书称太仆何如计相拜通侯
　　寄挽黄淳父丈【时与袁鲁望讣同至】
　　少微东壁两星虚偏落吴江恨有余见失奉髙犹自可听亡叔度转愁予松能傲雪还成槁兰岂当门也自鉏若个曾偷江左集何人不购永兴书牕前谷雨分茶鼎屧底春山却笋舆种种风流今日尽可应南望不欷歔同日得承天曾丈参知及其子以三中丞蜀中书
　　山城幕府叹离居朋旧青云积渐疎湘浦春深谁附鴈蜀江南下不通鱼方愁晋代浮沈语并得殷侯父子书只字造从倡雪后寸牋裁自浣花余银钩并美看难辨玉案双酬愧不如益部只今征小许凤毛池上莫教虚大司冦王公扶侍太夫人驰传还里赋此爲赠
　　将母仍爲昼锦身亲从玉殿捧恩纶旌旗自北风云近花柳从南雨露匀出入两朝中执法起居八座太夫人莱衣姓老看还少粉署名秋别有春桃实供从王母旧履声听识郑公真那应北斗虚喉舌共望中台领缙绅明主总深乌鸟慰可能无意画麒麟
　　助甫携见甫过郧镇留饮喜赠
　　握手踟蹰惜鬓丝且先呼酒后论诗文章李益难终贱兄弟岑参并好竒佩玉享来元自蔡颔珠投罢即称随【君自蔡来投我诗随余属国也】青油幕下堪移日武峯头合后期【君约太和后至】折节客惊麇子地跳梁人忆虎丘时年光并得偏吾老春色从公到汝迟【癸酉饯君虎丘】但是词人阳九过无妨物态暮三疑欲酬荃蕙须防化莫遣东风道上吹敬美尚寳弟以七言长律卅句及洪崖图古方壶爲寿倚语作答数亦如之而凄然之旨殊矣
　　叨开制府国西陲听说悬弧已自悲晚得一城如斗大可云千骑上头宜交同矍圃三差在迹似湘峯九尽疑地逺青山无防径天寒白雪有连枝洪崖画迹开元代梁苑罍樽武帝时万里并将棠棣颂百年先废蓼莪诗夜听风雨牀难接春勒池塘草更迟五短久应输散骑【摩诘荐弟缙谓已五短缙五长征拜散骑常侍】二难端合避僧弥【晋人云法护非不佳僧弥难爲兄】清朝尚玺强增秩【霍子孟事】醉客将军谬保持【阮嗣宗事】所愿赐绯行简并【白乐天之弟行简俱五十赐绯见乐天诗集】宁容剪白表微嗤【韦表微云吾年五十拭镜剪白以游少年间取一班一级不见其味也】雄心老骥羞人问小技雕虫懒众知今是昨非孤抱合【归去来辞语】宦情文思一时衰【李孝贞云五十之年倐焉已过宦情文思一时尽矣】长怜北海如流语【北海云岁月如流五十之年公今始满】未信平原柰乐词【陆平原有五十时清酒浆炙柰乐何语】家有鉴湖那用乞车还下泽不言疲由来损益多深味学易年今尚可追




　　弇州四部稿巻四十四
　　钦定四库全书
　　弇州四部稿巻四十五
　　明　王世贞　撰
　　诗部
　　五言絶句一百八十五首
　　衞河八絶
　　击汰荡金波流光起千鬛仰看云间质如钩带残堞
　　其二
　　河流曲曲转十里还相唤那比下江船扬帆忽不见
　　其三
　　前望渡口驿行行转相隔非闗驿路移应是侬心迫
　　其四
　　十五谁家女红糚娇自多低头浣衣坐不解听呉歌
　　其五
　　欵乃橹声低来船坐自移无须苦相羡各有去来时
　　其六
　　人家半侵河屋后晒渔网夜深唤小妇篝灯听波响
　　其七
　　青青河畔柳萧索半无枝爲是轻攀折非闗赠别离
　　其八
　　人云风波恶风波信自恶生长在家乡那得容华落
　　戏爲眼罩作一絶
　　短短一尺绢占断长安色如何眼底人对面不相识
　　题画
　　来时桃花口流水二三尺一夜春雨生淼漫归不得
　　其二
　　孤蓬知乍风寒压澄江钓不见石室人万树传清啸
　　其三
　　爱此山中居清隂满萝薜饱饭无所爲石上坐秋色
　　其四
　　手自斟浊醪醉卧泉声里月午醒始知微风落松子
　　饮华生茗
　　君携阳羡茶荐以中泠水髙卧读离骚林端月初起
　　连中丞谈诗夜归题壁
　　纵有平生好宁容贵客怜长歌欲自听秋色五湖烟
　　出门
　　出门见青山殷勤尽一别尔自知吾心悠然竟无答
　　其二
　　稚子牵衣裾仓皇问何事芍药春尚花官今去还未
　　人日偶题
　　人日江南好风光梅柳新谁将故园日乞取去年人【去岁人日与子与軰赋诗】
　　其二
　　出门看冰雪峩峩大地厚一夜东风吹宛然五杨柳
　　其三
　　谁家采桑女貂韐双金钿朱顔怕雨雪人日拜新年
　　其四
