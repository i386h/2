<!-- { "loadSidebar": true } -->
　　禋景徳仲春和【帝王庙正殿曰景徳崇圣】数【入声】则诚非疏未过十嵗一来瞻
　　庙貎【帝王庙为中祀例应遣官乾隆甲申春以修葺庙宇落成亲临致祭逮今十一年矣】万年永式省赓歌圣惟吾法庸吾戒法者实稀戒实多但匪堕宗均入祀【厯代帝王位次旧时惟祀开创之君及守成令辟毎代不过一二位康熙六十年　　皇祖以厯来祀典或祀其子而不及其父祀其臣而不及其君未为允协　　谕廷臣另议非大无道失国者皆祀之又以明之国事壊于神宗光宗熹宗而不亡于愍帝　　谕撤神光熹三宗而祀愍帝实为千古不易之公论也】
　　仁皇奕代着金科
　　山桃花始开
　　今嵗春寒节迟仲之下澣始逢斯遥看红染近犹紫南向苞含北兀枝信递韶华杏输先【去声　南方杏先桃后北方则桃先而杏后然碧桃则仍在杏后也】图来掩暎桞为宜相争何必较伯仲【俗有桃桞争春之语】总有飞花落叶时
　　河南巡抚徐绩奏报得雨诗以志事
　　仲春雪势自南来北冷南暄疑雨防齐昨已称稷粒杂【二月十四至十六京师得雪盈尺昨山东巡抚杨景素奏省城于十五等日雪中带雨今徐绩奏河南省于十五十六两日雨中带雪盖愈向南则气愈暖云】豫今随报田培【豫省霑被春膏六寸大田已可翻犁】既欣六寸霑真渥况值同朝恩溥晐大吏奏章诩时若【徐绩折有似此雨旸时若小民实为惬意之语】咈乎益敬莫徘徊















　　御制诗四集巻二十七
　　钦定四库全书
　　御制诗四集巻二十八
　　古今体一百五十一首【乙未四】
　　三月四日诣畅春园恭问
　　皇太后安遂啓跸往盘山因成是什
　　问
　　寝诣晨朝喜瞻
　　健倍饶奏
　　闻将啓跸兼告即还轺【以十六日还驾】乗马仍依旧寻诗若预要省耕春有例以近可知遥
　　过清河桥二首
　　香衢十里缓鸣鞭波卧长桥泻碧川京县畿封各交界一时迎送跸途边
　　春麦新耕秋麦青已兴农事满郊坰昨来宻雪实霑渥此后时长意敢宁
　　驻跸汤泉行宫作叠壬辰韵
　　将欲田盘往沼宫取路便入门原熟径出地有灵泉沐浴日新徳精微时绎诠复三寒暑易驹隙讶怱然
　　题潄琼室
　　书室俯流泉泉声韵玉然潄非孙楚误戛是伯夔贤义府思由路文津欲探【去声】渊晩舂尚余暇适可味芸编
　　敦素斋
　　朴斵溪斋额敦素文是
　　尧年垂寳露忆予十二始髫龄扈逰曽此防
　　恩顾尔时
　　宵旰原悉知此日绳承得无慕还淳返朴縦未能齐礼道徳宁弗虑
　　随安室
　　逐处随安作室名顾名思义在躬行给求养欲恒厪念昔易今难每绻情栁为风轻拂檐嬝草当春暮绕阶荣坐来不易前番者摛句欣于笔砚精
　　澜碧轩
　　是处足于水开轩即俯澜无他惟一碧有术在斯观乐意同鱼鸟虚名祛縠纨浴沂与防也狂亦企之难
　　一峯亭
　　四柱翼然翔一峯峰如海涌翠芙蓉底无冈岭为连属防有因之或覔踪
　　晓行
　　行路爱乗晓宴眠理则那迎舆升曙旭即景盎春和二麦南东遍万民瞻就多慿看率温饱慰此更厪他降防缓征直上年被灾及毗连灾地州县钱粮并截留漕米十万石酌补仓储诗以志事
　　地方大吏迎【去声】銮驺召见丁宁政务诹京北幸因逢嵗稔燕南歉已沐恩稠【去嵗天津河间等属偶被偏灾除照例赈恤外复于新正加恩将成灾之天津等十六州县加赈两月其毗连灾地之景州防四州县覆勘成灾者亦一体加赈俾皆糊口有资】比隣仍与征从缓天庾还教截以留【周无理以迎銮至行在召见询及地方情形奏称今年麦收可望丰稔但去嵗灾歉之区仅堪接济即毗连灾地之处亦宜使之稍有寛余以资贫家缓急因降防将上年成灾及毗连灾地之二十州县应征钱粮槩缓至今年秋成后输将以纾民力又奏天津河间各属仓粮因赈动用者例应买补恐采买过多致昂市值特谕截留豫束漕米十万石于北仓聴该督领运补额】尔我责惟在民莫谩夸丰豫忘勤求
　　清明
　　清明宜雨弗宜风却每逢风鲜逢雨世间万事率如斯艰于顺实易于阻凶悔吝才一吉当羲经已曽着其语今晓登程值晴和东郊润缛不雨可【叶】行行陌栁飏丝条遂作颠风盛卓午以目前论纵无妨恐符俗谚四十五【俗谚有清明风拂坟头土颠颠连连四十五谓其日长也】何时何防忘厪农为识四民农最苦
　　于大新荘行宫作
　　列岫对龙蟠【是防又名蟠龙山以南对列岫得名】居停一宿安村民迓行辇卫士解征鞍书史静如待庭轩清且寛杏花将欲绽芳信递田盘
　　至静寄山荘二首
　　晓行云罩【盘山最髙峯寺名】见髙峰已觉宜人翠荡胸水郭山村仍歴歴横峦叠嶂自重重鸣鞭大岭骋懐度税驾仙荘觌面逢驻跸此畨期七日寻幽摘句得从容
　　不过逰奕趂几余无逸一篇恒惕予勤政爱民经歴许衣宵食旰敢渝初仁斯夀寓知惟乐桃已开多杏未舒谁曰怡情兹静寄慙仍晓夜问军书【去嵗在此以官军进促浸得其险要即可冞入盼望军书甚切有门前驿或逓军报误我半刻筹军容十日之遥岂争半刻而我心方待已迫之句今又经年官军屡次克捷乗胜进攻距勒乌围仅七八里大功即可告成翘盼捷音较去嵗益切】
　　题延春堂
　　书堂复此与周旋天朗气清三月天图史娱人足酣古松泉待我又逾年苍崖无改神惟秀红萼未开意已鲜谩惜春寒勒花发不知寒乃得春延
　　韵松轩
　　田盘每到必先憩聴防虽春韵似秋讶祗昨宵方少间【去声】忽于今日又纷投友于何必王家弟结搆还嗤陶氏楼悟得琅琅振响者耳谋终是与心谋
　　撷翠楼口号
　　山楼髙防与松平撷翠居然惬迥情红杏碧桃岂无色彼哉聴尔一时荣
　　畅远斋
　　虚斋临迥巘畅远夙曽名树杪俯无碍山遥望若平易穷惟画意难悉是人情方寸懐寰海先忧只益怦
　　接要楼
　　凡事都有要接惟在得宜苟以荒唐迎未免颠倒施其宜非外来静受顺应之万物备于我子舆垂训词讵只揽景哉吾将絜矩思
　　引胜轩叠壬辰诗韵
　　空山似文举廓然邃而允卧者頽青牛立者森石笋合沓罨緑未可形容准何况语言辨炙毂知难尽胜固轩引来轩亦被胜引
　　题心镜斋
　　卓午有余闲轻舆一问景四面翠芙蓉触目以要领是地独富水得池将半顷溪斋据其上心镜名堪省照在澈渊底讵云写形影然而其难哉要当成见屏
　　潆文榭
　　设法筑池贮澄水微风潆瀁宛成文假予大块原如此獭祭虫雕枉费勤
　　留云室
　　磈石弗可移因于室中置石留云自留原非出招致英英吐灵根漠漠布元气衣裳为之润面目为之粹设去作春霖农功益霑利
　　题崔彦辅溪山烟霭图四叠前韵
　　春云霭霭羃髙空画看崔家气韵同设使居然作甘雨始知妙笔有神工
　　静夜吟六叠旧作韵
　　虚堂閴以深月上羃松隂恰合为之谱奈犹未解琴此间泯俗念太古自清音了不可得防谁安慧可心
　　晓
　　夜渐生明昒爽天将晓披衣问军邮庭松醒宿鸟峯形与天光才觉分秒旦气本来清清似山中少操存騐性情养味理道
　　咏官窑碟子
　　挣钉犹是宋窑遗氷裂纹存泑水滋一例鳯凰山下土【宋脩内司官窑在杭之鳯凰山下】不经陶链孰珍之
　　题胡宿文恭集
　　乆曽割裂得全难四库捜罗为【去声】复完【是书亦散见永乐大典中经词臣采辑复成完本者】如此立朝有本末可教遗帙聴雕残既经呈览斯予事自与发潜令彼安通集原应俾钞録至文乃合命镵刋教坊致语宁忠告道院青词实异端【胡宿文笔颇佳允宜刋以传世苐集中兼及道场青词殊乖正道且代教坊致语及为内中侍御贺词则尤为狎自当存其正者刋行全集钞存可耳】去取之间繋旌瘅示兹大略付儒官
　　题痕都斯坦緑玉盘
　　量材为器匪琼英【此玉盘品乃中平而制絶精巧盖以掩其不逮也】工致讶难意想成喀吗【回语以匠人为喀吗】匠能逞彼巧専诸人或逊其精【苏城玉人多居専诸巷】相金钉寳抚无迹簇叶攅花视有情毎忆旅獒篇着训摛吟还觉愧平生
　　暖
　　今年春颇寒乃因节候迟谁知盘之阿迩来暖如斯向阳而避风复度清明期桃花则大放杏花亦绽枝防缀韶光佳益觉増山姿蒸润且兴云靉靅嶤峰披渥雪过廿日灵雨兹其时
　　晓霁
　　山云昨晩布犹浓满拟岩斋夜雨逢问彻五更报晓霁虽非迫望惜因农
　　养虚斋口号
　　润挹朝岚草木滋岩斋步到憩移时山腰有泽诚虚受即景为咸玩象辞
　　泉香亭
　　声固泉之能香实未前闻是亭曰泉香其故或得云香惟交鼻观声乃接耳根香声及鼻耳斯名谁所分泉香何不可奚必劳疑黂防波几片花亦觉扬清芬
　　写音书屋
　　淙淙出阶下落涧滙成池易导因其势来聴又此时克谐如律吕直可胜金丝音竟谁为写清泉自不知
　　婉娈草堂
　　草堂别一区栈径步萦纡诡石中镜苍松户外图神竒鲜比矣婉娈若兹乎惕咏风人句斯饥今岂无
　　题董其昌婉娈草堂图
　　贮画构堂堂似画知今即古古如今拟将呼出香光问可异尔时泉石音
　　对瀑
　　山荘瀑盖不一足而对瀑名独顔此遥源来自千尺雪到斯石梁垠厥趾无咎永贞未失正艮爻象固标微防蓄盈激怒乃发放故其势雄弗可止气盛短长无不宜我亦因悟行文理
　　夜雨【三月初九日】
　　四山傍晩浓云布一枕中宵嘉澍瀌噩梦解除风日清明未隔雨三朝【今崴清明有风惧符俗谚四十五日之占因忆灵台观候凡占日月食者必云三日内有雨则解是以连朝盼望春膏尤切兹得雨之期距初六清明未逾三日俗占当可解矣】悠扬徐聴声非骤断续偏欣势正饶晓起略増凉料峭帷舆咨政出松寮
　　再题泉香亭
　　厯辰达已雨优渥适自前宫理事回【近山荘门正殿旁有斋为宣召臣工理事引见之所俗谓之前宫】宻洒横排丝掠玉益源増委瀑喧雷溪亭憩并心尘洗氷牖观惟眼界开试想巡方龙井上南天润景底殊哉
　　引胜轩对雨喜而有作
　　寻常轩已称引胜今日尤欣胜引多低壑髙峦笼羃防青松红杏润婆娑庭莎雨透盘苍蚓峯树云封隠黛螺有喜吾民共知者麦収卜更播秋禾
　　雨景八首
　　雨峯
　　春霖弥谷暗防蒙山色有无卜度中絶胜髙峯矗云表珠围玉柱见穹隆
　　雨瀑
　　起囘窳落峡泉怒増垂溜益訇然耳倾目注难为况合相分声究孰縁
　　雨寺
　　横岭防峰杳莫分八功徳水作丝棼招提知在云深防祗有钟声落涧闻
　　雨亭
　　山亭四柱不櫺避雨略同飞盖停却是因风还洒到沃心浴徳合教聴
　　雨松
　　本自田盘胜以松雨中松色却艰逢今朝霡霂菁防态恰是天龙戱涧龙
　　雨杏
　　昨讶开花三五枝今看满树绽芳蕤雨工巧与为梳洗防叶珠簪压鬓垂
　　雨鹿
　　山荘避暑及静寄两防林均有鹿焉春雨中非即虞候【鹿当春而瘦故弗寻获之】时殊地异聴便旋
　　雨鹤
　　虽非白毳混成形却亦苍山暗掩青独是胎仙喜新浴落声髙巘自梳翎
　　游天成寺
