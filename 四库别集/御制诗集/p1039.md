<!-- { "loadSidebar": true } -->
　　南方今嵗佳【今嵗大江以南各省晴雨应时所有秋成分数虽未报齐已据浙江江西福建湖北湖南广东等省奏报俱在八九分以上惟直隶山东山西河南等省之中以秋雨过多低田间被淹浸秋田有受偏灾者】北省间【去声】受涝省收以总计补短截长较【每嵗各省奏报收成皆就通省截长补短牵算亦成例也】豫疆仍八分中稔幸已告【豫省河北三府所属虽被水之处收成歉薄然大河迤南收成皆在八九分以上昨据穆和蔺奏通省合计尚有八分已有诗志事】山左及山右今朝奏齐到左则庆九分【今日据福宁奏秋禾约收分数济南东昌二府属除被水地亩外其余尚约收八分临清一州暨所属三县除被水地亩外其余尚约收七分至武定府约收八分兖州曹州沂州登州莱州青州泰安等七府并济宁州暨所属约收九分有余合计通省秋禾约收九分等语】右更有余造【又据蒋兆奎奏山西省九府十直隶州及归绥道所属约收分数内十分有余者太原等二十防州县十分者太谷等十九防州县九分有余者阳曲等三十二防州县九分者交城等十七防州县八分有余者岢岚等二十州县八分者永济等二县除代州并所属之五台繁峙三州县间被水淹然为数无几合计通省秋禾约收分数实属九分有余等语是山东山西二省虽有被水之处而稔收处所原多是以总计通省收成仍几上稔较之豫省更为过之览奏为之欣慰】惟直可怜袛七分余报【惟直隶被水州县较多低洼地亩俱属无望其髙阜处所及得两调匀州县约收分数据梁肯堂奏八分者承徳宣化二府属七分有余者永平保定天津顺徳大名遵化易州赵州暨口北道属张家口独石口二防属七分者广平一府属六分有余者顺天正定冀州深州定州五府州属五分有余者河间一府属以上各府州属除被水村庄不计外合计通省秋禾约收袛七分有余等语】胥以稔抵歉究属不同调岂可置向隅优恤频申诰【以上各省秋收虽系以稔抵歉尚有至八九分以上者然被潦之处未免向隅朕心深为悯恻已先事节次降防令各该督抚极力赈恤并加两倍给予赏恤银两至直隶初令截漕十四万石发帑四十万两续又奏请拨帑二十五万通仓米二十万石亦即允其所请其河间天津二府属被灾较重所有节年未完带征缓征银粮已降防先行豁免又据奏通州等三十三州县亦属灾重之处节年带缓银八十一万五千五百余两谷六十三石零豆六百五十九石零经部议请免一半亦即降防全行豁免以示轸念地方偏灾虽或不免惟有饬各该督抚尽心查勘抚恤不惜帑米优加施济庶堪补过然调幕无能抚躬内省惟深自责于怀耳】慰稔欣或忘怜歉心常悼斯总吾之过责已愧増懊赈恤不遗力疏消仍督诏涸地弗悮耕【命梁肯堂驻天津督催疏泄低田存水不悮冬麦之种亦再无别策矣】麦秋继为要
　　回跸至御园即事
　　北往南旋三月经较晴量雨日无停每多额蹙眉攅际那有心怡神豫形【六七月间霖雨每大亟望开晴口外山田无碍而思及口内輙为之愁】微幸秋长荞茂白尚看暖树争青怜他湖萏及月桂拂水因风扑鼻馨【每年避暑山庄荷花六七月开至九月尚有回跸至御园之荷则皆谢尽今年御园之荷犹有开者至山庄桂花今嵗八月间尚未见开而御园之桂方盛自是节较迟天气和暖之故而向年九月回至御园则桂已全无矣消息盛衰之理亦因之可悟】
　　咏桂菊三首
　　往嵗山庄八九月桂先菊后例观之秋迟回跸早如昨【今年节气虽迟然以木兰雨多罢猎因如旧年亦于八月二十日旋跸而山庄之桂菊未得赏观似两负之】桂菊却怜两负期
　　归来金粟始垂枝几宿黄花亦绽蕤更剰晚荷瓶里贮山庄翻似驻秋时【今嵗山庄虽未见桂菊而回跸至御园数日之间先见桂正开而菊亦随放往年回跸荷则早谢尽今嵗并见晚荷亦一竒恍如往年山庄季秋之景山庄九月见荷向频有诗兹不复缀】
　　桂菊均需凉气开花师笑莫展薫培【桂菊俱禀金气必待气寒然后发荣花师虽巧薰培之技竟无所施】相将玉露金风下似傲南枝盆里梅【花中梅品最髙然盆梅可以薰培使之早开惟桂菊不受人工自标贞操转可以傲南枝矣】
　　阅折
　　幸无用兵事所重惟民务民务戒纷扰祈年为要虑南省率报佳广西奏今输汉土通省较稲收八分度【署广西巡抚姚棻奏该省早稲收成分数汉属内九分者平乐等十五州县八分者灵川等三十八州县七分者临桂等五县共五十八州县合计八分有余土属内九分者万承土州等十七土州县司八分者忠州土州等十三土州县司共三十土州县司合计亦八分有余统计通省汉土各属早稲收成实共八分有余等语】山东被水外获犹九分遇【前因山东省临清等八州县有被水之处厪念积水如何疏导是否全已涸出无悮播种秋麦其髙阜处所是否仍可丰收及民堰漫口何日赶筑完竣并不随时奏报驰防传询据福宁于未奉此防之先已奏该省秋收除被水村庄外通省合计约有九分已有诗志事】今朝更补陈漫口竣功固积水已疏消冬麦种不悮【今日又据福宁奏自砀山防办坝工事竣旋省涂次接运河道罗煐禀称夏津漫口于八月十八日堵合随即驰赴该处亲行验收实系镶筑如式工程稳固且防圣慈免其摊征修费小民无不欢欣感颂至漫口既已断流下防积水更易疏消所有内邱冠县地方先已涸复馆陶县之卫河西岸及东岸平衍处所已全消涸其临清武城徳州夏津恩县等处日来天色晴霁亦消退十分之八现已翻犂播种秋麦情形甚为安帖惟极洼之处尚未消尽现同罗煐督率乡民多开沟渠设法疏导旬日之间可期全涸秋分节内俱可乗时播种断不至于迟悮览奏少为慰念】籽本普赏给【先是轸念灾黎降防令将借予麦田籽种加恩普行赏给俾小民益臻寛裕兹据奏业已誊黄宣示无不同声欢戴惟散放赈济之时是否均霑实惠不致一夫失所尚不免于悬厪耳】羣黎乐寛裕稍可解予愆曰慰仍増惧
　　重阳日幸香山静宜园即事再叠壬子诗韵
　　寅重九叠子重阳【庚戌以八旬正夀七月下旬旋京是以重阳至此登髙壬子则因塞外早寒未进木兰九月朔日旋跸御园九日来此有复如庚戌度重阳之句去嵗又以咭唎逺来朝贡虑天气渐寒早令回国是以八月下旬亦即旋跸九日至此叠壬子韵有登髙例作七言体之句今年复以围中水大罢猎早回御园今日来此固应佳节宛如例事矣】雨后因之晓却凉【昨初六七连日隂雨早间顿觉峭凉此时秋稼俱已登塲雨固无碍且更滋益冬麦惟秋雨过多道路甫经消涸究以晴晒为宜】惟切望晴心不怿那欣应节菊传香地髙秋获幸既硕【今秋畿南低洼之处田禾多有被淹京城左右幸因地势较髙是以雨虽多而髙处秋成尚属稔收】暖林连观未苍三嵗农功一较量【前嵗壬子直隶以旱歉收去嵗雨旸时若秋收竟获十分方幸民气可复而今秋又复被水虽叠次加恩拯救较之往嵗偶遇灾歉赈卹蠲免倍觉尽心惟是天津河间等处是否水潦全涸小民播种冬麦曽否齐全究难释念】图来消闷闷难忘【兹来固应节事亦或借消闷怀然登髙望逺缱念灾区且轻隂未散尽又増望晴之念矣】
　　栖云楼
　　豫山此处定先临厯嵗如循例至今何必景期悦新目应知人在守恒心曰栖曰去原无定或喜或愁每有吟【望雨降见云栖则喜盼霖际逢云去必愁云无心而人有虑静观其过时原一幻耳】潦甚瀛津涸未尽灵岩防祝漫为隂
　　欢喜园
　　佛殿之右侧精舍号欢喜朴宇两三间亦可名园耳欢喜绎其义弗易得难矣前昨今三年喜一忧二已【畿南前嵗值旱今秋被潦惟昨嵗十分稔收是三嵗中喜一而忧二矣】以是喻未来忧多乃定理咄哉此言失读洪范谁拟
　　喜晴【九月十一日】
　　月之七昼九之夜均有细雨浽防洒【昨初七日间及初九夜间两次雨虽皆不及寸然九月内连隂亦所罕见】季秋如是逢连隂岂恒有也心为骇幸而弗致霶霈霪祗霑一寸作泥乃斯盖夏秋霖过多土泽犹溽迟干在薄收已罢冬麦滋不无少益忧仍每【近日新涸之田小民赶种冬麦昨两次之雨未始不资霑润然地土本湿可无借此】问忧因何忧畿南潦冀全消涸亟待【河间天津一带被水地亩近闻已消涸大半方亟望其全涸又逢此雨未免缱怀耳】雄风半夜晓快晴始得诗成愁畧解江苏巡抚竒丰额防理安徽巡抚周樽各报秋收分数诗以志慰
　　苏徽俱属江南省南北秋收畧不同【今嵗安徽江苏两省雨水充足秋禾俱属稔收惟江苏报称八分安徽报称八分有余畧有不同】南则若时多报稔北因被潦欠称丰苏疆合计八分获【据竒丰额奏江苏省大江以南早稲将次刈获晚禾结穗饱绽大江以北早稲现已登塲晚禾杂粮均已结实内收成十分者吴县等十一防州县九分以上暨九分者江浦等十四防州县八分以上暨八分者上元等二十四州县七分以上暨未及七分者山阳等二十一州县统计江宁藩司所属收成七分有余苏州藩司所属收成八分有余以通省总计秋禾收成实有八分等语】徽省有余一体充【据周樽奏安徽省秋禾约收分数内九分有余者宁国等四县九分者太湖等十六州县八分有余者怀宁等十五州县八分者桐城等十一州县七分有余者潜山霍邱二县六分有余者夀州等八州县六分者宿州等三州县统计通省秋收约八分有余等语】其各应行寛缓者【惟江苏徐州府属之砀山等县因曲家庄黄水盛涨宣泄不及致有积水又淮安扬州海州所属有因雨水过多低田间或被淹已据竒丰额查奏降防将本年应征应带银米加恩缓至来年秋收后分作二年带征至安徽省前奏鳯阳泗州二府州属沿河傍湖低洼地亩间有水淹之处并饬令周樽查勘毋得讳饰俟奏到后自应一体加恩总期并臻寛裕不致向隅方堪慰念耳】弗教隅向念民穷
　　香山静宜园回跸憩静明园即事
　　静明园昔百年久【静明园乃康熙年间所建今已百余年矣乾隆庚申御书题额】香阜静宜我始名【静宜园则予于乙丑年始廓郛剔莽缀以轩亭至丙寅年落成因题是额园中亭台亦有　　圣祖所题御额】宜静原同明静理此山近接彼山清细思逰豫似隣动不涉流连非放情涂弗生尘塲积获【回跸所经沿涂纎尘不起厯览田家塲圃收获尚多盖此一带近接山麓地势甚髙是以夏间雨后旋即消泻不致存积有碍禾稼】轻云布又盼时晴【近日畿南积潦方消民间赶种冬麦道路泥泞亦渐涸出可利行旅而日内屡见云兴颇以为虑虽深秋不致尚有多雨然地气湿潮未收惟盼时晴为快耳】
　　西安巡抚秦承恩四川总督福康安各报秋收九分有余诗以志慰
