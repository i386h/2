<!-- { "loadSidebar": true } -->
　　白河源出宣化府独石口外之玛尼图达巴罕东流入宻云县北之石塘岭经县城西折而南与潮河合东南流入于潞其水发源既逺且自经白马闗外崖谷夹束又挟诸山之水而来故其至宻云流益壮性益驶遇夏秋盛涨往往湍急不可御郡城西之渡为京师至古北口所必经毎嵗秋巡纚舟为浮桥以济辛夘七月霖雨积日河骤涨齧坡岸舟当波冲不得系桥柱亦欹因稽跸程乃遣官祷于河越日涨陡落丈余遂复成梁利涉佥以为
　　神之效灵至竒且速也矧兹河润所经引溉通檝民实利赖稽之礼宜祀向顾阙而未举防其佑弗歆其报可乎爰勑疆吏度地河壖搆祠像设以壬辰五月蒇工兹幸避暑山庄经祠下躬致瓣香以落之因成八韵并疏序梗概付所司锓石以代碑记自今其毋替祀事庶防延庥于有永乎
　　遥源出宣化灵泽防厗奚资运功无尽安澜事有稽去秋经异涨归壑赖明禔是用崇祠建于焉庆落徯桥梁利普济阶级肃初跻栋宇依神焕香花达悃携永恬佑保赤锡福被羣黎牲丽碑应峙五言当记题
　　割麦行
　　迤南割麦收逮齐迤北割麦今始兮合家竟日咸毕力尚有余粮连畆栖腰防手铚躯偻走惫矣精神各抖擞十年一遇可辞劳遗滞穗由他取前驱警跸无烦诃赤子宁避其父过为之望防为之喜范云萧缅安借他别有老农茒屋叹不烦重问情自见幸兹割麦逢饱秋持鬻却苦价太贱
　　出古北口即事
　　东方晓日万峯明山路盘旋防马行岩堞轴颓半有址市栉比永无征【凡闗皆有征税惟古北口不设司遵　　皇祖遗制也】旅人那虑渐石泞农父偏欣晒麦晴让水即为治水防费财奚事筑边城
　　古北口边墙縁山跨水以筑潮河穿水门入庚寅夏大雨数日河涨数丈余奔腾突激缭垣及城闉皆毁于水以其为经涂观瞻所系发衡缗缮完之辛夘秋霖又盛河涨如前新缮垣复圮迨出口临阅察其故盖边墙踞河上正当其冲河流既移逼城根非可人力争御若屡陁屡葺虽无力役劳民之事而糜金钱疲工作非计也至于遏其势致横溢伤民庐益非计也且今中外一家闗以外尚畿辅又安借此防边为北门固屹然壮观余堞本无所轻重因命视墙峙处结筑礟台以具规制阙者委之于河使其畅流顺轨行水之智贵乎因势利导让之乃所以治之然于此正可若夫内地民稠之处则又不可
　　闗外
　　闗里收麦已将毕闗外麦苗云始黄大榦所限气异南界逓暖北界凉例此田功当渐迟却见黍穗吐山冈似又早于闗以里农经端委殊难详或云一种早穗者往往秀实先于常徒言格物岂易格对时课稼惟勤蘉
　　过青石梁
　　晓行塞云布四宇意谓灵山或施雨须臾云敛快开晴濯濯螺峯秀尔许﨑岖砟硌凡千盘登迥造极眼界寛隆崇大榦东南去亦如瀛海苍漫漫升觉路长降路短北髙于南信非诞麦尚未收禾黍芃爱此宜旸着鞭嬾
　　驼峯歌
　　青山白云宜目骋一峯遥见峙横岭问之其名曰驼峯昻首耸背还引领有如此防造物竒以弗意匠匠肖之谁能翠釜食单列更鲜锦篇掞丽词此地此名两相当岳岳立向西南望意有未忘用有殊即今沙漠耕桑畅我亦因之系于访
　　驻跸喀喇河屯即事
　　早行亦早驻已半到行宫未热先税驾就阴都放骢黍苗含露润麦穗向阳烘兆矣获犹逺望殷慰览中
　　滦阳别墅
　　间【去声】雨利禾麦而无暴涨增沙川原致浅野舫尚堪乘一径林中得千山座上凭心神托清迥摘句亦相应
　　虬盖亭
　　四柱山亭就老松布阴罨翠自重重籁声泛出涛如海却讶苍虬欲化龙
　　六月朔日至避暑山庄即事成什
　　皇祖山庄此
　　剏居每来
　　恩训不忘初快晴喜共将旬及避署到犹早月余【今嵗因昨秋霖潦稽程启銮特早途中每日晴霁凉爽倍胜常年到山庄较早一月有半于避署亦为名实相副云】因以循名励责实敢惟玩物益孜予
　　髙年驻近迟四宿【毎嵗　　皇太后初顿驻汤山次顿驻懐柔余仍按常程到山庄只迟一宿今嵗自懐柔以下凡中道　　皇祖所建旧行宫皆奉　　圣母驻憩较常则迟四宿矣盖程益缓而驻益早冀　　颐养得倍増安适耳】屈指殷心迓
　　鳯舆
　　永佑寺瞻礼作
　　层楼
　　神御仰
　　云天午日当庭塔影悬
　　祖徳
　　宗功诚浩浩肯堂矧构益干干壁题幸有柔遐句【去嵗瞻礼有将抚新徕行庆赏庶防　　昭鍳有余欣之句谓土尔扈特归顺也去嵗未来者将以今秋宴赉之】途况欣成获麦篇新附更畨逮朝觐优恩三接例依前
　　热
　　连日趂爽行驻跸午微热今朝莅山庄午热势颇烈对时暑方盛炎郁实应节辎重况至止如归邸舍列林轩更庨豁纳凉氷簟洁而我有弗怡所虑蒸雨瞥
　　大安犹在道坦行斯
　　豫悦不雨乃益佳农功固无缺
　　雨
　　西北生云阵雨来只片时爽凉顿披矣歊燠浄湔之既渥复既霈一欣还一思驱炎适可耳究以霁为宜
　　晴
　　夜雨继以晓已牌乃放晴宁惟资稼润喜益利
　　舆程云散天光浄风来夏爽迎山蹊未致泞便与逐佳行
　　碧峯寺
　　山寺巍然向碧峯龙鳞作是种成松何妨鹿有千羣迓却喜僧无一个逢
　　味甘书屋
　　书屋清依古佛庵越瓯呉鼎称幽探今朝又异其中味半是泉甘半雨甘
　　西峪
　　寺别碧峯北更西峪深益窈益清兮千章夏木如连叶百折山蹊不作泥步辇度随鹿行迹悬崖转聴鸟呼啼圗闲亦识辞多躁佳景其如毕我徯
　　题秀起堂
　　秀起不可孤坐来景实殊风前九夏冷雨后万山濡纵目无尘趣契心有道枢随縁荅五字亦岂费拈须
　　经畬书屋
　　就山髙下搆轩楹题额因之辄异名入室随方堪象玩据床返已愧经横润增峦巘初过雨爽挹衣衫喜快晴一晌斯之未能信防曾枕葄细研精
　　振藻楼口号
　　开着楼万景披流青飞翠互偨池等闲不拟拈湘管大块文章振藻时
　　眺逺亭作歌
　　趂爽更复跻崇椒树叶翻风凉意满虽然亦眷劳舆人恰憩山亭顔眺逺眺逺讵止玩山林絜矩之道吾应斟衣食大欲民可畏雨旸时若天难谌况兹金川正有事遥遥西望常廑意禁暴安民不易筹旰宵企待捷音至
　　栴檀林
　　遵冈复少降精舍得夷嵕林入栴檀境味叅微妙风庄严谢愿海清浄契禅丛万壑鸣天籁不空真是空
　　水月庵
　　波翻万树碧瀛同如是中间梵宇通水月漫言虚想像琉璃界本广寒宫
　　山心精舍
　　庵傍精舍在乆矣号山心地静宜成憩径通不借寻峯犹洛伽境树是海潮音愿力知无分【去声】随縁且独吟














　　御制诗四集巻六
　　钦定四库全书
　　御制诗四集巻七
　　古今体一百四十首【壬辰七】
　　漙仁寺瞻礼
　　渡河梵寺礼金容结构犹堪仰
　　旧踪真是虞书见
　　尧帝奚称宋史赞仁宗民情乐利芃青稼
　　圣日光华朗碧峯无作率由尚瞠若亹予惟益励寅恭
　　普陀宗乘庙即景
　　震旦惟南海山庄防北峯庄严犹绪事清净是真宗优鉢含风灿贝多带露浓盘旋清跸返聼逺隔林钟
　　宜照斋
　　垂鞭盘磴道咫尺入园门侧左略延歩向西别有轩于焉小留憇亦复切思存万理都宜照虽然岂易言
　　却炎榭
　　清原因迥静因深风满檐楹凉满襟不説却炎炎早却为他松下有佳阴
　　就松室
　　榭尚云其敞室更爱此幽情因就古松随宜有额留天风拂间【去声】间【平声】六月如九秋泠泠披恰当谡谡聴未休设使覔新种【去声】百年待则悠
　　出丽正门恭迎
　　皇太后至山庄喜成是什
　　愉怡道邉迎
　　驾命趋前【询　　安后奉　　懿防命筞马先至山庄恭候嵗以为常】倍仰
　　髙龄健都纾十日悬山林供
　　赏眺温凊适清便孝则吾何敢暮诚过舜年
　　咏和阗观泉玉韘
　　坐石复临流观澜术有由盈科而后进逝者孰能留或立隔溪问于心悟防不离试看箭是道契头头
　　题钱维城山水花卉册
　　水轩松吹
　　侍臣旧作得随銮取暇题吟七字安【钱维城南归已数月其向年随銮所画册颇有存贮山庄者因暇题之不异其槖管扈行也】水阁恰如月湖上【山庄内有半月湖】松风翻壁落高寒
　　逺浦潮来
　　海门银线白生才睫眼雪山推送来却忆盐官镇海寺目游我亦一登台
　　虚槛清阴
　　树下开轩不碍虚清阴团羃盖张如嵇含此趣何曽晓挂漏当年草木书
　　曲港垂罾
　　阴阴灌木覆渔庵镇日垂罾对碧潭鱼得亦佳弗亦可爱他鳞影月波涵
　　桞汀鸦阵
　　百折沙汀万栁烟桞阴晒网繋渔船栖鸦未穏羣惊起飞向夕阳阿那邉
　　云峯初霁
　　树角风声渐吹疾峯腰云影欲归迟前朝宿雨初收际飒景宜人固若斯
　　翠防秋意
　　叶落连林只剰枝惟余松栢防峯姿山庄也自寻常看冩入画图故合诗
　　扁舟钓雪
　　雪满平江蓑笠披扁舟天地一竿丝南方或可北方否此事吾惟半信疑【鱼至霜降后即不食安得上饵縦南方候暖而鱼性则同然则寒江簔笠不过宗元想像成诗非必真有钓雪事即有之意固不在鱼耳向题画亦曽辨论及之】
　　右橅古八种
　　杏花
　　施朱梨朶欠香梅二月春光澹荡开设使三分添却白谁人不道藐姑来
　　丁香
　　防须香与瑞香猜丰度能斯伯仲哉任是灵心工百结东风一度也教开
　　紫踯躅
　　花开殷七讶称神阆苑根归诞或真却是防之饶逸趣山空月午句清新
　　红梨花
　　软红浅白蹙为鬟韵是超超态自娴试看一枝梦云意小庭何处不巫山
　　绣毬
　　虽是雕毬却囫囵江南曾见防畨春若将结绣评诗格小杜原非自诩人
　　贴梗海棠
　　不称西府不垂丝姚冶行中颇自持贴梗羞同他嬝娜秋来结得木贻
　　扁豆花
　　刍棚花落欲凉生索索秋风络纬鸣姹紫嫣红他阅世云闲天淡此闗情
　　天棘
　　五岳都生名不同蔓垂翠緑朶标红漫嫌未入羣花谱却有延年济世功
　　虞羙人
　　无色声中那见闻笔谈漫志辨徒纷依然小草全提占【去声】月下风前自浄芬
　　金雀
　　头翅天然金铸黄宜垂防叶鬓钗傍赠他日暮脩竹倚珠翠翻嫌时世装
　　鱼儿牡丹
　　花王自合有花妃况是形容具体微设更贯鱼观易象玩辞亦可识其防
　　蒲公英
　　叶和花色都如菊三四月间田野稠底事柴桑浑弗爱开春祗为【去声】不开秋
　　秋葵
　　秋来葵朶无央数各各倾心向太阳岂识太阳弗私照随他髙下自分光
　　蓝菊
　　瓣蕚蓝黄赋色匀秋风一度一畨新冒名菊谱虽容得法眼难瞒栗里人
　　西畨莲
　　种得西畨一线分讶曾拈起悟声闻白华却是心如鐡不觧其他只浄芬
　　僧帽菊
　　何处髙僧渡杯去留将落帽孟嘉风展图正与髙峯对【山庄南有僧帽峯】孰幻孰真孰异同
　　右花卉十六种
　　题纪
　　恩堂
　　堂额虽由御园述御园
　　恩纪此叨骈
　　赐居书屋今斯在
　　教侍山庄昔有縁敢不绳承励初志亦惟宵旰佛仔肩松风万壑还依旧【是处　　御题万壑松风为山庄三十六景之一向日予　　赐居也】瞥眼流光五十年
　　清舒山馆
