<!-- { "loadSidebar": true } -->
　　诘晓轻舆遵大隄隄工要防欲勤稽坝开哨马泄涨夏川导钩盘防勃溪不壅以宣功异北【河东岸为滚坝三十丈宣泄甚畅视直之兴济捷地置闸节蓄者殊为妥善当春流浅少时坝面出水尚三尺余一遇夏秋涨潦遂致满漕虽一再泄之而犹时有泛溢之患河防防宣长筞岂易言防】由河而海受従西即今出水计数尺防潦良方望若迷
　　徳州行宫三叠旧作韵
　　运河舫命先南上【驻徳州即由陆程幸泰山诣曲阜因命移所用舟船溯运河而南预舣济寜回銮时则由彼登舟循水程径抵津潞】陆路由兹将唘程
　　安辇吉行春日暖朴斋
　　豫养早年成窓含静影庭柯直座喷清芬盆卉荣大小来迎守土吏传宣次第问民情
　　六依
　　皇祖徳州即事诗韵
　　朱雀溯流上青齐入境初行宫驻徳棣防暇便观书宫墙心久仪芹帛躬申肃入疆騐民风所幸多安燠
　　题行宫旧写梅花诗扇三叠前韵
　　箑头展以四【自丁丑初写梅枝逮兹凡四】韵脚叠斯三盈手香风拂端宜置砚南
　　驻跸徳州示山东大小吏再叠旧作韵
　　徳水行宫复憩居赋诗言志尚聴予小廉大法勉敦实守洁政勤戒渉虚中稔应筹余一矣偏灾莫忘【去声】向隅如【东省去嵗各属多报有收惟长清等二十四州县濒河洼地六月间雨水稍多低田间有被淹之防虽不致成灾普赈亦勅查勘分别抚恤或酌借麦本】入疆所重惟民事举要其他可例诸
　　命赏给昨嵗山东被灾四县籽种牛具银诗以志事
　　齐东昨嵗縦偏灾岂乏穷民望幸来春借虽然成例与秋偿依旧受追催【齐河禹城茌平莘县去年被水较重富眀安请按畆借给籽种牛具银各一钱第借项应偿民间犹有追呼之事因降旨如数赏与免其徴还俾耕作有资穷檐得霑实恵】普教赐值资耕作俾得及时辟草莱更或未经闻见者畴咨施泽以斯推
　　繁露台
　　徳州城南门楼曰广川楼亦曰繁露台即汉董仲舒故里东巡经此诗以咏之
　　百廿三篇着异闻城南因是有台云天人三筞真平正繁露虽佳属费文【繁露中如清眀竹林祈晴请雨之类岂如三筞平正为万世帝王之法防】降旨免山东各属节年因灾借欠常平谷及东平灾缓丁赋诗以纪事
　　入疆施恵重巡方借欠因灾愍益伤仓谷既陈应与逭【各属自乾隆二十八年至三十四年未完因灾出借常平糓四万九千二百余石概予豁免】丁银虽少免教偿【乾隆三十四年东平州及所未完灾缓地丁银四千八百余两亦并蠲之】即看爱戴羣情切寜忍饥寒一介忘咨尔牧民大小吏施行详妥尚其蘉
　　题王炳画水村春色巻用旧题句韵
　　古寺僧房悟色空那论云淡与烟蒙拈吟却值行斋暇展看因擕束箧中为缱吴江千里隔况临徳水一舟通偶然只可飞遥兴正务巡方在振穷
　　晓彂徳州道中即景杂咏
　　今日行程八十里恐増建置略従遥【自徳州至晏子祠旧行馆设以行五六十里计则途间当置两行馆今扵适中只建一行馆所以省费也】记云凡事豫则立宜是轻舆彂诘朝
　　东方渐见昒昕眀倐忽曦轮树杪横逥望徳州未廿里果然驹影迅人行
　　南来越见麦田多芃露芊烟绿颖娑仆従虽严禁蹂躏其如民众转难诃【巡跸所至严禁仆従践踏麦禾而迎銮万姓趋拥就瞻虽麦苖在地蹴之弗顾却之亦弗止也】
　　緑杨红杏近清眀【是日为清眀前二日】野店芳衢画里行尘土不妨随踏起防难得者是民情
　　驻平原行馆即事
　　绎幕由来张幕营【南巡四次经此皆驻行营地方大吏以　　圣母髙年宜臻　　安豫请间程搆朴宇数楹以适　　寜憩因听之】居然行馆看新成且欣朴素无饰目特便
　　憩留有惬情到以午前非甚逺【路程称是日八十一里因恐　　圣母乗辇微劳预传次日停跸以便　　息养既到营尚在午前殊无八十里也】驻将日继慢兼程【昨在徳州亦停跸一日】瓯香研浄防余暇即事拈吟静赏并
　　再降旨免济南等六府属新旧借欠麦本银并成是什
　　施恩一再不妨周尚或遗乎仔细求六府咨询欠均有歴年久近豁従优【昨已降旨将齐河禹城茌平莘县上年被水较重之区按亩赏借籽种牛具银各一钱免其徴还以裕民力兹查济南武定二府属乾隆三十三十一两年未完麦本银五千八百余两又济南武防兖州曺州东昌青州六府属去嵗因灾借欠麦本银九万八千余两全予蠲免俾恵泽普周闾阎生计益资饶裕】寛其逋项何忧债勉尔春耕以待秋夹路青青苖茁好颙希麦浪拍归舟
　　题醇和堂
　　既有堂斯宜有名醇和欲以騐民情民情仍自吾心始保赤惟殷一念诚
　　钱陈羣奏进所书登岱祝
　　厘颂及御制诗文并赓韵诗册至因成是什书以赐之平原此日巡方驻秀水多时奏牍钦万有言余亲手冩三千里外故人心可知食履益康健具见
　　颂扬笃悃忱冬月定当重晤面【陈羣扵今冬来京恭祝圣母万夀当与之觌靣谈诗以慰眷懐】健谈兴自勃知音
　　于平原作
　　赵地虽称广幅员平原已在极东边封君仍用国中事名正扵斯未信然
　　辛未春过平原曽为平原行咏赵胜事兹考史记平原君传胜封扵东武城其地为今东昌府之武城县东距平原虽不及三十里然汉书地理志平原郡止云髙帝置属青州而马端临文献通考扵徳州注云战国属齐平原乃其所领则平原是齐地而非赵邑况左传称齐之封履西至于河大河在平原之西赵之东偏虽广安得越河而兼有齐地乎复考春申君传张守莭正义云四君封邑检皆不获惟平原有地又非赵境是平原乃当日封号而非实有其邑犹廉颇之为信平乐乗之为武襄也且胜为赵相治国事东武城特其食邑亦如田文之封薛然孟尝罢相尝至扵薛若胜则始终未出赵都本传具在不闻有居武城事何况平原志乗扵平原直指为胜封邑傅防失考不足为据则前诗谓之假借命篇犹可若举以属赵将以辞害意惧夫泥而滋惑也因复经平原申其义而为之辨
　　停跸
　　停跸临行馆春风二月天
　　髙年娱息养佳景挹清妍墙外緑杨弱阶前红蘤鲜居闲当勑政召对细抡贤【山东文武员弁有应送部引见者经河抚诸臣奏闻即日命于行馆籖名列对】
　　题姚绶江南春雨巻
　　携来画笈及书函清供秘抽与静探看到竹溪春雨意无端飞兴大江南
　　齐河道中作
　　杏村栁墅望相连那有茅檐说禁烟【是日清眀前一日寒食莭也】古制艰行今乆矣因时为要讵斯然
　　两行塍叠跸涂寛接驾踵连来官我固惜材亦察政迹存部册更详看【沿途接驾废员络驿而来其中固不无可以弃瑕复用者然尚须付部核其原案事实再为分别甄録扵爱惜人才之中仍寓厘察官方之意】
　　遍野青青秋麦萌扶犁亦见有新耕斯吾第一关心防岂是寻花问栁行
　　齐河县行馆叠乙酉诗韵
　　旧经行馆此临居夹路民瞻拥翠舆一食一衣都廑彼曰教【平声】曰养总慙予到来寻径宛相识余暇拈吟便以书昔韵重赓六年阅分隂怪底惜居诸
　　题晏子祠
　　祝阿行馆按程留晏子祠边徃事捜只有空言匹管相并无实政赞齐侯一匡殊誉宣尼鲁为防偏轻孟氏邹合传龙门兼论仲大违孔子意尊周
　　晏婴政迹逺不如管仲而司马迁为之作合传盖羡婴之救石父而已陷罪无人救也向题晏子祠曽论之兹不复论独迁谓管仲相桓公不勉之至王乃称覇以此孔子小之而张守莭正义亦以是为言审如是则是孔子愿齐桓之称王将置周王于何地岂作春秋尊周大一统之义乎管仲器小朱注防得其正然未斥司马迁之非故并及之
　　清眀
　　清眀先【去声】三月【清眀为三月莭立春早故二月即清明】莭气早天宗正是农兴端宜马上逢緑深麦苖蔚黄入菜花浓北望偏多感山云倩尔封
　　五依
　　皇祖南巡过济南韵
　　烟树苍茫隠郡城非关不入路嫌生六旬偏切齐眉恨卌里那须除道平稔后幸无沟壑转望中欣率室家盈春风倩尔知人意扫尽胸间结习横
　　长清县行馆作
　　新旧间【去声】行馆【抚臣富眀安以　　皇太后每日乗辇驻銮后息养为宜因扵旧有行馆外间程添搆朴宇数楹以供　　安憩】
　　憩圗
　　慈体娱费多仍廑彼朴尚实欣吾讵只寛容膝雅宜吟撚须眀朝玉符宿清梦到仙都
　　夕
　　农忌清眀风风幸停卓午或不为厉阶卜度意犹苦何地非吾民何民弗资稼【叶】傍晚日轮韬弥望坌尘土土澄夕苍然春云布四宇致我重生希崇朝庶防雨题姚文瀚仿清眀上河圗用旧题沈徳濳所进张择端清眀易简圗韵
　　不为易为难繁清眀图创张择端舜举标名曰易羲经独辟精微关艺林作者不胜数【上声】谁能直造阎吴班寸马豆人各曲肖其间仍有城市攅斯更阎吴所未逮竒迹迨今六百年尔时强邻接疆域燕赵一带甘虚掷曽无宵旰谋奠安还求掊克肆噬螫君臣恣乐赏韶春可怜华衮被蜮谁知铁骑渡河过艮岳崔巍没荆棘防现或隐互流传丁甲呵护终难匿诗人奏进石渠内展观结搆真纯粹因教画苑毕仿摹如従花谱抡姚魏擕来行笥便披阅二月东巡近瞻泰比张缩小益见防【此巻较择端原本尺幅縦横倍减而临摹毕肖人物益小尤见精防】即景佳莭逢清眀却惜归愚此莫悉【归愚徳潜也】独翦吟檠敲兴逸
　　憩崮山传餐因而有作
　　行乆平原此入山停舆恰趁一时闲何来防架山房见不为【去声】怡顔为怩顔
　　崮山原属昔常过絶顶仙宫栖岌峩【上旧有碧霞元君庙】瞬息六年何所异緑丛云隠绛垣多
　　一间亭与两间楼咫尺峯容望里收朴斲亦知无大费惜他终属费人脩
　　片刻传餐复就途那因佳防久耽娱何当此意未喻众犹见尔为每惭【去声】吾
　　饍榆钱饼歌
　　清眀至矣榆生钱孔方虽异堪佐餐楚辞粔籹所未见救饥而有义可怜大官六膳无不备瀹水蒸糖糁饼饵想彼草根树皮为食人安知沁齿芳甘如此事偶然举箸縁甞新弗欣以愧言出衷肠真一饭不忘君乃臣之道吾谓为君者还当一饭不忘民
　　灵岩寺西入石路四用唐刘长卿韵二首
　　忽吟遗集句难覔断碑苔俊逸昔五字巡逰今四回齐郊突平起岱岳秀分来山寺东犹逺石蹊西向开春芜自为吐古树是谁栽放眼青天外芥舟斯胶【去声】杯此路行原惯前踪想印苔泉源碧波落树杪白云回法侣故居在诗人访友来【长卿诗因过法崇禅师故居作】老兵呼宋得邑尉谮吴【仲孺】开运否天难问才多祸自栽和惟惭覆瓮玷那拟珎杯
　　灵岩寺三叠前韵
　　难穷匣玉蔵符玉【即方山事又名玉符山】且置南灵【谓吴中灵岩】礼北灵千载松仍笼古殿一溪水自绕岩亭闲云不繋心同淡法乳无根性与渟山鸟山花解传偈何妨色色复形形
　　灵岩寺礼佛作
　　绅衿防防设经坛祝
　　嘏同钦是所欢绞缚黄棚称茂庆便宜白社得施檀泉因卓锡春犹喷松为【去声】取经东向攅【二景皆在寺中】
　　安辇奉行益
　　康健瑞徴彤史得希看
　　驻跸方山三叠前韵
　　山两岩双似契符【上元有方山吴县有灵岩】不妨随防供【去声】巡娱助休一例皆廑念疆界何须定执区行馆无过信宿耳层岚有待咏歌乎咏歌亦只消防暇察吏安民是本圗
　　夕
