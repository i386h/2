<!-- { "loadSidebar": true } -->
　　话说舜摄位之后二十八年，尧崩，舜僻化于河南。天下之民，朝觐讴歌讼狱者不归尧之子而归舜，遂即天子之位，号有虞氏。初舜微时，有友七人：雄陶、方回、续牙、伯阳、东不訿、秦不宇、灵甫等，常相周旋于历濩之间。闻舜已受尧禅，七人遂逃去，不复来与舜游矣。元年，舜既即位，以上德王都于蒲阪，今之河中府是。命禹为司空，宅百揆；弃为后稷，教稼穑；契为司徒，敷五教；皋陶为士师，明五刑；垂为共工，理百工；益为虞，治山泽；伯夷为秩宗，以典礼；夔典乐；龙作纳言，是为九官。设了这九官，舜特恭己无为，弹五弦之琴，歌南风之诗，把金藏于歌岩之山，捐珠于五湖之渊，曰：“我贱金珠，便下服度。且杜臣民淫邪之意，绝他觊媚之心。”天下悦服，四海咸戴。时有景星出，卿云兴。百工相和而歌，帝乃歌之曰：
　　卿云烂兮，糺缦缦兮。
　　日月光华，旦复旦兮。
八伯咸进，稽首曰：
　　明明上帝，烂然星陈。
　　日月光华，私于一人。
　　时惟有苗不服王化，帝命禹往诛之。有苗民守住城池，不与禹争战。禹兵扎住有苗地方三旬，恐劳民伤财，班师而回。舜问禹因何班师，曰：“是不可武威也。”于是大布文德，只把干羽舞于两阶。有苗民见了，相谓曰：“此至德之主也。”感格来降。当时，舜子商均亦不肖，舜于是荐禹于天，代己摄位，比巡南狩。崩于苍梧山，今之道州宁远县。在位六十一年，寿一百一十岁。娥皇、女英闻舜崩于苍梧，曰：“大圣弃世，我尔安归？”于是同往哭舜于苍梧之野，挥泪而泣，你看他将手拭泪，轻轻弹在那修竹上去，那泪痕点点滴滴，粘在竹上，干了，一点一点，成了斑痕。圆转而有纹。至今湘妃竹，是其古迹也。正是：
　　感伤神灵倏宾天，弹泪何能到彼边？
　　但看猗猗江上竹，迹留千古在长川。
　　二女于是没于湘水，遂为湘水之灵。世称湘夫人，葬于湘江之上。后人有诗赞之曰：
　　湘江之水永千秋，谁个不吟湘水头？
　　费尽心思难为怨，霭云如结锁灵愁。

　　迩来传志之书，自正史外，稗官小说，虽辄极俚，谬不堪目睹。是集出自钟、冯二先生著辑，自盘古以迄我朝，悉遵鉴史通纪为之演义，一代编为一传，以通俗谕人，总名之曰帝王御世志传。不比世之纪传小说，无补世道人心者也。四方君子，以是传而置之座右，诚古今来一大帐簿也哉！书林余季岳谨识。


《按鉴演义帝王御世有夏志传》，4卷19回；《按鉴演义帝王御世有商志传》，4卷12则

