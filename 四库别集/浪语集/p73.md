<!-- { "loadSidebar": true } -->
　　乾道以来六十年间学士大夫皆知宗薛常州经制之学而其遗文世独以未见为恨盖伯祖常州得歳四十所为文虽富而犹有未脱藁者先伯建安簿澐早世其孤又防箧中书因秘不复啓顷华文曹太博持节东川尝取奏劄及简牍等刻于蜀矣而亦憾不得其全书旦自外府丞出守临川至既数月事稍间因令师石弟从其家发箧中书诠次得三十有五巻而锓诸梓此独箧中所存者耳遗轶尚多焉夫学之为道循本及末由粗入精必正心诚意而后可以治国平天下虽洒扫应对而道存焉未尝可离为二也儒者不作高者骛于空无故言道而不及物循实者囿于名数故言物而不及道二者岐分则学不足以应世用而反为儒者累嗟夫古今富有之理孔孟非有二説顾在人宏而用之如何耳伯祖常州儒学夙成高明缜宻于书无不读必略短而取长于事无不谙必通今而据古每以口耳之习为学者之戒凡有得于残编断简必防验订审不至于理融不已也其立朝大节难进易退孜孜然惟以进贤退不肖为务奉使淮堧首正奸欺之罪而以忠实报上出守苕霅抗论经总制钱之非法不忍重为民困卒以不合而归则死矣盖伯祖之学有根有叶有源有流本末精粗内外如一不变今不泥古措之事业无非实学实理也其古所谓儒者欤观先生之文可以槩见矣寳庆二年八月日侄孙朝请大夫知抚州军州兼管内劝农营田事旦书于仁寿堂






　　浪语集原跋
