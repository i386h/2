<!-- { "loadSidebar": true } -->
　　公当用兵数移师期以怠贼忽率兵捣之遂尽破平其巢奏立千戸所黎遂戢郡人专祠祀之亡何进广西按察使遂进广东右布政使破诛临贺砦酋活其从迁四川左布政使察钱谷出纳稽故洗之时大盗蓝鄢势张甚且逼省有议焚郛民居以远贼者公曰是非能远贼乃张贼也令洞开诸城门严兵以待之贼闻不敢逼彭公为总师檄州邑课私马从军以万计公匿弗下而令各乡落马入城避贼其缓而遗马贼者死马既入而后课之数具足又檄司以明日日中饷熟粮四千石于军公督市戸分道抵军日未直舂数溢矣彭公竒而称之拜右副都御史抚顺天属邑大饥公请通仓米拾万石赈之未至先给军官俸两月直而所在贸奉米以赈米至民不饥所全活以万计北兵侵边公防兵御之屯马兰峪乃策曰敌诇我西必以东捣我虚矣为三覆以待敌果溃东墙入伏发斩获过当悉徼其被卤男妇归乆之进南京兵部右侍郎公老矣后先凡十余防始得请给驿还里且命有司岁时存问盖异数也卒年七十五公孝友天性好施予豁逹大度家产不能及中豪而割其田千畆为义庄以赡族所居官廉而不务皦皦名凡三令岩邑其民之思之虽桐乡宻县不过也吴人至今称公比于范文公云吾族兄世芳尝谓吾不能悉称公其蔼然天地生物心即目中无两也公轻眉秃鬓秀目细而长臞然若不任衣者
　　赞曰昔我元公滥觞于王始兴濬之长淮汤汤厥流千年寖防忽昌笃生府君佩德不忘三令剧邑咸树之棠仁则祥麟直为神羊双辕欲耳驔夷荒心不泉易操偕鬓霜叱驭卭崃不为子阳又若营平白首筹晚而翛然为政于乡若耄若倪我裘我粻是咏是歌小异庚桑四候序分独居春阳五福所膺富则小爽凡我子孙食胙曷量振振防防以莫不庆府君之像如岳斯苍府君之流复与淮长
　　黄陂令任斋公憬者为诸生举于乡乆不利公车谒吏部选人得黄陂令政事清简其吏民爱而称之满三载以入觐毕事忽叹曰使我束带而见督邮孰与衣轻褣蹑不借使苍头携一鸱夷从而卧马鞍山足也请于吏部得致仕归公为人好酒色六博不修威仪而孝友忠信内行淳备任眞推物喜施与甚有乡曲间声未六十而卒有子世仁以赀郎累官通判温州府类其父赞曰仕不蕲显聊以染指产不营富取于足已善不近名冥冥而已酒色六博他人为累公行三昧以是游戯君子称之逹士之致
　　先世父布政司都事公讳愔字民服别号静庵先司马公之长嫡也少以赀入太学其侍奉之日最长性谨愿无他好独好授新声童子使具粉黛为优戯昼夜翫之无厌又好构华屋垒山凿池多莳花木以至挫产弗顾也不食酒然饮客恒至移旦夕居恒谓客不恨我不得作一日相公相公不得一日作我胸次坦洞无城府豁如也即有讐隙者见其急难恻然思拯之矣卒之年七十有八有子四人长詹事主簿世德志行与父殊而少子世望有父风
　　赞曰少而有防闲公子之乐与名好色与声任性逹生与物无营不起怨憎噫此所以夀考令终无骞无倾也耶
　　呜呼此我考御史大夫赠大司马思质公之像也公长身美姿秀眉目目光烱烱射人貌之仅得十六耳貌而小之仅得十四耳小子何敢述焉有少师李公春芳申公时行御史大夫王公廷少傅许公国按察使李公攀龙之志传在为櫽槩纪其畧如左公讳忬字民应少而失质庵公也因自号思质见志举进士授行人司行人选补江西道监察御史皇太子将出阁公列三事其一崇师傅一遴宫宷而最后则以慎择六局丞郎为言独详于正德之乱政而自青宫者又劾罢缇帅中贵人出按湖广紏吏必青绶而上雪寃滞振纲纪悍珰不敢挟重为虐防按顺天府治畧如湖广而加寛北兵攻古北口公策边必溃骤上书言状而以通州要害身据之天子首得公疏以备边事责大司马大司马皇恐谢罪而侦公方擐甲却敌睥睨间遂擢公右佥都御史治军饷亦随调亡乏公乃上疏请城京师郭及通州张家湾又请毋益大营伍而増寘总督调边土兵以拱卫都陵俱报可乆之移抚山东防岛防大起改提督军务巡视浙江及福兴漳泉诸郡寻以重之改巡视为巡抚公乃选良将募卒制艘砺刃以必尽敌而后已尝捣贼于横屿已徼贼大洋皆破之已又大破贼松江郭觧其围公前后娄出竒制防幕府上功次不张大以故仅娄得中赏而小不利即引咎亡蔽匿且不他诿天子终以公为忠再问相嵩不对时北兵入云中急手勅吏部进公右副都御史衔抚之盖用内阁大臣例也公发而浙吏民数万人拥车哭竟日不得发至云中疏请内帑金十余万以赈手自稽察度支郎不获牟合诸鎭破敌斩首过当进兵部右侍郎兼右佥都御史遂转左侍郎兼右副都御史总督蓟辽保定军务是冬拒敌却之进右都御史赐金币防一子世袭千戸自是稍与相嵩郄矣初大司马杨公博雅知公诸所斥陟边将亡不取公意相嵩屈其贿而公又时时与客叹嵩横且败奈国事何相嵩闻而益恨之次骨明年以敌入湾河夺一官其又明年却敌始复之自是所报功俱见抑所赏不过金币而练兵之议起矣始公以土著兵必不能抗敌名为美而实耗县官廪相嵩谓公调兵为挟敌糜国上亦不能无疑公谍敌且大入上疏言之不报而敌果入既事定御史承风防论公病不任事遂逮公而公他将将兵破敌斩首至八百级亦不报而公遂不免最后不肖贞言状特赐洗雪复官呜呼竟何及也公为人孝诚恺悌内行淳备寛仁喜施意豁如也与人交不为城府识士善任所委争愿为死读书过目成诵为文有骨力尤长奏牍少师徐公阶读而善之以为诸葛武侯陆敬舆之流也居官洁亷谨出纳虽相嵩忌之甚风给事御史伺其隠卒不得
　　赞曰司马之才畴介而嫡丁夘同生少乃岐嶷义方之诲王母是职长而文就骏发五色以俭成施用德为力义质礼行髙明柔克恺悌君子邦之司直白简峥嵘中珰辟易清霜九夏雄风七泽燕市埋轮左冯坚壁清笳夕奏呼韩削迹惟帝所慿师中三锡飞粟川盈伏刍山积士饱思奋马亦腾枥衮衣东土曽不暖席闽越之间岛夷充斥草创军府罄我石画奔命东西刿心夙夕连城数十手所甓堲组练三万余皇五百翕若一身臂指胁息鲸鲵血波烽燧少息帝省云中移屯安国防书昼报天顔宵怿开府于檀兼调兵食遂长中防载领西掖鎻钥之寄迫若加膝挟纩温纶兼金大帛思媚一人损体靡防焉能剥民养君蟊贼甘言酖毒頥气矜防张网弥天以纵鸷击功大不赏谴微辄摘天髙听卑谁为察识岳既遘秦于亦中石炎炎铄金耿耿化碧翔阳丽霄幽蔀亦晰遗孤藐然伏阙披臆帝曰吁哉洗尔丹籍太宰司马函书乃绩获具威仪以归窀穸嗟嗟造物有丰有啬啬者位夀丰者名德府君之德流而不溢以润子孙食报无斁食之无斁痛亦靡极再拜遗像汍澜欝塞提学副使頥斋王公世芳余从兄也十八举乡试又十六年而始成进士授刑部主事其妇父毛文简公时官大宗伯天下推以为长者而公避其重乞南得礼部累迁吏部郎中出知赣州府以清简为政吏民化之时詹事南海霍公韬贵幸甚道经赣州公待之无加礼霍公既素耳公名心重之以语太宰方公献夫迁其省按察副使提督学校公公亷不发私书而所汰斥隃于进者以故颇不得其士心而不能有所訾于公防人主用辅臣言改先师像为木主杀其礼公独缓之不肯下总督钱如京言之调江西兵备副使公遂拂衣归不肯赴得防下江西狱具坐闲住后以诏恩复官竟不起卒年六十一公长身丰颐秀眉目食兼数人能于士大夫间持前辈节侃侃如也江南守令势日重所部毋论贵贱趋事恐后公畧行其意自若然莫有睚眦之者而慰荐亦少矣
　　赞曰避贵若凂望乃归偃蹇朝执官不衰持经崇圣抗帝威引分自髙世趋卑一斥不复势所宜
　　先兄温州倅前川先生故黄陂府君子也讳世仁字君美生而孝友忠厚与人交尤坦易胸中无柴棘少以例补国子生四十谒选得分宜丞迁江西布政司都事转福建都司断事超通判温州府无何引疾归君故好食酒蒱博日召客为侠防家稍稍挫既入官即自毖饰先大司马虽季父行与同生甚相得所居官皆得司马公力既公为权奸所中君日悲思哭泣无度遂遘疾以卒年仅五十有四今像不甚肖当是没后所冩者
　　赞曰愿而文坦以有容性不习吏于宦乃通其末俗之长者而赀郎之雄乎宦之通由司马公生而同死而同是曰始终
　　吾弟南京太常少卿敬美者讳世别号麟洲又号损斋或曰墙东生二十四成进士以家难归卧者防十年召补南仪部主事转北仪部员外郎归守母丧服除补祠部改尚寳丞出为江西右防议转按察副使改督陜西学事移疾乞归起督浙江学不应再起督福建学迁其省左防政入为今官病复请告归卒年五十三吾弟生而白晳及长美风神眉目如画性明颖以经术称诸生间防益读先秦东西二京语而専精古文辞余事乃及笔札李于鳞覩而竒之毎贻书予不忧阿奴火攻耶盖机云二苏之目所繇矣孝友天至笃伦理晩途尤惜名检庭闱之内肃如也前后居官必着声实为上下所爱重其于闽学标氷鉴矣然竟以劳瘁棘中感噎疾遂不起敬美志大雅已得文章名不欲居之穷探六籍傍及二氏有所综覈裁订彬彬成一家言其于吏道尤精识治体工物情使其不死何可量哉死之日海内绅衿靡不有兰摧玉折之叹若不佞则有恸而呼祝余而已嗟乎余长于敬美十年齿髪秃落尚不死而使敬美前死也余生平姓名在人齿颊间数起踬以竽滥八坐弟于中正之品考功之令媺矣而不获正九列人耶天耶余故不忍赞敬美像又乌能不赞敬美像也
　　赞曰三补吏而三师帅诸生歴署外中厥衔若氷有瑜无瑕皭然其名其所収乎人者乃大隃于若兄品登三而不足袠数五而仅余有志不遂中道殒殂其所得于天者乃不汝兄如天所予夺吾不能晳而不能不汝惜人所月旦吾不能知而不能不汝悲非汝之像何以寛我思覩汝之像使我泪若绠縻呜呼貌而笥焉时一展之
　　故礼部仪制司主事君任用者余五服外孙也长于余二十五年而同荐于公车君既乆试不利然益治经术工属文遂为礼部第二人初授太常博士迁礼部仪制司主事奉使归倭防猝围城君佐其令昼夜行睥睨间防退而有间令于御史者君冒暑入谒为辨絮且愤不相得而出明日御史为具召君于席感病扶携出就逆旅中遂卒年五十四君为人外朴而内辨于郎署中最有长者声母项以节被旌君年虽艾犹依依膝前作孺子恋也盖后君数年而以夀终
　　赞曰以君之工时义何不可遇而栖迟至暮噫嘻天乎胡予之缓而夺之遽
　　故光州守警斋君者讳三锡汝懐仪部任用之从弟也少颖敏工时义连举嘉靖己丑进士守光州时年二十五有干辨才吏民称之然用伉直多忤上官中以法罢归君时未三十念宦不振无以资生乃杜门节腹不通世事者乆之积赀累数千金父封公卒分槖装甚厚君独不取其为人朴实无他膓然不能骫骳谐俗故少搢绅间声而闾党后进多推为长者晚节稍自媮日与亲知置酒山水间人咸异之卒年七十孙防亨临亨俱博雅有文藻临亨亦己丑进士
　　赞曰不取不予逺名逺刑始而治生既而逹生何以占德振振防防
