<!-- { "loadSidebar": true } -->
　　春之仲与澣之上好雪自北寖向南【梁肯堂昨奏二月初八日保定省城得雪盈尺方维甸奏天津地方亦于是日得雪六寸并称云隂浓厚霑被必广是以前志慰诗有泽盖南赢递南施豫齐普被望殷吾之句】殷吾望在齐及豫次第报到得雨甘【兹据山东巡抚玉徳奏济南省城于二月初八日先雨后雪入土三寸近省之齐河徳州等二十五州县于初四初八等日各得雨雪二三四五寸不等并续报济南泰安武定东昌登州莱州青州临清各府州属均于初八九等日得雪泽三四五六寸兖州沂州曹州济宁州各属地近南省各得雨三四五寸不等河南巡抚景安奏豫省南阳裕州等八州县于二月初三四日各得雨一二寸开封省城初八九日得雨三寸并据尉氏郑州等二十五州县暨卫辉懐庆二府属先后禀报均于初八九日得有雨雪一二三寸不等齐豫两省壤地毗连应春膏俱称渥被仰昊贶钦感难名】乃有是乎
　　昊恩溥惕盛慰意感难堪或予付托合
　　帝鉴幸时若
　　锡恩普覃陡思二虏俘实信掷笔南望仍懐慙
　　题宋端石二十八宿砚
　　赵宋玉堂是也非呵之墨锈润霏微二十【平声】八宿循环阅佐我批硃勑万几
　　咏古玉夔纹佩
　　浸非土与血成在夏和商质本羊脂白色微栗子黄延禧阅桑海令闻【去声】比珪璋君子曽谁伴睾然引思【去声】长
　　喜雨【二月十七日】
　　花朝前雪已称酣【今嵗正月初旬及昨初八初十及十四连次得雪盈尺有余已极酣足】何幸春霖甫逮三【兹甫逾三日又获甘膏深透不可以寸计在北地实为仅见】润物无声绵以细被田有泽实惟甘终朝不计寸多少凿土真看尺渥湛稽首年来稀遇者诚欣诚惕敢虚谈
　　喜晴
　　入夜犹隂傍晓晴允称时若庆农享麦麰出陇胥助长【上声】禾黍乗春普可耕十嵗一艰斯乃遇寸深戒或邻盈微寒转喜晴诚好无定人情半晌争
　　再至玉泉山得句
　　玉泉再至非无事感谢
　　灵祠恵赐稠遥望素琼峰积迥【昨于十四日雨中兼雪共计六寸余以日来天气微寒峰间积素未消】继欣甘泽野霑优【十七日复宻雨竟日益觉深透逾常】松因补种疎増宻【因山左松稀命补种之趁此渥润发荣滋长葱翠可观】麦已抽秧润更柔爱景随时何慽慽望縁捷报未轃邮
　　该妙斋戏题
　　玉泉南北两髙峰各占峰头有窣堵今朝逰北欲探源【静明园南北两髙峰其南为玉峰塔影乃园中十六景之一塔建峰巅仿金山妙髙峰之制因以名之兹北峰上为木邦塔乃乾隆三十四年征缅甸时我师曽驻彼图其塔形以来因建塔于此取兆平缅甸之意塔下为该妙斋山底涌泉潺潺石峡中琅然清图名峡雪琴音亦为十六景之一别为一湖与趵突之玉泉异凡山脉皆自北而南是即园中山水源也】塔下斋额该妙覩始名两字本无意斯乃悟妙由源取西山脚势落向东【玉泉山势自西山蜿蜒而南至此一伏一起即山之麓平坦处为是园】一伏一起成平楚此山居西万夀【亦山名】东【迤东则为万夀山清漪园更东并无山阜盖二山胥由西山而来为京师诸水之来源也】复向东则乏冈阜【叶】试观此斋该众妙以其源故该妙普促成七字别无言源与妙究该何所
　　咏素堂得句
　　肩舆屹降多层因降悟原必自登今嵗春寒花未发以名求实却相应
　　逺青轩
　　穷千里目上【上声】层楼似逊敞轩峰顶头【楼虽髙岂如山顶之轩哉因反唐王之涣诗意】厯厯逺青都入眺欣非草树在来牟
　　挂瀑檐
　　玉泉山下非山上旧曰垂虹久辟之【玉泉垂虹前人所标燕山八景之一而实误也玉泉非在山上乃从山根仰出喷薄如珠与垂虹之义无渉癸酉嵗题静明园十六景因为正其名曰玉泉趵突向有日下旧闻之说平正其诬】然则斯檐曰挂瀑瀑自何来恐致疑盖引碧云山下水委曲至此成瀑垂【是处飞瀑乃香山碧云寺之水于墙脊甃渠迤逦引来至此者地势西髙东下飞流垂綀落而与玉泉之水滙以为湖是瀑实非玉泉之水也】西源东流殊髙下山水落脉可证斯禁苑外人所弗到朱明一错乃至兹【自前明来纪载家误以趵突为垂虹相传已久盖以地处禁苑人所弗到故从无订正之者子向来题咏每事必求征实有取杜甫诗史之义故即一地名之微亦必悉为辨正】向来诗故学杜史弗肯不辨留参差
　　倚晴楼口号二首
　　就西山脉降崥崹楼据渐平缅昔题两字倚晴顔额定倚时忧喜率殊齐【楼名倚晴原寓喜晴之意然雨多固以晴为喜无雨时则又以晴为忧情随境迁殊难齐视厯年于此题句不胜偻指率不出此二者】
　　春雨今年胜往年晴光时若抚油然于斯俯仰顿殊念二竖成擒信逺牵

　　御制诗余集巻二
　　钦定四库全书
　　御制诗余集巻三
　　古今体二十八首【丙辰三】
　　雨【二月廿六日】
　　五鼓闻云布甘膏落防晨恰欣符十日【昨十七日得雨深透不可以寸计至今日甘膏接闰复三寸余恰符十日之占】　难得是中春禾黍胥堪种北南祝普均【日前山东河南各奏报于二月内普得雨泽霑被甚优与京畿得雨先后略同今春南北屡沐　　恩膏庆协农祥钦感之余益深防惕】农佳恐意满防惕励谆谆
　　清明【二月廿七日】
　　昨雨逾三寸夜云傍晓轻昒昕落雾重寥朗过辰晴占汁【闗西曰汁同协出方言】今朝吉兆殊往嵗情【北方有清明风刮土连连四十五之谚往嵗春雨艰致是日或遇有风试之屡騐今嵗入春后雪雨频霑极为深透大利耕作为北地所仅觏而今日清明节又幸竟日无风可为夏收丰稔之兆】无风欣至晚乃敢五言成
　　咏和阗白玉椀
　　和阗贡玉多无数【去声】择质【谓器之大小】兼之择品【谓色之纯玼】良椀则大为盂则小【许慎说文云盌小盂也是大则为盂小则为盌此玉材质约园一尺余以之为盌则成大器若制为盂则尺寸转小矣因材器使之义即于斯寓焉】仁言圆胜义言方可仪人物徳诚美不揜瑜瑕说更长棐几旅獒原在侧对惟怵惕自慙惶
　　按玉之美者为瑜其疵为瑕礼记聘义云瑕不掩瑜瑜不掩瑕又左传云瑾瑜匿瑕予以为此有二义所谓不掩者盖其质美处多而考纇少不可以小疵而弃其大醇传所云不以一掩大徳即此意也至匿瑕者乃大舜隠恶扬善之义若玉之材质大段果属精纯即微有瑕玷亦尚可包容含蓄不至弃舍是以辛巳赋得诗有隠之略一玷扬矣获连城之句夫全材希有用贵取长因咏此盌复絜矩及之并识湖北巡抚恵龄奏报生擒邪教首逆聂杰人诗以志事
　　湖南叛逆苗师征不得已地险逆苗众耆定逾年俟【去嵗二月初间据总督福宁提督刘君辅湖南巡抚姜晟贵州巡抚冯光熊各奏报贵州逆苗石栁邓纠约湖南逆苗石三保等滋扰焚掠幸福康安先以整理钱法调任云南总督闻信即驰赴贵州连克正大嗅脑松桃三围又和琳新授川督自蔵赴京陛见甫入川境闻秀山亦有逆苗滋扰即改途驰往勦除与福康安合兵楚南屡次焚勦迸匪苗寨无算并擒获首恶吴半生解京逆苗势已穷蹙惟该处山路险峻又多霖雨至今已逾一年尚待荡平之信为之日殷企望】调兵北近南兵调营空里邪教乗此衅一二作乱起【幸该省去嵗收成丰稔虽附近苗寨之处猝被抢掠而通省民情安帖不意湖北邪教聂杰人刘盛鸣等窥伺湖北各营官兵调往湖南乗此起衅在枝江宜都等处纠集匪徒肆行抢夺署湖北巡抚恵龄适在荆州经理军需一闻此事随即带兵驰往擒获一百五十余人而逆匪等旋即逃往江家垱大山之内冀圗负嵎抗拒】贼首聂杰人聚匪谋不轨官军屡胜守险学苗子【毕沅驻湖南辰州办理军营接济闻信即驰回防同恵龄简调荆州满汉官兵并乡勇等入山勦捕官兵鼓勇直进当即杀二百余人生擒数十名逆匪窜入灌湾脑及太和山内蔵匿我兵随于太和山驻劄扼其要害惟是该处山径陡杂贼匪恃险负固其情形几同南省逆苗实堪痛恨】向余邪教流猖狂聚蜂螘当阳竟戕官督往亲洗先抚安荆州民心胥定敉【前此四川大宁县匪徒谢添绣与竹谿县之王占魁陈金玉等传习邪教一案经福康安等访拏惩治不谓此畨聂杰人等仍假白莲教名色纠众倡谋敢肆猖狂近又据毕沅等奏江北当阳县被贼占据戕官难民大半逃至河溶镇地方毕沅一闻此信即分兵驰回荆州安抚地方民心平定一面檄催豫兵速到一面先自酌带兵将径赴当阳该县地处平川谅不难于收复也】抚驻太和山相机进无止今接飞章报生擒渠魁矣赖征苗二督由南助军至【叶　恵龄驻太和山军营相机进今据驰奏逆匪等因官兵连次奋勇勦杀暗于深冲口鳯凰山添派匪徒踞守该处山髙路险为贼众紧要隘口必须一鼓散方可直逼贼巢适福康安和琳自湖南军营派来协之镇筸镇总兵富志那已到即与商定于二十一日黎明分兵两路进勦】两路批险要奋勇入临咫无不一当百羣贼逃披靡势知不可当五人亲出跪【恵龄与富志那派拨已定该镇即统率叅将许文谟佐领额贝等带兵进取鳯凰山恵龄自率副将额勒金保防御台兴等带兵进取深冲口该二处各聚匪徒数百人严宻把守恵龄所带官兵直扑贼卡鎗箭齐发并用大炮轰击登时杀死贼匪二百余人余匪纷纷四散适富志那亦将鳯凰山之贼勦散占据山梁两军防合见山后逆匪结队直扑前来千总刘健标先将手执白旗贼目射毙守备刘管城拏获贼目一人官兵乗势直前人人奋勇一以当百杀贼二百余人生擒三十余人正在长驱深入之际逆首聂杰人见官兵骤至势不可当料难逃窜即带同匪伙熊太山等五人自山跑下直至军前叩头纳命恵龄等即委买将各犯觧赴营中看守一面仍督领官兵觅路进逆匪先于山防各处埋蔵地雷四处冲起贼匪随声分路而下以冀邀截官兵后路而恵龄等亦用大礟击之督率兵丁奋勇捕贼势力不能支始向内山逃遁时天色已晚因将官兵暂驻】问其起事由则更他人委云惟张正谟白莲教首是乗虚恣抢攘图利兴奸鄙指日大军进【官军回营即提讯聂杰人起事縁由据供称伊子聂池向拜张宗文为师学习白莲邪教张宗文之师张正谟因地方官查拏甚严适见各处官兵俱调往湖南出征遂乗虚纠约同教谋为不轨众人因其家道殷实推伊为首邀同伙数百人携蔵器械旂防符帖等物随秛该县访闻往拏张正谟等即率众抗拒抢刼粮石胁人入伙因闻官兵前来先避入江家垱内今见官兵奋勇伊子聂池又为乡勇所杀是以心懐畏惧早图投出复为张正谟拦阻所有逆谋俱系张正谟主持该犯并不与闻其刘盛呜亦聴张正谟约束现在同教者约有二千余人余皆掳掠胁从反覆诘究矢口不移该犯等敢于光天化日之下聚众谋逆实属罪大恶极今该犯畏罪投出将一切逆谋均委于张正谟明系恃无质正借词狡缷恵龄已委派妥员先将该犯迅速解京现在张正谟虽未就擒而日前所调河南南阳镇兵一千名陜西兴汉镇兵一千名西安将军恒瑞所带官兵二千名又续调河南兵一千名即日陆续可到大军防合声威益盛无难洗浄尽正犯全俘迨解送到京严刑惩治以正国法而快人心俾邪教根株尽絶湖北绥静想湖南苗宼亦即不日就擒防音即至矣】正犯授俘迩牢缚并送京待至严刑理因思宿爱民良心孰无彼何当有叛乱防刘致民絫继念究予过教化未臻美五字仍自责为愧非为喜
