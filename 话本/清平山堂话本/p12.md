<!-- { "loadSidebar": true } -->
　　越月余，公破召，促装赴京，嘱生家事而别。越三月，公奏曰：“臣老，不能用也。有婿冯琛，素怀异才。臣荐为国，非私也。”上大悦，遣使召生。生与琼曰：“蒙旨征召，暂与相别。”琼曰：“相会未几而遽别，奈何！奈何！妾闻金陵胜地，歌楼不可留恋！”生曰：“噫！卿误也！我心尤如冰玉，后当自知。”即促装起程。
　　琼令韶华备酒殽，饯于郊外。琼握生手，相视大恸。生亦呜咽。琼曰：“君今弃妾，妾无负于君！”生曰：“我与子岂一朝一夕之缘分！今日之行，出于无奈；卿有是言，殆非以为陌路人耶？”琼曰：“君无二心，妾何以报！”口占二绝以赠。
　　其一：
　　鱼水欢娱未一秋，临歧分袂更绸缪。
　　诉君不尽褒肠事，惟有潸潸珠泪流。
　　其二：
　　香闺绣幂恨悠悠，一片离情不自由。
　　争奈君心似流水，滔滔东去不能留。
　　生赋律诗一首以答：
　　懒上雕鞍闷不胜，此心如醉为多情。
　　空垂眼底千行泪，难阻天涯万里程。
　　最苦凄凉冯伯玉，可怜憔悴赵云琼。
　　男儿且学四方志，铁石心肠作广平。
　　琼情不已，亦作《茶瓶》词，云：
　　忆昔当时相会，共结百年姻配。枕前盟誓如山海，此意千载难买。思和爱，知何在？情默默，有谁瞅采？妾心未改君先改，奈好事多成败！
　　词毕，恸哭不舍。生扶琼至家，嘱韶华劝慰。次早，不令琼知而去。
　　琼晚见月界窗痕，风鸣纸隙，举目无亲，以赋《临江仙》词一阕：
　　明窗纸隙风如箭，几多心事难忘。荼靡架下见行藏，交加双粉蝶，交颈两鸳鸯。岂知今日成抛弃，尫羸减玉消香。谁与诉衷肠？行云缥缈，恨杀楚襄王。
　　生行不觉逾旬，未尝不思琼也，观京畿将近、偶成一律：
　　冉冉时光日似梭，相思无计欲如何？
　　五云缥缈皇畿近，万里迢遥客恨多。
　　愁望银河看织女，魂飞阆苑问仙娥。
　　金陵谩说花如锦，一点芳心誓匪他。
　　生行至京，见上于奉天殿。上甚爱其才，即除为起居郎。一日出朝，因便人作书以寄：
　　冯琛端肃书奉云琼娘子妆前：拜违懿范，已经月余。思仰香闺，梦寝行坐，未尝离于左右。迩来未审淑候何如？琛至京，蒙授起居郎。谁料菲才，幸际风云之会，得依日月之光。偶因风便，封缄以寄眷恋之私云。
　　琼得书，一喜一悲。贺者填门，而琼悲号不已。刘夫人命具杯酌，弦歌宽慰。琼编《驻马听》，命韶华讴之，闻者莫不凄惋。自兹愈无聊赖，鸾孤凤只，竹瘦梅癯，而似梨花带雨，眉如杨柳含烟。暑中风凉月冷，形只影单，赋诗一律：
　　夜深独坐对残灯，默默怀人百感增。
　　愁肠百结如丝乱，珠泪千行似雨倾。
　　月照纱窗光皎皎，风摇铁马响铃铃。
　　总藉夫人宽慰我，金樽漫有酒如渑。
　　素娥善言语，一日，对琼曰：“妾闻西湖鸳鸯失侣，相思而死，何谓也？”琼曰：“汝戏我乎？”曰：“既知，何不自想？”琼曰：“汝不闻李白云：
　　锦水连天碧，荡漾双鸳鸯。
　　甘同一处死，不忍两分张！”
　　素娥曰：“谁无夫妇，如宾似友？至于离合，故不可测。《关睢》诗，曰乐虽盛，而不失其正，忧虽深，而不害于和。是以传之于经。娘子朝夕哭泣，过于哀怨；倘致不虞，将如之何？望以身命为重！”琼意稍解。
　　琼恐生心有异，不能无疑焉，乃作古风一章以自慰：
　　忆昔与君相拜别，三月鹃声哀夜月。鸳鸯帐里彩鸾孤，惆怅良人音信绝。妾心如水水复深，妾泪如珠珠溅血。深院无人春昼长，几回独把湘帘揭。湘帘揭起飞双燕，燕燕差池相眷恋。令人感动心益悲，欲寄征鸿风不便。文君空有《白头吟》，婕妤谩赋齐纨扇。君心若与我心同，妾亦于君复何怨！
　　琼作虽非怨悔，相思之心殊切，抚景兴怀，时无休歇。佇见征鸿北去，乌鹊南飞；寒蛩在壁，秋水连天；桐风飒飒，桂月娟娟；香残烛暗，枕冷衾寒。斯时也：空闺寂寂，人各一天；经年累月，有谁见怜！作《满庭芳》一阕：
　　皓月娟娟，清灯灼灼，回身转过西厢。可人才子，流落在他乡。只望团圆到底，谁知度属参商。君知否？星桥别后，一日九回肠。相思无尽极，惨云愁雨，减玉消香。几回梦里，与子飞扬。尤记山盟海誓，地久天长。春已老，桃花无主，何日遇刘郎？
　　题毕，滑韶华曰：“古之女亦有如我者乎？”答曰：“有之。如王妫之丧身，姜女之死节，皆如此也。然悲欢离合，亦自古有之；若不自惜其身，至于殒绝，亦或有之。”
　　琼曰：“汝之言，我非不知。但恨与生会合未久，遽成离别，恐作王魁负桂英也。”因而赋歌一首：
　　黄昏渐近兮，白日颓西。对景思人兮，我心空悲。云归岫兮去远。霞映水兮呈辉。倏天光兮黯淡，月初出兮星稀。叹南飞兮乌鹊，绕树枝兮无依。久凭栏兮徙倚，追往事兮嗟吁。香消兮玉减，花落兮色衰。陟高庭兮眺望，仍凝思兮迟迟。霜凋残兮落叶，雨滴损兮花枝。花委谢兮寂寂，叶辞柯兮凄凄，恨关凶兮路远，极国望兮天涯。自勉强兮假寝，风飒飒兮吹衣。奈好梦兮杳渺，忽惊觉兮邻鸡，傍妆台兮抑郁，临宝镜兮惨凄。霞鬓云鬟兮，为谁梳洗？兰心蕙质兮，空自昏迷。睹双飞兮粉蝶，听百啭兮黄鹂。何人生兮不若？嗟物类兮如斯。愧年少兮多别离。望美人兮空踌蹰！
　　韶华观其吟，亦掩泪，谓娘子曰：“恐生有‘富易妻，贵易交’之意，莫若令人赍书与冯生，起居动静，可知之矣。胡乃孤眠独宿，行吁坐叹，而自苦若此也！”琼曰：“岂必书也。自生别后，有诗十余首，并录寄赠，以见我之心耳！”即日遣家童赍书抵京。
　　生得书，不胜欣喜，展视之，皆琼佳制也：
　　泪雨潸潸洒满衣，含愁强赋断肠诗。
　　自从昔日相分手，直至今朝懒画眉。
　　东阁尚怀挥翰墨，西园尤想折花枝。
　　自君一去无消息，独对青铜怨别离！
　　“……不弃，我今将行，汝从我乎？”韶华曰：“妾幼侍夫人居于闺阁之中，誓生死相随。今夫人将行，妾愿侍随。”即日治办行装而去。
　　离朝五里许，牛先在郊外候琼而来，其融融，乃曰：“一别许久，不想今日复睹仪容。”琼再拜谢，曰：“妾女流也，不知理法。荷蒙君子不弃，誓同生死！”生与琼轿马相随，归衙，重寻旧约，再整前盟：“今夕之会，何幸如之。“生赋诗一律：
　　朱颜一别几经春，两地相思各惨神。
　　失意如今还得意，旧人偏觉胜新人。
　　颠鸾倒凤情何洽？誓海盟山乐更真。
　　寄语司天台上客，更筹促漏莫交频！
　　不觉已五更鼓矣，生起，整秋冠而进朝。
　　俄闻倭夷有警，上敕生为静海将军，即日承命。至家，与琼曰：“吾奉朝命，领兵收贼，有一载之别。汝宜保重！吾不敢久留以缓君命。”于是率风阳精兵四万，上大悦，亲劳军士，同兵部尚书李斌、左平章廖禹，复率羽林等卫五十八万军马，旌旗蔽野，水陆继进。
　　生之英风锐气，所向无前，驻札连栈。倭夷鏖战徉走，生兵追之。倭度其半入，以精兵五千，出其不意，由别道尾其后，官军溺死者无算，江水为之不流。生呼谓众曰：“今天败我，非众之罪也！第无以报效朝廷。”生复招集残兵，整顿军旅，身先士卒。众乃奋身戮力，与敌鏖战，无不一当百。倭夷大败。生喜曰：“不意天兵之果锐也如此！”倭夷遂遣使称臣求和。生恐有变，许之，奏凯而还。
　　上得捷音，天颜大悦，谓宋景曰：“以赢败之兵，入危险之地，而能克敌，皆卿之荐举得其人也。”景稽首拜，曰：“愚臣无知之明敏果断，举选得人。”上曰：“古有社稷之臣，令琛近之矣！”生引兵由玄武门。上坐，召生入丹陛。上慰劳之，曰：“克战之功，出于卿也！”生拜曰：“陛下顺行天遁，御物无私；臣下奉行政令而已。”遂拜生为镇同大将军，赐剑履趋朝；云琼封为赵国夫人，金冠霞帔。夫荣妻贵，近世未有。
　　夫何盛极有衰，天年不永。洪武七年甲寅岁，十一月初一日壬戌，薨。病亟之夕，执琼手谓曰：“当负汝矣！路隔幽冥，不复相见也！”急呼家童，燃灯取笔，题诗云：
　　九泉未肯忘恩爱，一死无由报主恩！
　　君命妻情俱未了，空留怨气塞乾坤！
　　琼曰：“君无优也，不久当相见！”言讫，生卒。
　　次日，大夫宋景奏闻。上曰：“天何夺吾伯玉之速也！”命礼部官具衾椁，拟以王礼祭之，曰：叨仁忠烈武安王。越十五日丙子，琼亦以忧思不进饮食而卒。敕合葬于采石之阳。越一月，御祭，墓碑丹书，命陶凯篆额，宋景作序。有子二人：长曰明德，尚平公主；次子明烈，娉廖禹之女。是为之记。
　　伉俪相期寿百年，谁知一旦丧黄泉！
　　云琼节义非容易，伯玉姻缘岂偶然！
　　配获鸾凤真得意，敬同宾友不虚传。
　　《关睢》风化今重见，特为殷勤著简编。
　　《风月相思记》终。
张子房慕道记
入话：
　　梦中富贵梦中贫，梦里欢娱梦里嗔。
　　闹热一场无个事，谁人不是梦中人？
　　话说汉朝年间，高祖登基，驾坐长安大国。忽一日，设朝聚集文武两班，九卿四相。各人奏事已毕。班部中转过一人，紫袍金带，执简当胸，出班奏曰：“我王万岁！微臣看得近今天下太平，风调雨顺，万民乐业。臣欲要慕道修行，不知我王意下如何？”高祖问曰：“卿因何要入山慕道？”张良答曰：“臣见三王苦死，不能全终。”高祖曰：“那三王？”张良曰：“是齐王韩信，大梁王彭越，九江王英布。原来这三王，忠烈直臣，安邦定国。臣想昔日楚王争战之时，身不离甲，马不离鞍，悬弓插箭，挂剑悬鞭，昼夜不眠，日夜辛苫，这般猛将尚且一命归阴，何况微臣！岂不怕死？”高祖曰：“卿莫非官小职低，弃却寡人？岂不闻钢刀虽快，不斩无罪之人？”张良曰：“岂无罪过！臣思日月虽明，尚不照覆盆之下。三王向如此乎？”高祖曰：“齐王韩信，他有罪过，如何苦死？卿不知其情，寡人有诗为证：
　　韩信功劳十代先，夜斩诗祖赫赵燕。
　　长要损人安自己，有心要夺汉朝天。”
　　张良诉说已罢，微微冷笑，便道：“我王岂不闻古人云：‘君不正，臣投外国；父不正，子奔他乡。’我王失其政事，不想褒州筑坛拜将之时。我王不信，有诗为证：
　　韩信遭逢吕后机，不由天子只由妃。
　　智赚未央宫内见，不想褒州拜将时。”
　　高祖曰：“卿，韩信、彭越、英布三人有怨寡人之心。”张良答曰：“臣自有诗为证：
　　韩信临危剑下亡，低头无语怨高皇。
