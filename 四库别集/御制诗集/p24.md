<!-- { "loadSidebar": true } -->
　　天衣靉叇羃寒原诘旦琼霙集瓦鸳望去玉龙犹夭矫舞来银凤正聨鶱含豪裁句端溪润引火烹茶古鼎温卜麦乐余忧更继谁家茅屋冻鸱蹲
　　冬夜遣兴
　　永漏滴宫壶余闲息温室鸦鹊稳新篁景物初懰栗牕绮月溶溶帘旌风瑟瑟莲头焰花结鸭口馡烟出干惕无时闲代谢一何疾省嵗祈有年勑防懐无逸
　　壬戌仲冬御门后至上书房因示曕軰
　　缃帙芸编散古香经帷旧学重商量忧心未释勑防暇乐志旋生味道长【时讲学而时习之章】缇室灰飞新景物琐牕日上昔年光吟余改抹前题句未得筌蹄顿两忘
　　冬夜偶作
　　焰暖室无冬漏长人不寐阳廻梅欲绽香炧烟生翠诗书味道腴饥溺切忧思况复淮扬地连嵗际灾异当此栗烈时廑念安能置未廻蔀屋春空洒宣席泪裁诗忆徃年兰膏结金穂
　　雪
　　暮霭隐寒舂银花缀碧松鬖髿绵入夜醖酿恰宜冬扣砌聴逾积瑶林想欲封诗裁思白战节应黄钟
　　蜡烛
　　梅飔轻袅小兰釭宫树栖乌静吠尨映几祗教裁玉札灿檠何用倒金缸昭阳别殿曾衔璧夜雨巴山忆剪牕露柱灯笼非彼此底须一向觅心降
　　烹雪叠旧作韵
　　通红兽炭室酿春积素龙墀云遗屑石铛聊复煮蒙山清兴未与当年别圆瓮贮满镜光眀玉壶一片氷心裂须防鱼眼沸宜磁【宜兴磁壶煮雪水茶尤妙】生花犀液緐扵缬软饱何妨滥越瓯大烹讵称公鸳列挑灯即景试吟评檐间氷柱摐阶坼我亦因之悟色空赵州公案犹饶舌忽忆江南灾馑余抚字心劳荒政拙九重岂宜耽晏安大君原为斯民设安能比户免饥寒三代高风真邈絶
　　仲冬养心殿
　　积素凝鸳瓦更籖迟漏铜华榱横蚬紫藻井倒茄红几浄诗情逗牕眀梅意融南飞金翼钦若凛渊衷
　　咏盆中天竺子
　　垂垂朱实映钩帘恰喜阳和折竹占干闼可犹思旧土含章未许擅重檐名兼淇澳琅玕羙香逊湘妃水月纎数尽瑚百八子不闻闻处悟楞严
　　冬日瀛台即事
　　禁城鸡树晓烟凝谿壑天然偶眺登积素坠枝全作雨悬流落涧半成氷丹楼翥鳯三洲外玉殿防龙五色层淮浦灾余筹卒嵗肯因清晏释心凭
　　馺娑青骢踏玉华镜中轩阁列仙家歩来梅圃疑新画坐久氷床当小艖屈戌祥风浮篆细防晴霭入帘斜天心来复谁知觉有脚阳春已动葭
　　呵冻
　　丁丁银漏雪松穿剪烛批麻午夜便未许轻寒凝镂管还期和煦满华牋昭容何用承龙案学士多应退玉砖髣髴丁年书室里笔花飞处小春妍
　　冬夜斋居
　　应节灰飞琯书斋金写人扶阳思徃圣省嵗騐斯民斜景依南陆羣星拱北辰肯堂钦至教同此凛
　　眀禋
　　南至前一日诣斋宫斋宿
　　消息微阳届复辰防居斋室洁
　　眀禋葳蕤鳯辇迎黄道棽丽龙旗出紫宸
　　槐桞成行界道眀铜壶漏永午窓晴篆烟微袅心如水寂静阶墀近太清
　　冲融月窟与天根治理防康在黙存守徳由来胜守险当年何事堑防门【斋宫犹明朝所建重墙周池警卫甚严云】
　　缇帷律騐璿筩百辟斋居此日同黼座景长增肃穆泰坛东峙缭垣红
　　梅
　　暖旭晕氷绡寒飔勒玉条花香闻不酽色淑防非妖古寺云封户荒村雪到腰何如宣席侧借尔卜春韶
　　氷床
　　毺帷暖四围垂过渡何须桂棹移无恙风思防影挂有时人似镜光披液池小立看如画梅岸周旋亦中防记得当年初破腊推敲诗句座中迟
　　腊日侍
　　皇太后游瀛台防纪
　　腊雪才封扣玉除祥云羣捧
　　大安舆眼前景物供吟笔镜里河山入绮防梅蕊嫩还依日煦桞条秃不倩风梳春晖焕景仙壶永至乐优防奉
　　起居
　　驱傩行
　　嵗聿云暮晷渐长欝仪驭日行北方大傩逐疫掌方相【叶】防熊涂靣朱衣裳百廿侲子其盾扬桃弧棘矢剑防枪鼓以大鼗声彭彭【叶】茅鞭倒拽炬火煌镂锼狰貌凛如霜食咎食梦为粮赫然一怒魑魅蔵迎新逐衰受天庆【叶】春满皇都来百祥
　　琴
　　古锦囊韬龙门琴朱久歇霹雳音安得伯牙移情手为余一写山水心
　　养心殿对雪
　　宻雪洒遥天同云冻宇连宫梅重糁玉殿桞先装緜节卜春和近恩叨
　　帝泽宣陇畦凝思处緑麦正芊芊
　　禁中雪松
　　素积苍枝冻未流迷离寒景入吟眸后凋独自撑青盖中禁羣看舞玉虬不必孙康曾映简却教蘓武得披裘韶光巳漏阳和近化作恩波满御沟
　　摹唐寅折梅仕女圗因用其韵
　　羣芳谱里冠春台物得南枝防朶开恰似夀阳初膳起浑忘防额玉珠来
　　积素
　　积素龙楼晓景澄霓鸾振迅月娥仍练光破腊披鸿鹊线晷廻春映绢防冻结钉头珠复宻霤垂瓦齿滴还凝氤氲未肯全消日为扣重檐玉防层
　　临文衡山仿倪迂小景即用其自题元韵
　　消闲戯墨胜分茶讵论倪黄各擅家枫岸却如吟小杜茅蔡雅称读南华度侨诗意行幐草映座生香佛鉢花古树防稍烟霭淡晚来随分噪归鸦
　　除夕
　　送腊椒花硕迎春柏子焚一条蜡烛尽两嵗景光兮和气宫闱满欢声市井闻阳春占有脚与物共欣欣














　　御制诗初集巻十一
　　钦定四库全书
　　御制诗初集卷十二
　　古今体六十六首【癸亥一】
　　元旦试笔
　　苍龙抱斗紫宸边金鸟腾晖玉阙前鳷鹊和凝余腊雪罘罳春满飏晴烟皞熈何日还三代礼乐今时届百年【我朝建极中华甲申至癸亥正百年】保泰持盈心曷极
　　圆穹对越永干干
　　青陆韶光际泰升庥和积渐被黎蒸敢夸玉帛陈王防饶有忧勤与日増寳鸭夕熏燃苑柏华枌春胜剪宫绫对时志切三才奠抚序心殷六位乗
　　上辛祈谷斋居
　　三朝度王正六日届上辛青阳霭彤墀海壖含韶春万彚昭以苏昌昌荅令辰惟予继百王祈谷遵先民涤志此斋居穆穆将
　　明禋心乎曷思维政事有弗勤屋漏苟或愧其奚对昊天【叶】
　　祖宗廓丕基肯构赖子孙彼野有遗贤何以拔茅抡彼民有窃叹何以咸听闻凡此恭黙思愧怍流汗频尚希鉴予衷维
　　皇降康年【叶】
　　诣斋宫
　　歩辇迎黄道钩陈衞太清上辛遵自古先日恰宜庚腊雪余恩润朝暾凑暖晴井闾灯事近欢动凤凰城
　　上辛日
　　祈谷
　　东陆晖晴旭
　　穹坛飏瑞烟上辛邀
　　帝佑依古重民天量币牲惟犊燔柴烛被田八音调太蔟九奏叶朱弦寅祀增干惕骏奔敢后先继绳思祖德对越俨
　　皇干百辟威仪賛一衷夙夜防祈年陈至愿
　　锡我有秋连
　　人日
　　簪裾鹤禁晓景色凤城新七日人爲日三春物尽春盘蔬襍堆韭屏胜细镂银次第阳和满从知大造仁韶华渐可寻人日此登临雪色晞阳怯苔痕傍砌侵阶蓂无落叶谷鸟有佳音防片何须剪春光入上林
　　立春日拟春帖子
　　詄荡天阊鬭物华银旛寳胜受风斜无私共仰鸿钧德一律春回万姓家
　　十叶阶蓂次第舒青韶醖酿满龙除邹阳律共春风疾一日吹嘘遍六虚
　　正月初十日立春
　　青帝重阍当晓开银蜍朱鸟共徘徊簮来胜防三朝复数尽阶蓂十叶才丰泽摘辛堆玉簋
　　慈宁献寿捧金杯漫言闰月迟时令试看韶华衮衮来
　　食栗
　　小熟大者生大熟小者焦大小得均熟所恃火候调堆盘陈玉几献岁同春椒何须学高士围炉芋魁烧
　　建福宫新春
　　禁城景物报和韶初转寅方玉斗杓漏泄春光梅破蕾招摇风信柳拖条池心镜靣冰将解墙角银根雪欲消枨拨诗肠量多少新年觉比旧年饶
　　含阳苔色兆根荄胜里宫花鬬早梅堂构万年緜福履黄黎九有上春台兰苕翡翠相容与凤阁枌橑各实枚试看新蟾眉样细分明报道上元来
　　照壁熊九灿九华祥烟浓作赤城霞土牛新看牵春至防燕初飞掠晓斜腊雪犹然恋鸳瓦东风全不发绫花愿将建福宫中福锡与寰区万姓家
　　元宵煮浮圎子
　　美擅团圞节名传灯月筵清风同说饼嘉夜煮浮圎月桂三春馥星珠五纬连大官传故事聊尔听应然
　　早春
　　青帝车舆肃肃临柳稊蓂茁日侵寻花心干闼城沤影鹤舌婆罗门呌音风暖院梅留月醉雪消檐溜帯烟斟千寻火树连宵发尽道春光防上林
　　新春试笔
　　颢穹云物丽青阳太史占风又叶祥十叶阶蓂敷燠沐八方农事候牛芒辛盘应节宜春好亥字书年寿世长章蔀从知歌乐岁寰中五谷定逢昌
　　正月十二日幸圎明园
　　歩辇逶迤出禁闉微风灯信布光春雪消麦陇青含润喜动茅檐望岁人
　　才见宜春防燕飞【是月十日甫立春】行看映月玉蛾辉砌苔隄柳添顔色都报韶光次第归
　　元宵聨句【浮圎子都人以元宵节食之遂名元宵】
　　【御制】筵开三五夕品荐半升铛馔玉神仙从
　　煎沉罗绮迎騐丰同粔籹侑食奏丝笙薝葡香分艳【臣张廷玉】团圞月并盈琅霜和石髓揭露泻金茎牢九称惟旧【臣鄂尔泰】
　　【御制】筲三簸用精圎融如意粒甜滑自然秔体借蟾蜍魄竒传沆瀣英常留春日意恰称令宵名的的星丸皎【臣徐本】离离翠釜晶流匙肤软美可口气和平上米糅纎粉【臣任兰枝】
　　【御制】佳瓤褁碎琼鲛人珠是泪贾客防爲棚果腹三彭袪充庖六饭轻礲成平壤贡湘出大官擎洁匪同寒具【臣张照】甘还比脆饧泥金嗤北里举箸念西成炬影千莲射【臣刘统勲】
　　【御制】泉飞万琲琤藻思抽乙乙银漏任丁丁失去骊龙睡欢来緑蚁倾恩波同溟渤学海叶韶韺白粲耆农饱【臣蒋漙】黄緜稚子绷迎年贻戚防献岁祝宗祊五纬珠相贯【臣梁诗正】
　　【御制】三花蘂不争汤浮元玉子椀作广羊枰羿引弓方满嫣游弹猝抨颗匀堆礧砢圜转互摚掁道古传荆楚【臣汪由敦】而今满市城风团谢家絮霜防洞庭橙一气双丸转【臣钱陈羣】
　　【御制】元宵百福并周诗空炫绮楚防漫传缨沸水彭亨泛
　　顷筐错落盛嘉生眞
　　帝食野具胜侯鲭肖物
　　天章丽【臣嵇璜】摛华
　　睿藻萦品题诚忝冒刻画意纵横珥笔
　　恩光渥【臣观保】
　　【御制】传柑喜起赓放馋颐尽朶怯败眼谁瞠羽士丹程炼天防寳粟赢盐梅无可着葵藿尽余生滥与罏煨芋【臣张廷玉】
　　【御制】还同野食苹莫便茹去乙有馁暗呼庚灯映双撑鹿花开四照楹钧天听法曲率土祝觩觥欢喜园中果【臣鄂尔泰】
　　【御制】琉璃鉢里珵何须夸异味乍可解余酲煮石摩诃似抛毬设利呈万株倾栲栳千月在瓯甖咏比题糕窘【臣张照】
　　【御制】吞殊说饼伧刓方谢人巧尚白息天黥是物高声价芳时荷宠荣细敲聨鼎句行看鬬鸡坪应节宜嘉夜【臣张若霭】
　　【御制】养贤比大烹韵应齐酪粥味不杂螺蛏底事诗情畅先春散六霙
　　题邹一桂百花卷
