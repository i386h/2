<!-- { "loadSidebar": true } -->
　　堂标山之迥因以名横云堂自无防择人则有区分其滞厌乎夏其兴希乎春兹当其希时横楹实可欣宁渠助景嘉为霖利耕耘
　　咏宋澄泥凤镜砚
　　唐时佳话宋时制镜古依然见已宜【櫽括砚背铭语】合赠舍人贾至矣凤毛池上用为仪
　　题陈居中舜歌薰风图
　　五弦初作操南风应与臯夔稷契同何事牀琴二女侍居中别具义其中
　　是圗结搆颇古旧题舜歌薰风然无臯夔之俦侍则非勑命歌薫之景矣且二女别牀诸姬环侍益非舜之意也或者居中欲圗象往入宫之意乎然此事吾不以为有而以为无夫舜大孝之人也岂有豫知瞍与象之欲害己而先为穿以待之之理万章举齐东之语孟子辟之可也不得其辞强为同忧喜之说何哉因题是圗并附识之
　　咏古玉斧佩
　　土华浸骨蔚斑然成佩以来弗计年设曰炎刘犹顿置便称忠夏想谁先命夔典乐堪击石赠董安于当【去声】佩抚不手留暎心谧却慙体物屡成篇
　　节后逰万夀山书懐
　　庆节曽无一日闲节过乃得访名山聨遐恵众繁难却返朴还淳政所关酌剂已知王道逺莅临以乆世情闲拈须咏处微増白却是髙峯未改顔
　　题宜芸馆
　　宜芸意实在芸编暖席防曾来便旋餍饫优防信何有忧勤惕励则诚然少闲惟是廑无逸片刻扵斯适有縁敷政岂能外修已髙年不惜此穷年
　　怡春堂有感
　　勤政殿左侧【清漪园前殿亦名勤政殿遵　　家法也】怡春向额堂所为奉慈豫扵是赏韶光庭砌仍花栁
　　几筵久閟藏流隂十载阅黯尔益神伤
　　近西轩口号
　　轩对西山号近西泉明诗意取为题偶来亟去戒忘返夕景何曾坐以徯
　　澄辉阁
　　阳冈据髙处近逺揽明湖水色山光映山容水面铺春曦耀辉嫩泮沼受澄殊理趣黙堪防宁惟玩景乎
　　水周堂
　　昆明富乎水是用水周堂纵目澄观惬喻舟出治蘉无风不波好有夏待莲芳兴我渇贤意蒹葭孰一方
　　停霭楼即事
　　朝霭夕岚曽着句【谢灵运诗夕曛岚气隂王维羣山夕岚之语皆谓岚气为夕自李商隠始有徒望朝岚与夕曛之句前此未有向有岚霭诗订其讹】然而总不离乎山观晨却鲜观暮景【每临万夀山率弗过午即返】停彼【谓西山】即为停此间【谓此楼】拈句无非出想像倚楼偶尔趁防闲促成七字肩舆去媿未陈言一例删
　　清遥亭
　　湖岸为亭不设寮骋睎一碧额清遥谓斯宜近弗宜逺可以借题箴百僚
　　知春亭有防
　　春为干之元气居四时首万物无不知而亭胡享帚亭固物之一一实万之母仁仁与智智其见随所取一知即万知义具系辞有
　　云松巢
　　苍翠松有贞来去云无定扵其有无间而恒契同性松披云为衣云驾松为乘是胥具巢意室亦名巢竟
　　寄澜亭
　　澜有时来往【东风则西往回风复西来本无定也】亭惟峙在中居然分去【谓澜】住【谓亭】原莫定西东皆可谓之寄不如付与空偶慿成五字聊当赋幽通
　　澹防轩
　　初解春氷水一方慿轩极目望苍茫苟能识得安心竟澹防扵斯正不妨
　　鱼藻轩
　　氷浦渐流凘聊遅鱼乐知潜渊亦在藻梯几遂观诗朱注谓颂语毛笺称刺辞设云寓物性实亦戒扵斯
　　题和阗玉仿汉兽耳洗
　　夏商无洗器有自姬周始【夏商以前无洗至周始有之博古圗所载诸洗亦始自周且云古者天地左海故洗当东荣】量材仿汉制汉亦千年矣师古祛今俗是吾乃所以复思洗之义繋辞已标防蓍圎而卦方圣人以心洗方知圎则神髙下有定理温润以为质【谓玉】圎神以为体【谓洗】蔵宻有沃心探赜愿修已
　　题陈书山静日长圗
　　子西佳句叔明法恰合南楼仿老人【见圗中自识语】笔里有诗聊寓画帧中无处不传神幽居深借松林防翠巘层铺荷叶皴为想当年勤课荻集成香树果清新【钱陈羣集名香树集其诗格律清新亦由母教云】
　　咏哥窰双耳缾
　　百圾虽纷抚则平处州陶实出难兄一般朴质称珍重那识精工宣与成
　　填仓日作
　　今日值填仓上元十日弆白驹隙迅哉闹后欣静致拈毫聊咏节因思有三义一为天庾仓陈陈固相积然而司事者尚称宁有备普免实希恩已经行二次玉粒储觉欠数只余两嵗况复截留多截留宁可废灾民待救饥亦祗燃眉急【叶】其或艰阻运疏通更廑意【京通各仓为天庾国本固宜多为储备然每嵗新漕数百千万石陈陈相积即位五十年间普免漕粮二次欲以资民食也前年以河南安徽等省旱灾民食拮据节次降防截留漕朱百十万以资赈防乃司事者每谓截留太多不免意存出纳之吝不知南北皆吾赤子救荒济急事宁得已又昨嵗清口一帯因乆旱湖水微弱运道淤浅既而湖河水势同时并涨复致漕船阻滞挽运维艰披览奏牍为之设法疏通截留起拨不惮再三申谕即此见为君之难也】其二为常平耿夀昌创制增贾与减贾无非为民置厯乆弊滋多或反为民累害民及窃官侵贪乃百出【汉宣帝时大司农耿夀昌请邉郡筑仓名曰常平谷贱增贾以籴谷贵减贾以粜厯代踵行本为良法乃行之既久不肖官吏往往借采买之名任意累地方侵渔入已是为民之举转致累民矣】其三曰社仓晦翁创其事不属官属民以为便民计然而蚩蚩众孰能不贪利官清吏役谨司事更公直【叶】一邑或可行各省难为例民心日以偷忠厚能有防【叶】常平或虚名社仓鲜实际【朱子扵崇安创立社仓择本乡之有行义者司其出入夏借秋偿薄收其息积贮备用诚为久逺之利但后世人心不古实力奉行者难得其人如常平之官为经理者尚有亏短之弊若社仓仅属之民恐更不免有名无实徒饱欲壑而已】余三与余九行难言则易户口増万万【国初天下民数一千六十三万迄今一百四十余年以来已増至二万七八千万防至二十倍之多承平日乆休养生息户口日益繁滋用谷既多其贾安能不日加昻贵耶】安能谷弗贵贵反教之藏遵行那可遂譬如日三餐与二减其一【叶】曰留待汝饥谁肯信其议蒿目视兹民玉食诚慙媿惟防祝屡绥永懐识五字
　　曹文埴养亲归里因赐之什
　　八旬有一逺亲帏请养宁当弗赐归前席受恩原种种南辕欲别自依依幸其未致登白简【朕每与军机大臣谈及此以为设有科道进言殊难批饬也】祝尔乆扵舞防衣庚戌愿言重诣阙【庚戌为予八旬万夀文埴奏扵彼时诣阙祝厘是中间相距亦仅两年即可遂其瞻恋之忱矣】俞哉两嵗暂相违
　　宋人雪栈牛车图
　　门对通衢雪压尘冲寒车马往来人佳賔握手清谈处旅况怜他太苦辛
　　题和阗玉璧
　　玉厄疾其俗様深【和阗玉材不乏佳品每为呉市俗工以新様制作斯亦玉之一厄向屡有诗惜之】近多仿旧琢球琳【俗様者多屛弃外间近亦知不为多从古式矣】嘉兹素璧将盈尺来自和阗可号琛谷以为文足古目瑑而起兆究机心【按説文璧上起兆瑑也谓起为垅若篆文之形夫璧琢以谷文犹合古制若多加刻镂不免失之机巧仍由俗匠所重者利是以务在多加工作以求善价即此见返朴之难耳】盖因工重斯利重革薄艰哉识此吟
　　微雨【正月廿七日】
　　微雨当春孟春韶已渐融雭欣润土淅沥惜停风扵泽岂知足祈年惟愿丰徂云向南去齐豫或恩防
　　由泉宗庙还宫过大西门之作
　　取路泉宗庙进京大西门外必经行不堪东望黙增恨倐已十年迅可惊昔惧强【上声】称弗忍惧【乾隆乙未秋出丽正门恭迎圣母至避暑山荘诗有不可不知　孔子训我惟知不忍言知之句彼时喜惧交萦而口又弗忍言惧自丁】
　　【酉至今倐已十年回思其惧亦不可得矣】今怦真是切心怦卧碑射中【去声】承欢识【戊辰九月诣畅春园问　　安扵大西门集近侍诸臣较射连发廿矢中十有九儒臣等侍观赋诗进览因用侍郎齐召南韵成四律勒扵集凤轩壁间越明年己巳四月　　圣母赐膳扵集凤轩是地近大西门侍　　膳之暇陈马技以娯　　慈顔亲发十矢复中九且破的者三　　圣母悦豫复曡旧韵成什并前诗勒卧碑扵大西门长楼下以识嵗月】都作畨畨梦境呈
　　泉宗庙瞻礼
　　御园度节驾言旋有事春祈及讲筵塍稲与与叨去嵗庭松蔼蔼又新年端庄示像肃而叩绥屡希心刻以防撮要名泉三十二【是地淙泉之处不可胜数乾隆丁亥命所司建泉宗庙并为记以证万泉荘应在斯地而不可他属凡庙内外之泉皆与之名而志之碣约举之凡三十二其实不止此数曰万泉者综成数以极言其多耳】弗因缀景为输田
　　题挹源书屋
　　水必有源处挹源实在兹书斋搆庙肋昔日额檐眉讵悦披图目惟廑絜矩思如论切已句二典是吾师【二典实为治之源也】
　　倪瓉江岸望山图即用其韵
　　江乡易雨艰致晴晴景难图润与明能事老迂一亭占寄情秦望两峦横【即用倪迂句意】髙风漫议掩扵画别裁【去声】应知不为名设曰钱塘堪望处【用诗中意】甲辰春跸忆回程
　　题汉玉谷璧
　　璧制由来本自周侵寻率以属炎刘縁邉圻鄂目犹辨围好粟纹手不留珍等圭璋蔵秘府弃同荆棘伴荒邱珍荣弃辱原无定圜器何曽意少投
　　二月朔目坤宁宫食胙肉六韵
　　受胙遵
　　家法肆筵合雅诗【祭而食胙周雅屡称之后世莫之行也惟本朝　　家法春秋大祀神后必合王公大臣进坤宁宫食胙肉犹满洲淳朴风也】春秋钦大祀上下沐
　　鸿禧割肉躬为倡【敬忆我　　太宗尝御翔凤楼谕王贝勒大臣等曰先时儒臣巴克什逹海库尔禅屡劝朕改满洲衣冠效汉人服饰朕不从輙以为朕不纳谏试思设我等寛衣大袖右佩矢左挟弓忽遇硕翁科罗巴图鲁劳萨挺身突入我等能御之乎若废骑射寛衣大袖待他人割肉而后食与尚左手之人何异朕此言实为子孙万世之计恐日后子孙忘旧制故常切此虑耳乾隆壬申因恭读　　太宗实録敬述此　　谕立卧碑扵箭亭镌示子孙臣庶用垂万禩是以每食胙肉必以佩刀亲割躬示倡率冀世世无忘家法也】颁糕逺莫遗【满洲旧例晨祭之胙必扵室中亲友共食毕之不令出户其福酒福】
　　【糕则遍遗未至之亲友敦睦纯俭曲尽情理应世守之】睦亲兼寓俭逮众是为慈【大祀执豕博硕肥腯王公大臣共食弗尽仍命入直侍卫等入坤宁宫食之】扵此应言吉【满洲旧俗扵祭神房内最忌伤感】无端亦缱思【忆丁酉以前凡遇大祀神必恭进　　慈宁宫糕酒兹十年无其事矣】述
　　先示后世勿漫视常辞
　　古玉博山顶
　　丁缓作博山镂奇禽恠兽【见西京杂记】山顶饰以玉写物胥腾透不可识其名纷罗绕琼岫铜或一再见玉惟此独然非象海形温润香艰凑祗可作玩器慨古难返旧
　　仲春经筵即事成什
　　依例经筵举仲春耄龄肯便谢躬亲虚名宁渠徒数典实践由来在淑身与子与贤凛天命畜人畜已慎时新【是日讲孟子天与贤则与贤天与子则与子易经大畜卦刚健笃实辉光日新其徳】无心立异以著论亦弗泥乎疏者伦【予谓与贤与子天命胥不可恃惟在君人者敬天爱民慎守其器以为凝承之本耳至解大畜者注家俱以不家食为养贤而贤者不食扵家予意当以家为私以不家食为去私又九二六五主柔臣刚之解亦近曲説兹所论非有心立异但折扵理而已】










　　御制诗五集巻二十八
