<!-- { "loadSidebar": true } -->
　　髙吟埓鼎彞　　【御制有石鼓歌并　　命搨本箧蔵】佳玩迥非娱视聴【臣企
　　士松】
　　元音夙已沁肝脾调谐律吕赓
　　韶濩揖让声情轶镐岐藻缋
　　春生诚倬彼　　【御制生春诗二十首　命画院绘屏　臣彭元瑞】丹青部彚早祎而【乾隆己未　　命寓毛诗全图　御制小序特申以诗设教之防】鲤庭指日蠲
　　临跸　　【上将以二月初东廵　　临诣曲阜】
　　鼇禁循年例鬯熙请付郑笺欧谱匹【臣沈初】
　　【御制】问侔艺谏瞽箴谁闗雎麟趾通为治清庙明堂企仰思聨席掞豪答韶祉返躬却每愧于兹
　　题王糓祥花鸟册
　　野梅翠雀
　　五五三三朶潇潇落落姿翩然来翠雀小住得横枝岂羡雕笼好那知暖窖宜以幽闲适性画者具深思
　　水仙红梅
　　梅红水仙白斟酌有权衡岂较肥兮瘦何妨弟与兄丰姿各逺俗格调总标清诠出宋玉赋非闗施着成
　　梨花白燕
　　燕子银为羽梨花玉作妆风前态相似月下色难详声气应求合纪谌兄弟方画家工度曲三叠拍霓裳
　　杏花燕子
　　髙下凌风叶浅深晕露防施朱嫌太赤不语亦含辞何防乌衣女翩来白日亏红绡铺帖妥下剪意还遅
　　绯桃白头翁
　　緑緑红红缋枝枝叶叶敲佳禽饶乐意名卉立芳梢驻得春前景堪成世外交如何张子布却讶与相嘲
　　牡丹
　　春到鼠姑科春光欲渐过问谁堪作殿舍此更于何叶衬緑瓐褥花擎紫玼窠莫怜惟一朶増许便嫌多
　　红蔷薇
　　蔷薇各色有红者致称佳金锭丽娟买锦袍陈濬谐何妨号野客颇可伴幽斋傍出略多刺须防莫浪揩
　　笋篮
　　春泥劚春笋借用叶青青一体非彼此三生认色形苏翁偈堪悟【用东坡玉版生事】沈老画称灵【内府有沈周写生巻画笋极为精妙】偶忆韬光寺携篮我亦曽
　　枇杷果
　　枇杷因叶名夏月果方成体备四时气枝擎百颗琼漫耽甘可口须识味移情建业相夸耀居然呼蜡兄
　　白莲
　　白云自有乡绰约试霓裳雨过通身浄风来满意凉声为水仙操色是道人妆展看难成咏祗闻扑鼻香
　　兰
　　花虽四时有品格独宜春幽实不论地芳寜复待人朶曽闻作佩叶亦可为绅比似康成宅香应竹素匀
　　萱
　　黄花开韡韡緑叶发萋萋夜玉层笼砌秋金满布蹊含芳风度别散影月华低我独怜行役殷然咏伯兮
　　秋海棠
　　擕得春园号重开秋砌花北墙恨犹托后洞艳偏夸四出迎风嬝千葩畏日斜侍儿酸态在祗合住裴家【见缾史】
　　桃
　　不独花宜玩还饶果供【去声】餐家丞那可忘【去声】庶子未虚看瓤剖緑氷滑液流翠露寒瑶池有仙种却隔海漫漫
　　寳相花
　　寳相名谁赠蔷薇别种分朱葩光借日緑叶影摇云曰色固无夺其香若可闻持将比丘对定复有疑黂
　　菊花
　　淡淡踈踈笔斜斜整整枝不衫不履意絶俗絶尘姿裛露真堪掇傲霜岂炫竒徐黄称妙手精致觉多为
　　石榴
　　颗擎火齐赩实孕水晶圆笑似开口杜便如果腹边摘时争出手剖防欲流涎三品大防贡【回部平定时驻守大臣以彼中所产石榴苹果木瓜三种来贡曽为诗以纪其事】曽因摛藻篇
　　菘
　　伏雨初布种秋成摘满筐穷檐供卒嵗老圃喜经霜此味胜他味南方逊北方【菘白菜也北方者佳南方芸薹大不及】莫轻寒俭物玉食也应尝
　　芙蓉
　　根陆宜照水芙蓉岂浪名飘萧态絶俗艳裔色犹清白鹭波依浴鲤鱼风欲生美人青镜句独步祗飞卿
　　花
　　抱月飘烟质凌冬傲雪花逊梅惟是白不茗亦称瓣染轻红叠须攒淡赭斜设饶香味喷逥顾定林家
　　盆中枸杞
　　大邑甆盆妥植生却老枝緑琼叶云布火齐子珠垂夀可延千嵗名犹殊四时赋成史子玉亦复寓深思
　　砚山
　　陶常作伴人北尔恒南架合琉璃笔贮宜水月龛情田发藻思墨雨润烟岚比似江花吐斯应太华参
　　柏枝绶带鸟
　　丞相祠堂种孙枝亦郁森犹然依老榦翩尔集佳禽廿幅写生动【谷祥画本廿三幅举成数也】一时寓抱襟如将拟夏绮绶带那萦心












　　御制诗三集巻九十三
　　钦定四库全书
　　御制诗三集巻九十四
　　古今体一百三十七首【辛夘二】
　　祈糓斋居
　　斋必坐居迁仍于左个焉【斋宫在乾清宫左】新正政方简首祭意弥防冬泽虽云被春膏亟欲连同云时聚散颙望又殷然
　　咏汉玉檀柄如意
　　汉玉香檀接柄长两端仍汉玉为相居今慕古思恒永得一含三趣可详荷叶缀头似芝朶辟邪承趾足徴祥期如意岂易如意难是屡绥万寳穰
　　铜印诗【有序】
　　定边左副将军成衮扎布奏进铜印一云巡卡台吉于额尔逊特斯地鄂博间得之印方得三寸有十分寸之一厚十分寸之五三台递上各减二分有半上台方二寸有十分寸之六直纽髙寸有十分寸之七纵寸有十分寸之三横十分寸之六其末微敛纵减分之二横半之通印之髙二寸有十分寸之七重六十九两文曰太尉之印防古篆八叠文覆首右署太尉之印左署宣光元年十一月日中书礼部造凡十有七字皆汉文考之则元昭宗嗣位和林时所铸也【昭宗即元顺帝太子阿育师利达拉史旧作爱猷识理达腊今译改事详诗注】元太尉官位尚书右丞相上秩正一品不常置印制无考宣光年号史亦不载乃今四百余年忽得此于新屯墢壤中登之册府物之显晦以时诚有定数且因此而得考北元之纪年官制不终湮没无传足以补正史之阙盖亦有莫之为而为者乎因叙其事而系以诗
　　厄鲁乆荡平屯田辟耕畷掘土得铜印将军呈京阙文曰太尉印宣光年颁发正史虽无考彝尊【朱】集可掇其书髙丽后昭宗年号掲【髙丽史载元顺帝子嗣立徙和林遣使至髙丽行宣光年号国人不允寻复告纪年天元辛禑遣人往贺立十一年而殂諡曰昭宗云云见朱彞尊集书髙丽史后】数百嵗月湮隠现有时节北元国未亡南宋难同列【元自顺帝出居应昌即称北元传及昭宗纪年命官典章犹备视宋末二王之流离海岛者不可同日而语乃宋史扵昰昺具载年号而元史则顺帝北迁以后即不复书其世系偏袒不公殊乖信史向扵通鉴辑览曽论定之】南人率左袒正论谁衷折谦益【钱】瀛国公其事益瞽説【明宗北狩过阿尔斯兰地纳霍勒禄鲁氏生顺帝史文甚明及文宗下诏谓顺帝非明宗子本嫉怨搆诬之辞风影无据钱谦益遂谓顺帝为瀛国公子明宗乞养之并携其母以归诡诞不经显兴史戾纪载家任情毁誉大都不足深信似此逞私肆诋则悖妄尤甚然谦益大节已隳其人不足齿于人类其邪説更安足论乎】
　　诣斋宫作
　　葩瑵旃旌玉辇行农占恰值糓朝晴却因冬雪非优渥仍望春云霈瑞霙
　　年年躬
　　祭敬诚申忽作六旬有一人依例遣官视
　　笾豆欲留余力肃
　　明禋【向诣斋宫谒　　神位拈香瞻拜后视　笾豆之礼亦毎亲行之兹以年逾六旬依例遣官行礼】万几神运非繁简五夜心清凛旦明虽是无时不用敬于斯敬实倍常情
　　祈糓礼成述事
　　大祀躬承卅六番民
　　天国本重根源嵗符窃企秋金穰日值犹殷稼穑爰【是日辛亥属土】拂曙瑶窓光旭昒升烟寳鼎气纷緼春来麦陇无存雪时玉防祈早
　　霈恩
　　新正恭奉
　　皇太后幸圎明园即事有咏
　　豫节春园好涓辰侍
　　大安称
　　八袠庆愿奉
　　万年欢
　　康健心中喜曽元
　　膝下看微怜寸隂速新月又将团
　　题敦素堂
　　氷池近砌前俯仰玉壶天一例月澄魄何须风漾涟逺村鸣竹爆万姓庆华年亦有纱镫缀頋名觉恧然
　　虚明室
　　人言虚故致生明是否斯之未易评试问玻瓈及铜镜寜因空洞照形呈
　　养素书屋
　　素为绘画先礼居忠信后商可与言诗纳约必因牖素亦贵存养养非由外取克已仁自归去蔽明斯受即境防书意不知有合否
　　抱朴草堂口号
　　草堂筑以念民穷茅葺竹编宛朴风入屋原看陈绨几恧思贫巷可能同
　　适性居
　　性固图其适相近贵得正性亦不图适习逺斯为病近则天理现逺乃人欲竞讵其安逸恣而忘敬义胜题居当铭盘时时用自镜
　　澹存斋
　　虽是羣雍向暄芳菲景尚勒春园芸斋却识先天意一巻羲经澹以存
　　恒春圃
　　始和万物被韶华即景恒春特地嘉四壁有诗皆似画一年无日不看花庭前未雨常含润户外虽风那用遮设使女夷当问道魏夫人住此为家
　　芥舟
　　杯水坳堂芥作舟问谁能以此乗浮今来氷凝【去声】芥亦胶【去声】可复于杯相傲不
　　澹然书屋
　　阶基临方池几席近止水澹然名固称【去声】最称惟氷矣中无藻荇横上鲜波澜起澄非外所资澈若直到底彼门如市人焉得谬托此
　　题恽夀平山水花卉合册
　　新水鵞羣
　　新水平沙嫩草青鵞群分队伴兰亭山隂道士甫相赠应是书完道徳经
　　古木寒鸦
　　古树淡烟笼簇攅晚鸦飞集意相安居然入画巨然景【此幅自题摹巨然古木寒鸦图意】何必无枝叹阿瞒
　　国香春霁
　　幽谷无人鸟不喧兰丛蝴蝶一双翻画家解作龙门传【去声】仿佛荘周晤屈原
　　乔柯急涧
　　乔柯嶰壑临急涧涧水籦笼潄趾哀设使不经裁作笛即今谁识马融才
　　红白牡丹
　　白如素练体胜【平声】弱红似赪顔酒中【去声】微设使嫏嬛覔相匹赵飞燕瘦太真肥
　　夜雨初霁
　　绵雨溪村夜正賖轻烟水阁晓犹遮潇湘欲霁依稀是不辨方家与米家【见夀平自题语】
　　出水芙蓉
　　初发芙蓉出水鲜纎尘不染浄而娟设方明逺评诗语应致延年愧自然
　　秋英耐寒
　　露玉风金景已凄秋英耐可灿髙低微嫌五色错如锦陶令能无目欲迷
　　红霞秋霁
　　丹枫緑树艳秋光背郭何人筑草堂寥廓偏宜纵遥目落霞天际逺沧茫
　　溪山行旅
　　防天石壁下临涧栈道盘旋筞蹇驴可识溪山才半幅凄凉旅况貌无余【夀平自识摹北苑半幅图】
　　和阗玉石子如意
　　和阗玉子如芝朶土气千年郁苞裹底须琢磨命玉人何以柄之用筠笴天然蒸栗滃黄云虚说佳城出牧火比似白圭玷则无扪舌功资奚不可
　　新正万夀山
　　镫节还余几日賖乗闲山色揽韶嘉后凋緑蔚老松鬛向暖青披嫩草芽解冻湖心遥作浪勒寒氷齿近依涯华釭缀屋从无赏不卜夜逰已觉奢
　　乐夀堂
　　面水乐宗知背山夀体仁无多数月别【自去嵗秋搜即未至此】又是一年春流景云何速韶光已向新建炎名偶似希事不希人
　　乐夀堂题名已乆义实取祝
　　厘兹得董其昌论古帖真迹册载宋髙宗书有乐夀老人之称是倦勤之后托志取名自无不可近题淳化轩亦微寓其意然所希扵彼者惟此一节而其人其政实有不足希者故并及之
　　道存斋
　　俶春入室韶将鬯积素含氷融带痕诗忆绛州有佳句蓬瀛近以道斯存
　　玉澜堂
　　西窓糊玻瓈全湖俯几席已开者波溶尚冻者雪积凝静与流动寓妙各适适氷水两不知于何辨坚白御防犹哓哓故知为物役
　　长春书屋口号
　　书庐到防额长春此日名和实逼真个里若寻切已句亦云元善勉依仁
　　题无尽意轩
