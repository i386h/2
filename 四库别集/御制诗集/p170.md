<!-- { "loadSidebar": true } -->
　　菜花结子麦抽芒畅好烟畦润露光谁识九天城阙里许多农景貌江郷
　　迎眸北岛复南台面面珠帘未卷开今日清游余兴在波光潋滟待晴来
　　闰月篇
　　清和余气丽正阳朱门阖左临明堂璿玑斡运不失常孰称惟是驻年光在御琴瑟仍清征不齐之齐大备理回环七十二候推蔀章晦朔从头起白首老翁笑婆娑今嵗幸得一月多达庄齐物汝知麽赋芧者即羲与和
　　题董邦达画
　　踈竹櫹槮古木樛倚岩曲榭碧波周端居頍弁一髙士兴寄风行及水流
　　题张宗苍画
　　活脱王防荷叶皴悬空迸水石磷磷布帆无恙秋风挂可是名山爱剡人
　　御殿传胪日作
　　胪唱三声晓日曈编钟清瑟协薰风希占五色云朝见早慰一犁雨昨蒙赞化羣陈万言策勑几自辟四门聪祗怜退鹢垂双翅空望神仙注牓中
　　琼岛揽景
　　雨后宜登眺林岚触目清隂宁春胜夏岛匪石惟琼放子鱼穿藻贺羣燕掠楹麦秋今可望茂对一怡情
　　阅古楼
　　新题阅古署延楼每与前贤共倡酬一晌徘徊神别契士衡赋识卓千秋
　　亩鉴室
　　古井方深浚天池讶迥成涟漪半亩澈风月四时清繁藻赪鱼跃新林黄鸟鸣宁惟斯用汲即事凛王明
　　太液泛舟
　　宿雨初收晓露传微风水面送轻寒新荷才防田田叶激石微添细细湍团殿平临紫虚表趯台南指绿云端泊舟底识添游兴岸栁烟丝润未干
　　补桐书屋
　　假山叠磴窈而深四壁琴书翰墨林俯仰个中犹故我补来桐树已成隂
　　千尺雪
　　借问真佳处端惟心畅时瀑声新雨壮夏日小年迟茗椀原堪瀹缣图偶慢披神游三即一【千尺雪昉于吴中西苑田盘热河皆有之各为之图四图合贮一函分蔵其所每至一处展图即得其三故云】区别亦奚为
　　题钱选鸡冠图
　　绛帻层罗绿叶稠盈盈似泛露华流夜深蓦向灯前展还讶鸡人报晓筹
　　咏汉玉韘
　　未烦磨琢中规轮鼂采云霞襞满身在擘有縁逢巨擘却珍无意得殊珍每因防泽思观徳讵止钩闿诩絶伦比似佩环常不离恒看佽手较来亲
　　西直门外
　　秋麦芃芃春麦萋短长畧异吐芒齐那忘待泽方殷也且喜懐新亦迅兮晓露尚瀼青垅外轻云又起碧山西迩来才觉心源润腹藳行行着处题
　　闻河间景州望雨即事书懐
　　连朝膏雨利耕畇逺府稀霑为望频毕竟忧多欣慰少即吾可以例他人
　　赵孟頫夏木垂隂图
　　或坐谈元或理纶盘中总是倦游人垂隂绿树堪消夏活脱王维句里神
　　赋得樵夫笑士【得流字八韵防馆试题】
　　樵斧碧山侣心希王道修士如黙以处彼得笑而尤齿龋奚妨粲舌蔵宁不羞行歌无降志寝厝有深谋讵让江湖客独懐廊庙忧蝉寒信何谓荛献可同不束未曾因湿负常戒反裘莞然定谁氏或是买臣流
　　御园雨泛【闰四月初八日】
　　晓隂微雨雨还晴却引中心慰望生过午密云旋大霈烟波耐可畅予情
　　疾徐嘉霔正迎梅暗数前番十日才银竹森森洲渚渺潇湘画防面前开
　　入土实称甘结穂方欣二麦含此地佳哉晴亦可一时悬念到畿南
　　摹唐寅事茗图即用其韵
　　记得恵山精舍里竹罏瀹茗绿杯持解元文笔闲相仿消渴何劳玉虎丝
　　晓
　　砌苔蚓出泉庭树雀弄响露气既滃匼溪烟正苍莽大哉造化功转旋易反掌宁即忘忧愁已殊观气象志厪三时遥心周九防广畿南况密迩尺泽羣资仰密云如解作冀被无偏党
　　饲鱼
　　银塘雨后镜光鲜投饲闲凭画槛前潜藻谁云善深隠浮波妬饵看纷然
　　题赵雍山鹧棠梨
　　逐逐山禽态逼真一枝借得正芳辰黄蜂欲捕涎先堕忽忘花隂挟弹人
　　细雨
　　如丝细雨织空稠实颖欣知麦有秋喜近宁能独忘逺一时悬念到瀛洲
　　周臣羊裘垂钓图
　　解札泽中居垂钓意匪鱼五羊自鬻者清浊定何如
　　读齐语
　　小白反于齐鲍叔进夷吾中钩懐旧恨宥用犹是夫谲辞请诸鲁施伯何妨乎一如鲍叔料施伯果进谋杀而授之尸炙輠安用诸使者复致辞欲生得戮屠乃使束缚予将以返归途比至齐国境三浴三衅涂施伯谋诚髙再请情见初胡乃生予之终为鲁国忧【叶】齐使又奚谁智如鲍叔徒仓卒为诡谈生还敬仲俱战国尚机变纪载强半诬善哉子舆言尽信不如无
　　直总督方观承奏报河间一带得雨因成口号
　　畿南今日喜音来好雨均霑郁抱开奏牍频繙难下笔恐防从此讳言灾
　　题文征明茂松清泉图
　　横琴不鼓有余情聴取潺湲弦外声茂树嘉隂黙相对肯谈俗事拟班荆
　　泛月有作
　　闰过清和暄且妍乗凉液沼泛兰船璿玑暗定周天度玉魄明饶一月圆水榭山亭原恰当宣毫江砚又依然亦当及节凭烟景今嵗清光塞外便【今年巡幸吉林乌喇先驻热河诹于夏至后啓跸当至冬月囘銮故云】
　　赋得窻中列逺岫【得同字八韵选馆试题】
　　向逺千林表来青一牖中非闗隔纱绿不借照灯红横嶂还含秀遥峰若接空形容堪意入呼吸与神通手岂烦王宰肩如拍葛洪云端常缥缈天外尚穹窿石涧垂帘水松岩谡窍风谢公将白傅吟望恐难同
　　沈周郭索图
　　应月期无紊称星度不差黄泉虽后蚓渤海却降蛇
　　热【闰四月十七日】
　　清河未改候骤觉暑风吹入夜占云合连朝待雨滋田功纵无碍节令恐非宜屈指一年内寛心得几时
　　新蝉
　　绿隂未老试声时嘒嘒犹悭疾复迟细拟争先传响意几曾清实畏人知
　　题徐贲聴泉图即用其韵
　　幼文诗画称双絶真迹居然见聴泉石濑月娟杜工部香罏日照李青莲滔滔流水自终古落落长松是大年想见山川得神助九龙深处抱云眠【贲又有眠云轩图并蔵内府】
　　雨【闰四月二十日】
　　剧热刚增盼雨意宵来檐注落前楹及私惟愿周千里不寐何妨彻五更遥拟疾徐隔牕势爱听飒沓滴梧声目前农兆诚多幸此后悠哉望嵗情
　　御园雨泛
　　朝烟欲泮景偏殊细霔旋零优且濡旰食才教纾望切午闲畧可识清娱轻浮彩鹢行还止密织空罗有若无恰似辋川图画里一篙冲雨泛欹湖
　　题刘松年中兴四将图
　　防稽栖后小康称尝胆无心事中兴万里长城谁自壊一江天堑竟奚凭操戈致恨同而异折鼎终缘负且乗千载霅溪传面貌云台合并凛威棱
　　玉河进舟至玉泉山作
　　一雨昆明水涨波夹川农事阅如何云黄徧硕髙牟穂毯绿才分嫩稻科
　　溪村伊轧响缲车闲却钩筐笑语哗闻道南方春雨冷恐迟蚕事忆杭嘉
　　溯洄因至水源头别馆芳菲足憩留今日香山驻清跸翠峰早喜近迎眸
　　前朝亦诣灵泉祷祈雨无言谢雨言此后三时正悠久慰心姑置惧心存
　　首夏静宜园驻跸
　　缇骑宣传避绿苗乗闲岩馆靖喧嚣风前嘉树流仙籁雨后横屏展翠瑶即事山居良有异防心佳处不关遥摛毫又得今来句地迥因之意亦超
　　心期常与静为因却笑非能常静人暂遣余闲来首夏久抛絶胜阅三春山禽隠树能调舌野蝶穿花不带尘分付岚光应好在驾言避暑待时巡
　　臯涂精舍
　　一雨涤炎山川乃许佳绿槐刚防户红药已翻阶好景皆宜赋良农信慰懐于兹散充屈暂与静音谐
　　静室
　　得要居髙飒颢风烟岚变态一牕中偷闲大畧观如是万状千竒岂易穷
　　题元人达摩像
　　碧眼虬髯紫跏趺色即空忽思游少室石影得毋同
　　即事
　　豫中已报秋登麦山右新称雨润禾自是筹农心为慰益谦损满惕犹多
　　题汉玉盌
　　逢占讵待少君知曰白应思涅不缁桮閜之间自伯仲碔砆以下那追随腹空漫设游辞诮色泽还看英气蕤慨想茂陵终复出达观拟事鄛【上声】人椎
　　赋得红药当阶翻【得书字八韵试中书题】
　　画壁曾闻省庭槐亦有庐宛看药已放又是夏方初秾质偏清态前迟得后舒郑风真荡矣谢句信轩如风影和【去声】球佩日华烘粉除碧苔欣共绮秽草故应锄了不知春去还疑对雨余何人思战胜却拟直中书
　　题唐寅嵩山十景
　　草堂
　　卜居拟楚畹遯迹寄嵩阳兀坐凝思者幽吟概十章
　　倒景台
　　招邀驭风客伯仲絶尘子设非战胜人骇目神越矣
　　樾馆
　　即林搆柘架艾坂足茅茨黄庭常在手彷佛传羲之
　　枕烟庭
　　窅若枕烟庭浩然此栖遅既云忘世者屡校又奚为
　　云锦淙
　　石激泻珠湍色声供静悦我亦临田盘创名千尺雪
　　期仙磴
　　缑山即比隣曾是吹笙处伊人防可期烟峦从此去
　　涤烦矶
　　深山大壑潨神心斯静极借问涤烦人烦复从何得
　　羃翠庭
　　灌木积嘉隂盘中窈复深横琴坐对客请聴弦外音
　　洞元室
　　借草为重茵因岩作虚室内景是真丹无须炼水碧
　　金碧潭
　　结搆本卢鸿藻缋复伯虎太少总无言堂堂自今古
　　夏至日有事
　　方泽礼成敬述
　　曈曈曙景苍
　　帝幕色惟黄祀典修周嵗畴官报正阳薰风韶琯叶湛露玉觞瀼
　　鸿贶安贞永钦承敬益蘉
　　骤雨
　　骤雨继以徐入夜势未止优霑不逾旬续霈实称美洒润已惬懐清聴复满耳二麦早登秋禾黍苗皆起油油色泽浓斯渥又堪喜明当啓行旌展軨净尘滓柔逺筹永图考农蔡近理受宠宜若惊朂人何况已
　　端午日恭侍
　　皇太后观竞渡
　　宿雨初收泮晓烟奉迎
　　慈驭侍榴筵心殷爱日承欢节景丽悬蒲插艾天防缀云峰留碧宇参差水树罨朱船五丝延夀占
　　遐算愿共薰风亿万年












　　御制诗二集巻四十八
　　钦定四库全书
　　御制诗二集卷四十九
　　古今体九十九首【甲戌五】
　　恭奉
　　皇太后启跸幸避暑山庄之作【有序】
　　溯丰镐发祥之地灵萃万年忆椒芗躬荐之秋星周一纪载瞻
　　祖烈祗谒
　　丹丘爰诹日至之上旬适度天中之令莭敬扶
　　安辇暂驻山荘时则凖噶尔部筞凌防凌乌巴什等率众来归迎銮肆觐用即卷阿之胜境锡兹湛露之鸿仪迨夫届金廼复时廵东国礼因事举诗以日増启跸初程命篇伊始
　　追逺柔遐庆典覃天中卜吉启行骖东廵五载兹惟倍【前以乾隆癸亥至盛京阅今十年余矣】西极四夷彼剰三【凖夷四部曰凖噶尔曰都尔伯特曰和硕特曰辉特筞凌等则都尔伯特部也】计里方欣日正永清尘喜值雨霑甘山荘避暑今年信
　　家法钦承敢即耽
　　雨中过清河
　　拂曙鸣梢过石桥吉骢丝雨度飘萧麦登髙廪先秋见万顷仍看遍緑苖
　　渐石颇怜行路艰老农额手笑开顔因思利难兼顾我亦惟权轻重间
　　新月效庾信体
　　薫风送翔云梅天敛织雨既霑晴实佳霁景澄碧宇举头见新月眉痕才一缕清光散迥霄飒影荡平楚广寒惟夏宜寓色慿人取结念在山荘漾舟正三五
　　懐柔县
　　此役示懐柔【七月自避暑山荘启程往吉林塞外寒扵行迈为冝且早至旬月者实以宴赉新归诚之都尔伯特台吉等彼皆未出痘故不可令至京也】因之度古州山川缭似绣禾黍緑如油弦诵牛刀试布韦鸿渐求前朝烽堠在何事守徒修
　　途中即景
　　过北至暑方行恰当风凉阴间晴满地緑云铺喜色连塍翠浪逮秋成山头雾气迷离散驼项铃声替戾鸣所遇多欣欣可极每因顺意凛持盈
