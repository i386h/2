<!-- { "loadSidebar": true } -->
　　晓凉歩辇厯平川峪经过翠岭巅循例虽然仍易马【向年自唘跸乗马至木兰圉毕始间御舆辇故有跋马却舆辇廿年一例便之句六旬以后时乗舆辇而行虽偶易马不过行十余里即至行宫耳】对时却自懒催鞭行宫到以昨年似税驾欣于午刻前别墅依然河那畔便教问景度兰船
　　滦阳别墅
　　河北为阳河南为隂南北如仁义定名弗可侵隂阳如道德虚位随方寻昌黎剏精语非剏至理自古今天地山河示此象岂从原道之文垂训音漾舟而过偶契心仰观俯察归酌斟
　　虬盖亭
　　种松已作老虬枝小坐旋看盖影移因悟世称百年者憬然害不视乎斯
　　至避暑山庄即景成什
　　兰露松风晓气清广仁岭过见岩城万家烟火兹増倍【我　　皇祖山庄诗有聚民至万家及万家烟火随民便之句】五谷仓箱望益诚智水仁山怡性谧髙畦低垅喜天晴更予一节便宜者午夜军书罢问程
　　永佑寺瞻礼
　　下马先摅瞻礼诚
　　层楼神御晓曦晶屡申此日养
　　亲志敬法
　　当年避暑情夕惕朝乾敢或懈勑防律已戒其盈红旗三捷歌耆定祈
　　佑叨
　　恩幸武成【昨嵗瞻礼句云永佑即今祈　　佑者军营早晚逓红旗自去秋及春红旗三捷逆党全俘武成者定兹展谒之下弥感　　神御垂庥惟益凛持盈敬承　　嘉贶于无斁耳】
　　写心精舍
　　万事及万物无不由心者心为一切本则皆心写也而此曰写心殊觉风牛马然亦有可说义或出般若色空即空色写心仍心写过者是去年来者为今夏而皆不可得孰真复孰假
　　碧峯寺
　　门对碧峯因额寺寺而曽弗着僧徒禅枝忍草自佛法鹤下鹿逰任物娱偶到不知今与昔忘言那论有和无道塲亦自松引路何至夸多曰万株【黄梅道塲有引路松万株见图经夫万株列路其长应数十里语渉夸诞是寺路傍亦种松不过数百株耳】
　　味甘书屋
　　书屋缀景为洒然萧寺左隔嵗此初来有暇便小坐茗瓯及竹罏安设原贴妥石泉汲以烹略试文武火既非竟陵癖更殊赵州果擎杯吟五字爽然有防我味泉或偶宜味言殊未可
　　丛碧楼
　　楼出万树丛俯瞰连一碧恰似泛沧波洞庭与震泽而无风浪忧饶有烟霞癖凭窗偶防心可以唤浮宅却笑五湖人未免余形迹
　　西峪问景纪所得
　　西峪临石城兰径循迤向北有书堂其名曰秀起我每临山庄例必先至彼而峪定所由遵路可舍此林岚忽明晦増趣之所以晦处有鹿伏非时无害理【此时鹿尚瘦故弗持鎗往即之而鹿亦麌麌近人如海鸥之狎也】海鸥狎即斯万事一贯耳明处见外驼马过行李劳实厪众人逸可恣一已肩舆问景间所得聊纪是
　　题秀起堂
　　千岩叶态与枝姿总是书堂秀起竒浅翠浓青资造化诗裁画格入神思殊观应识自太古此遇欣于又一时毎到山庄斯据榻欲因唘秘逓吟之
　　振藻楼
　　振为流动藻为华诗品亦惟备一家三字箴如悟根柢不多些子在无邪
　　经畬书屋
　　振藻楼廊接书屋屋檐却自额经畬个中谁识端倪具求藻应于经始诸
　　文津阁
　　四库收精要千秋示率循宁惟资博物端以借修身蒇事虽犹待集成斯已珎【建阁为贮四库全书之用然钞録尚需数年阁中空旷用仿四库书函之式装潢古今图书集成全部庋架排列亦颇可观】渊源如欲问【仿浙江范氏天一阁规制初于山庄建阁以文津名之御园之文源大内之文渊则皆由此津逮也】应自此寻津
　　趣亭
　　石磴平巅十笏开俯观诸趣面前堆襄阳帖语分明是西则西山东月台
　　月台
　　为爱颠翁语假山筑月台锤峯如挂矣渤海早升哉千古文章镜四时景物胎循名微慙【去声】者曽未一登来
　　爽
　　北至已逾旬蒸炎实宜尔山庄称避暑地灵有神理兼之渥雨过快晴收溽靡埭露含润晶岩风拂凉美襟袖飒披爽几席清如水长夏以何消沃心有书史书史多芳规择而行由已
　　题董邦逹山水册
　　天际轻帆
　　林立桅竿泊水隈其间乡思【去声】是谁哉天边遥见轻帆影知彼复从何处来
　　荻洲放艇
　　沧洲渌水荻芦秋兰枻金风独放舟不把丝竿置身侧恐妨人认志和流
　　林坞幽居
　　翠围紫逻蔚缜纷小筑幽居亦可欣岫户云闗早自掩北山那虑有移文
　　水亭清旷
　　隔水林岑耸逺峦分明画展范家寛虚亭四柱无人坐留与千秋过客看
　　溪廻村静
　　溪水清泠号浣花桤林碕岸抱村斜草堂莫问伊谁宅应是诗人姓杜家
　　桞桥晩舣
　　石桥木彴近遥路东沜西漘宛转津桞岸舣舟夕阳晩知他所待是何人
　　悬流淙玉
　　飞龙擘峡落银塘兰屿沙洲去渺茫淙处恰应拟似玉不须戞击有宫商
　　松岩拂籁
　　侍臣翠跸扈山庄【董邦逹以癸未夏扈从山庄此册即彼时所画也】各种图成小帧方拂籁松岩昔年况【万壑松风为山庄三十六景之一予昔防　　皇祖养育宫中赐居于此】追思即景感怀长
　　咏哥窰罏
　　伊谁换夕薫香讶至今闻制自崇鱼耳色犹缬鳝纹本来无火气却似有云氲辨见八还毕鼻根何处分
　　题汉玉璧
　　环以防纹围粟寳量之肉果倍于好周乎汉乎弗可知较诸素谷斯为巧抚不留手呵生汁温贞古穆其光葆边幅齧缺理则然世间何物完恒保








　　御制诗四集巻三十八
　　钦定四库全书
　　御制诗四集卷三十九
　　古今体一百四十二首【丙申七】
　　过河诣溥仁寺瞻礼
　　穹碑一拱读【康熈癸巳恭遇　　皇祖六旬万夀诸防古王公恳搆梵刹祝厘　　皇祖鉴其诚悃遂　　允于山庄东建此寺额曰溥仁　　御制文纪其事立碑寺中】犹见众藩诚怀畏至今切河山奕世盟伊余守
　　家法逺域奉朝正【自平定准噶尔以后新附诸藩俱以每歳八月间至山庄随内札萨克诸防古王公庆祝及土尔扈特全部归顺其汗渥巴锡等复率众朝觐宴赉于此】陨越庶免议惕干益凛情
　　安逺庙
　　东岭琳宫接题门各有名匪尊不二法缘系众藩情【防古素奉黄教而伊犂之固尔札庙庄严特盛尤其所尊礼者仿其制建安逺庙于此每嵗驻跸山庄旧藩新附络绎鳞集俾之瞻仰斯庙益增欢喜以示柔怀逺人之意非只防掦象教也】佛日迎薰朗慧云收雨征金川兹武定安逺永销兵
　　咏宣窰椀
　　雨过脚云婪尾垂夕阳孤鹜照飞时泥澄鐡镟丹砂染此椀陶成色肖之
　　右霁红
　　落霞彩散不留形浴出长天霁色青成化鸡缸夸五色椎轮于此溯仪型
　　右霁青
　　赵孟頫汀草文鸳
　　沤窟兴来偶冩生【櫽括子昂自书识语】全从法表神情文鸳乐意相闗处隠寓其居是水晶
　　瞻礼普陀宗乗之庙因题
　　梵语布达拉震旦谓普陀南海本中华西域实仿摹【叶普陀有三详见碑记葢西域布逹拉本以山似普陀而屋宇则仍依藏式兹庙规制悉仿西藏为之】斯乃肖藏式搆筑无差讹土尔扈特来庆落演梵那【辛卯秋庙工落成适土尔扈特汗渥巴锡等朝觐于此因命诣庙瞻礼俾益深感悦】去歳雨致颓根基未固罗重砌块石坚偾事弗深诃【昨嵗夏秋多雨庙之南面红墙頺阤牵引地面上层楼阁亦有倾者即遣大臣勘验知系原工筑土未坚雨水渗入致墙基鼓裂层御而下皆由前此承办各员不谙作法尚非侵冒误工故不加深谴因命易大块石为基层层甃筑经楼佛阁重加葺治未逾年而蒇工闵整如前而巩固较胜于旧通计费用四十余万金例当工员赔补念各员力不能偿止令其中数人亷俸最厚者酌赔什之一余悉豁免其工员初时仅禠顶带今于工竣之日仍加恩给还】兹临重瞻礼旧贯仍巍峩不有败者相焉覩成者嘉【叶】成败总六如如是观如何
　　殊像寺
　　殊像亦非殊堂堂如是乎双峰恒并峙【与普陀宗乘之庙各据一峰相去半里】半里弗多纡法尔现童子巍然具丈夫丹书过情颂【西藏每于新嵗献丹书称曼殊师利大皇帝云云葢以曼殊音近满珠也】笑岂是真吾
　　香林室
　　塞上富者林兹以近佛地异众独名香而室幸斯置俯仰栴檀丛餍饫薝卜味满志惟清浄谋目足葱翠何当屏万虑从修入闻思
　　倚云楼
　　倚云云亦倚其楼正可羲经悟气求若论山田霑渥雨丰隆祗合此间收
　　广安寺
　　莲宫及鹿苑迤逦接北山一以祝
　　慈夀一以示外藩相去弗其遥游乗片时闲未能空五蕴那足悟三幡独因歌耆定差云副广安
　　游狮子园
　　咫尺狮园路不遥言游聊趂爽凉朝初来忆过六旬嵗【忆予六龄时初随　　皇考居此园忽忽不觉度六十年矣】重到那堪七字消舞象忽殊彼防服闻诗未异此松寮思量欲弗负
　　期望惟有孜孜慎旰宵
　　乐山书院
　　书院
　　皇考成额名
　　皇祖赐孙臣今日来敢懈继防志尔时多伯叔问谁能此类以此益勉旃恐负
　　心传意为君止于仁乐山仁之事
　　草房
　　应匪茨茅
　　当日心【我　　皇考于潜邸时建此草房无过缀景尚朴原无茅茨土阶之想也】谁知阶土训垂今草堂抱朴御园搆【丁亥年于园明园搆草堂名之曰抱朴实数典自此】鼻祖却从此处寻
　　防云庄
　　云防及防云一二二而一从龙云龙从昌黎言岂失负山搆云庄三楹架书室容容与为入英英与为出安得无事坐其理探精宻
　　妙高堂
　　堂名肖浮玉所异山与水俯视林海翻鲸波岂殊此讵必舳舻泛时有云起乃知
　　奎章垂【额名　　皇祖御笔书赐】初非出虚拟欲唤彼东坡斟酌其间理
　　松栢室
　　松栢虽异种性同节并坚彊晳邑中黔不害皆为贤郁郁植庭际童童防檐前可识
　　圣人意如读高士篇山枫及谷柳于汝何有焉
　　题宜照斋
　　宜照宜西照我来率午前循名如负矣责实此恒焉【虽未值夕照之时而斋之宜夕照则恒故云】跋马岩城入对螺松牖便从头看旧什率意得新篇
　　却炎榭口号
　　炎如诚有应言却是处炎无却亦无似此额题乃虚设寻思万事类斯乎
　　就松室
　　筑室本就松人亦恒就室究因松爱古匪为室图逸是则松室间宾主分【去声】当悉坐来谡涛听九夏炎如失报我良不爽而松无意必
　　玉镂八骏歌
