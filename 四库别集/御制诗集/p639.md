<!-- { "loadSidebar": true } -->
　　神御楼之侧精舎幽而雅毎因成小憩近率逢仲夏【叶】山静日方长景合子西也槐隂及松籁别我两年者胡为如是乎抚心不能写
　　诣松鹤斋感成六韵
　　旧日攸芋
　　夏凊曽斋顔松鹤
　　寿希徴闗情生忆兹尤切以礼制心特未能对境徒慙孤所望捧
　　床祗恨呌无
　　应胎仙朗韵谁为听苍客嘉隂莫与凭叹是三年倐已过思惟
　　神御敢频増【山荘永佑寺惟敬奉　　皇祖　　皇考神御不敢并及　　皇祖妣　　皇妣松鹤斋虽　　圣母昔年驻憩之所亦如　夀康宫　畅春园之例不敢増奉　　神御也】桮棬列置胥如昔言及斯真痛弗胜
　　热河承徳府纪事八韵【有序】
　　上塞久钟擅坤舆之胜槩神皋特辟萃天府之奥区造化既具此山川分野自呈为都防溯惟热河着号因泉温而纪地灵迨乎承徳命名初设州而今置府缅昔
　　经营文囿始成避暑之荘及余纉习武功斯伫行秋之典烟井万家而递衍盈宁既叶屡丰礼乐百年而后兴教化亦徴日盛作庙准省垣之制【热河先建城隍庙像设祀典悉视保定省城】建学崇
　　孔子之堂文治甫彰贤书遂荐乃诏铨曹而集议悉依内地之成科首防迁郡守之阶即资统辖余属分牧令之职仍帯原衔人因旧而制则惟新规模于焉大备官不増而事无所废庻政因之益修顾两载已隔鸣銮兹五月复临驻跸览欢迎之士庶愈懐
　　祖徳之培贻抚肇锡之班聨恒凛泰符之熈洽用吟长
　　律兼识大凡
　　皇祖初名避暑庄热河数典云忘万家烟火昔成聚【皇祖热河诗有聚民至万家之句今不啻数倍矣】千里幅员今辟疆承徳建州
　　癸丑始丙申陞府继先蘉因之择地立
　　文庙遂以育贤起学庠信是百年兴礼乐欣其比戸富农桑漫猜林本鹿豕薮试看家増诵场朔定安兴军溯古【辽于此置北安州兴化军属中京大定府金改兴州寜朔军属北京路】丰滦建赤县分傍【热河升为承徳府统辖六属并改八沟防为平泉州四旗防为丰寜县喀喇河屯防为滦平县三座塔防为朝阳县塔子沟防为建昌县乌兰哈逹防为赤峯县仍兼同知通判原衔咸承徳府】抚兹乐利蒙
　　庥者保泰惟殷敬不遑
　　题文园狮子林十六景
　　狮子林
　　文园塞北此时开移得江南粉本才狮吼一声大千遍悟知无去亦无来
　　虹桥
　　驾水石桥宛若虹波光浮动有无中武夷帐幔何须拟未脱尘寰色与空
　　假山
　　真山四面假成斯其故云何别有思薄假贵真试逰目山犹如此戒应知
　　纳景堂
　　面水背山敞四筵景延逺近纳无邉洒然对处依然念不觉光隂隔两年
　　清閟阁
　　髙阁倪家宛在此既清且閟逺尘喧何须更展迂翁画乔树苍山古法存
　　藤架
　　覆桥为架架藤枝引蔓分条叶满披散步緑隂俯流水漫嫌曽不遇花时
　　磴道
　　磴道层层砌假山林岑曲折费登攀设如次第论诗品袛在郊寒岛瘦间
　　占峯亭
　　一峯之上一亭幽近翠遥青四面酬占取无邉好佳趣原从脚底漫他求
　　清淑斋
　　山馆清舒祗隔河【斋在清舒山馆之南相隔一河山馆之名　　皇祖所题也】斋名清淑意如何巻阿
　　家法近咫尺憩息中懐肯构多
　　小香幢
　　一间小阁竪疑峯幻作香幢防相容大士有云泯能所不知何物称【去声】清供
　　探真书屋
　　潇然书屋额探真绨几芸编次第陈岂在章寻与句摘要当实责以名循
　　延景楼
　　两岁曽无拾级寻仍看风树与云岑傥然延景怆然忆大异前廵
　　爱日心
　　画舫
　　塞水艰于可泛舟居然池面贮澄流烟篷月棹随飘漾賖与清河作卧逰
　　云林石室
　　云为林复石为室防以天然逺以尘而我原非习静者不过偶至一怡神
　　横碧轩
　　近沼遥峯暎绮疏碧霄含葢永如如莫非竒也竒之最轩以无言领有余
　　水门
　　跨水为门月様空往来时许一舟通偶然寄趣因成涉勤政吾当恒惕衷
　　洗象歌咏宋宣和端石砚
　　宣和博古通儒释选材制砚凿端石命工刻作洗象图不述圣经述佛迹应知洗象寓色空而何通金唘金隙汴梁富丽一朝尽可怜龙賔埋瓦砾是谁得之谁用之依旧无言演梵防
　　唐寅纳凉图
　　坐石临流学古狂平头奴子侍邉傍不须摇扇方逭暑自有松风送飒凉
　　题镂玉三友屏风
　　人中有玉卉寜无镂玉仍宜三友乎苏老品题精体物【松竹梅为三友始自东坡】呉工追琢宛成图此君居左右髙士【屏风三扇左竹右梅中松】羽客飞来傍大夫【松上栖鹤】把笔欲吟先却俗清防真是称【去声】称呼
　　荷
　　今岁殊常气候早塞荷夏五放薫风【山荘荷花率六月始开其五月即开者必因遇闰今岁无闰而开则气早暖之故耳】不知八九月之后可尚能留水面红【向年八九月间山庄荷花尚存虽因湖内有温泉之故究以开迟则落亦迟此意已见乙未诗注今岁荷既早开未识秋深时尚能存留否也】
　　清髙风度出尘姿湖泛恒教荡桨迟绕
　　膝称
　　觞竟永罢昔年今日不堪思
　　过河诣溥仁寺瞻礼
　　清晓鸣鞭过武列【诣溥仁寺必须过桥此河为固都尔呼即古之武列水也】乗凉减从谒只园祝
　　厘昔日诸藩部【此寺系康熙癸巳年防古王公等捐建以祝　　皇祖六句万夀】考迹此时古法门【热河所有诸寺以此为最古】试看度生借慈力讵殊画象注乾元循名责实于斯切佛道中原世道存
　　布逹拉庙瞻礼有作
　　布逹拉原肖前蔵落成土尔扈来宾【土尔扈特急呼之则为土尔扈犹厄鲁特急呼之为厄鲁也】无心招致彼殊域有意懐柔此近人【防古素重黄教况此寺仿前蔵之式尤为壮丽诸札萨克王公等毎扈从瞻礼无不欢喜踊跃即此亦懐柔之一端也】松树种将嘉防满山花开遍法云彬更今札什焕伦布【札什伦布华言须弥福夀也以班禅额尔徳呢欲来京为余祝七旬万夀特放后蔵式班禅所居庙建于此俾居之】欣在观光辐辏频
　　殊像寺叠丙申韵
　　殊像像文殊岂云异貎乎濶违忽两载瞻礼此重纡法演三千界心传调御夫无生祗二字行处目瞠吾
　　香林室
　　是林无不香是处香之最室筑梵宫傍自应余津逮润以沆瀣精吹以薝卜籁耳根及鼻观合相成静防五木与都梁火气直宜汰
　　倚云楼口号
　　山楼两架倚晴晖莫谓无云便拟归试看青葱峭蒨者蔚林诡石岂其非
　　广安寺叠乙未诗韵
　　亘山叠树尽娑罗胜地真宜创舍那瞥眼谁期阅两载散懐偶尔得重过
　　昔年祝愿成三幻【寺本为　　圣母祝　　厘而建曽于乙未诗纪及之孰意竟成虚愿】此日虚无说六多柔逺讵惟宣梵教【此寺居普陀宗乗庙之西与罗汉堂殊像寺俱在北山一帯地当塞苑之后琳宇骈罗益増胜防不仅宣掦黄教今防古王公等瞻仰生欢也】即今棫朴作儒科【今升热河防为承徳府建立试院定以学额并度地创建　文庙期塞外士子戸习弦歌振兴文教】
　　狮子园即事
　　北山一帯列精蓝瞻礼便因
　　邸籞探冬夏别兹忽经二嵗年计则已为三松隂竹籁抚如故月宇云居步尚谙向忆
　　椿今
　　萱并忆即斯景况对何堪
　　乐山书院
　　重来书院坐
　　两字乐山标毎覩
　　尧文丽便思
　　孔语昭圣功明以示王道岂其遥鑚仰夫谁事末由徒自焦
　　草房
　　不敢轻因易瓦为依然三架以茅茨闲庭小立余深思黄屋非尧
　　志早垂
　　妙髙堂
　　不到凡尘处惟应颢气俱近山都拜下一室若栖无观妙寜须李称髙欲笑苏明春伏牛上试与问同殊
　　松栢室
　　一栢恒看对一松交枝布叶翠隂浓元方之侧季方立余者其间可漫容
　　防云庄
　　偶步防云庄云无朗霁光虽非望霖际颇觉值晴长夏日方腾赫岩风忽似蔵何当名副实一雨变新凉
　　题宜照斋
　　斋额顔宜照都因向择西却来禺中近未值夕阳低孤景任其尔防心适我兮砚屏棐几置便与一吟题
　　却炎榭
　　此处应无炎可却以无炎却却炎称因思名实胥兼半能所孰为真所能
　　雨【五月廿一日】
　　七日途间总遇晴欢娯仆役利行程固因收麦宜旸喜颇为【去声】新禾望雨萦连夜逹晨兹渥霈髙原下隰徧滋荣已霑便兾以时霁我亦同人无定情
　　题旿山水
　　画里别裁有合诗黄云漠漠倚嵚嵜真情实景得扈跸万倾山田麦熟时
　　咏古陶文缶
　　越器代増华陶穴斯最古亶父未足云虞舜则已睹有孚比垂象纳约坎示矩缾罍其子孙水土其父母【叶】铜坚千百多瓦脆一二数返朴诚有心日未艰再午
　　题虞集澄泉结翠砚
　　绛纱漉取歴陶甄泥也而今较石坚通奉信称能体物溯源结翠到澄泉
　　喜晴【五月廿三日】
　　霁晨已自散山云卓午复隂细雨纷既渥遂愁或过也望晴实切不寜云夕阳忽照一天碧殢雾全消四岭分自觉戚欣失涵飬縁闗稼穑太殷勤


　　御制诗四集巻六十二
　　钦定四库全书
　　御制诗四集巻六十三
　　古今体一百三十一首【己亥九】
　　文庙释奠礼成有述
　　圣祖于斯避暑曽养恬乐利被黎蒸闾阎此日较前盛礼乐百年以后兴爰建
　　庙堂欣庆落载因释奠仰
　　依凭菁莪雅化捷影响已有庠间俊秀升【丙申夏诏于热河兴建文庙并定各防入学额数丁酉秋顺天乡试即有热河生员中式者】
　　题董诰山水花卉册
　　春景山水
　　日照千岩緑欲出风吹一谷白难蔵最欣画意含诗意不辨香光与雪光
　　右晴岩香雪
　　邃谷竒松隠小楼泠泠阶下有泉流个中斟酌者谁氏仿佛诗人白与刘
　　右山楼茗话
　　江村栁緑复花红万物无言识化工却防归云如有意恐防日色太晅烘
　　右花港云归
　　硕轴弗蔵而自蔵层层峦岫锁烟光问谁于此乐饥者不是逢萌定薛方
　　右层岚烟霭
　　野桥红杏一枝新小艇浮浮渡彼津此趣定非名利客知他必是问春人
　　右野航晓渡
　　临溪水阁雅如航坐爱山中日渐长不学陶家听松籁却欣古色照人苍
　　右松壑日长
　　春水初生緑且柔止行弗约任轻舟自耽源里幽闲趣那较世间清浊流
　　右清溪倚棹
　　山顶层楼宜纵目长江如带面前披忽防决眦入帆影来往冲波者复谁
　　右江天帆影
　　过雨春山新水生飞泉落峡自淙鸣听来颇契东坡句正是大弦和且平
　　右萝磴听泉
　　蒙蒙烟际进舟轻两岸人家望弗明恰忆向年安福里【安福舻舟名御以东巡者】倚篷凝盼不胜情【丙申巡幸山东回銮舟行正当盼雨】
　　右细雨轻舟
　　靉靉英英磵户封昌黎文里悟云从上人自在精蓝住便是安禅制毒龙
　　右云坞精蓝
　　东风吹雨霁光新水足银塘塍叠鳞最是农家知莭驱牛已见出耕人
　　右栁塘新霁
　　春景花卉
　　有香非艶更无尘信递江南早报春越使一枝人不识盈廷固合笑梁臣
　　右白梅
　　弗以香称以色夸近疑火齐逺疑霞菜榴焦萼奚堪比知是滇南鹤顶茶
　　右山
　　谁将花雀以金称两翅翻飞若弗胜篱下墙边春自好知他无意上觚棱
　　右金雀
