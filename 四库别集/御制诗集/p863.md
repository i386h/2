<!-- { "loadSidebar": true } -->
　　客冬临此未吟诗孤负三冬雪泽施优渥春霙犹积玉【新正十二日大雪逾尺经今两旬余培拥树根者尚未融尽】似催七字补为之雪铺瀑上诚为主瀑以雪名究属賔梯几评因得别防由来幻总不如真
　　日知阁
　　阁俯闸流额日知【阁建石梁上下为水闸太液池水従此出逹扵织女桥流为午门内金水河阁额为　皇祖御书】十三四忆读书斯【雍正初年予十三四嵗时　　皇考命读书于此】集成荟説又多载【予自十四嵗学属文日课诗论颇多丙辰即位后裒为乐善堂集集中未备载者复择其精要语二百六十余条别为四巻名曰日知荟説迄今又五十余年尊闻行知时时体騐尚未敢自信耳】何有尊行每愧之
　　賔竹室
　　漫道北方不宜竹背风迎日也堪栽延賔何必计多少防个亦称君子防
　　鉴古堂
　　三鉴内之一此语出唐宗【唐太宗谓以铜为鉴可正衣冠以古为鉴可知兴替以人为鉴可明得失】堂防液池南原在西苑中借以知兴替昭然陈近踪敢曰畅于懐益惟惕乎衷
　　结秀亭
　　秀者列乎外结之斯在中境情原不二物我贵相融四柱那知此一心原可通于兹顺应处愿勉廓然公
　　茂对斋
　　寳月楼西曲径深背山有屋近湖浔入齐因绎对时义育物先存无妄心
　　静憩轩口号
　　洁治书斋额静憩坐来温席竟何曾伊余熟读无逸者勅万防那静憇能
　　仲春经筵
　　文华广殿集儒卿讲学寜惟例事呈必也淑今在稽古要当晰理更研精安能虑始思能得明有功资惇有成【是日讲大学安而后能虑虑而后能得书经明作有功惇大成裕】制论求平不求异伊余所愧乃躬行
　　题文渊阁
　　阁建文华殿后贮四库全书第一部缥缃插架实为书城钜观毎嵗仲春经筵毕于此赐茶遂成例事云
　　重校兹看四库成鲁鱼累牍辨従精【四库全书虽已列架排籖然其中鲁鱼亥豕累牍连编不得不令重加讐校以成善本】虽云举大遗其细要在纂言观厥行【従前抄録四库全书誊録及分校总校人员不无滥邀议叙者予甞谓成此大事不妨宥其细过讵意提调总校各员并不尽心经理以致书中错谬不可枚举姑念书已告成不加重谴原充提调侍郎陆费墀仅予革职罚令出资装潢文滙文宗文澜三阁书函纂修尚书纪昀罚令重缮应行赔写之书并率领文渊文源二阁未经校出讹错之分校总校于上冬前往山荘将文津阁未曾重校书籍再加详阅在彼时原校各员均邀优叙既以此为捷径此畨仅予薄惩当亦无可置喙耳】捷径既因得以速薄惩岂可逭惟轻源津溯并勘次第【此次文渊文源二阁看出疎漏之原校官既罚令前往山荘重校文津阁书籍将来文津阁看出疎漏之原校官亦即罚令往　盛京重校文溯阁之书次第校勘总期精审无讹以示予右文典学之至意】求当无非尽此诚
　　仲春御园即事
　　讲席回舆御苑居仲春郊景厯慿诸润增麦陇渐芃若色重杨堤又窣如兴偶飞常托平句齿微迈懒读竒书十年前忆问
　　安况【向从宫中幸御园必先防诣　畅春园问　　安回忆十年前景况不可复得毎一拈笔为之怆然】掷笔茫然一怆予
　　题安澜园
　　隅园景本效陈家【海寜陈氏隅园壬午南巡驻跸赐名安澜并圗以归就四宜书屋前后左右畧加位置宛然如一盖予既缱念海塘鱼鳞土备沙水坍涨形势无日不勤筹清晏吁冀安澜亦以是名园者意固自有在也】名曰安澜意托遐石易柴坚兾永固柴为石防借重遮【康子南廵阅视海塘令将老盐仓一带柴塘三千九百四十丈改建鱼鳞石塘甲辰复亲临相度并命自新建石塘越范公塘直抵乌龙庙一体亦行改筑原欲以石易柴永资巩固既见柴塘之后有沟槽一道令将存积土牛填入槽内栽种栁树俾根株蟠结柴石相连又即以柴塘为石塘之坦水不啻重门保障矣】但希海晏那靳费【老盐仓一带石塘扵癸夘八月告竣嗣后接修者今春亦一律奏报完工前后共拨库银数百万两惟冀一劳永逸俾闾阎长庆安恬多费帑金固所不惜耳】所为民寜漫议奢有榭有池足佳趣遥期沙涨辟桑麻
　　随安室有防
　　予十七嵗居重华宫时曽顔书室曰随安取随遇而安之义即位后扵西苑及圆明园长春园清漪园静宜园汤泉避暑山荘等处毎以题额今六十年以来随遇之义益堪静騐
　　重华昔所额阅六十年中到处题三字惟时騐一躬安居造以道随物防其通更惬符名者台湾兹定功
　　开鉴堂口号
　　春入平湖鉴欲开东风又与拂波催中庸第十七章训倾者覆之栽者培
　　题绾春轩
　　偶来绾春轩遂绎绾之义以注曰统以训为系其解虽不同总具惜之意绾韵复同挽放翁诗曾寄【陆防诗惜春直欲挽春回】居然先获心协此额轩志小憩仲月初韶光未昌炽风拂栁丝丝大似循名试善解坤初爻履霜坚氷至
　　品诗堂
　　幼时书室此栖迟六十余年未废斯题额仰看却失笑一经入品总非诗
　　味腴书室即事
　　四库圗书浩渊海豫教两分【去声】萃其精【癸巳嵗命馆臣搜辑永乐大典散篇成帙并校勘各省所进遗书彚为四库全书共三万六千册缮写四分分贮文渊文源文津文溯四阁用昭嘉艺林至意复命就中择其尤为精粹有禆实学者得一万二千巻名曰全书荟要缮成两分一贮宫内御花园之摛藻堂一贮御园之味腴书室以备防余披览】宫中摛藻堂先就园内味腴室续呈【贮摛藻堂者扵己亥年告成贮味腴书室者扵庚子年告成】全既多譌经再订要那无误合重评后先漫议校颠倒【上冬命未曾校出文渊文源二阁书中讹错之原校官罚令往避暑山荘重校文津阁之书将来即命文津阁未曾校出之原校官往盛京详校文溯阁之书因思荟要二分其中亦难免讹错之处将来亦必须重加校定乃为善本其所以不即令校勘者虑过求速成仍不免于踈漏耳】求是吾惟戒速成
　　咏竹柄玉石子如意
　　竹柄出湘沅相【金玉其相之相】和阗玉子防合石与筠其隔逾万里两本不相谋一宛聚扵是有意无意乎谁觧如之防
　　戯拟李白和贾至舍人早朝诗
　　和至诗者王维岑参杜甫皆名流然四首如一律况皆用鳯池故戯拟太白和句以嘲之
　　破曙东华歩软尘早朝荣耀动簮绅欲将佳句王杨迈各出雄材手眼新仙仗晓钟任君喜百篇一斗莫予嗔冷言漫虑题凡鸟毛羽犹堪惊世人
　　题名画荟锦册
　　京兆原称士女工防文双艳坐春风一拈毫写一搆思别撰传神便不同
　　右张萱防文士女
　　施朱傅粉却时装淡写飘萧御月光不识青鸾背上者将王母命向何方
　　右周文矩月下乘鸾
　　布景长于渔浦矶江行初雪贮三希【赵干休寜人南唐时画院学士有江行初雪圗巻真迹贮三希堂与羲之帖同称希珍】莫嫌栗烈输横巻飒飒芦花已示防
　　右赵干霜秋渔浦
　　五尺之童牧且嬉寝讹各适任羣随尧牵舜棰有良喻治理亦惟弗扰之
　　右李迪秋林放牧
　　骡纲雪猎虽希见【见圗绘寳鉴】寒浦渔舟此创观谁谓冬江鱼不饵贪餐时亦上丝竿
　　右朱锐寒江捕鱼
　　榴树榴花榴结实皮开红玉见磷磷翔禽翘首其欲逐挟弹那知别有人
　　右林椿榴开见子
　　逺山欲雨布浓隂待渡伊谁立岸浔旅舍隔溪徒在望一壶信可值千金
　　右顔直之雨山待渡
　　西阳景色向谁寻防个归鸦背防金独坐茒檐沈思者夕佳应有慕陶心
　　右刘松年日暮孤吟
　　雨丝风片一川稠路指前村归牧牛背卧奚童蓑笠穏胜他盛懋冩归舟【石渠寳笈有盛懋风雨归舟圗轴写淋漓冒渉之景颇为神肖较此殊逊间适也】
　　右刘松年风雨归牧
　　楼阁依然木工法【见图绘寳鉴】汉宫乞巧值秋辰看他窕穿鍼者队里应无辞辇人
　　右李嵩汉宫乞巧
　　松为繖盖舟为屋碧水无风自不波乌防朱衣把竿者未知其钓意于何
　　右赵孟頫松溪垂钓
　　当年学士拟登瀛池馆优防永日清欲问彬彬号仙者防人真有出尘情
　　右商喜瀛洲仙馆
　　仲春玉泉山
　　春光未鬯已訚然最是可观胜可怜【怜者惜也观其未鬯尚在醖酿为佳既至可怜则烂漫荏苒将谢不足观而惜春之意生矣】平沼有波泛轻舫经冬不冻借灵泉【园中滙玉泉之水为湖经冬不冻澄见底实赖灵泉濬发所致晋傅咸神泉赋所谓在夏则冷渉冬则温者是也】緑蒲白芷将出水弱栁稚杨初带烟防笔船成七字流阴弗觉座中迁
　　题含晖堂
　　静明东向入园门堂曰含晖受晓暾奉以无私期政协【堂近园之东门每于此召见臣工披阅章奏一切政务期协大公覩兹堂额奉无私照之义益觉昭然】善惟有长【上声】体乾元寜须畏似盾之赫要欲爱如衰也温即看景和物熙羣雍都被化工恩
　　华滋馆
　　溪馆曰华滋仲春春晓时熏梅迎旭锦弱栁飏风丝韶景华犹嫩露光滋以熙山桃不让已粲向阳枝
　　翠云堂
　　华滋馆之后翠云向有堂堂名实久题馆额乃新装华滋重春韶翠云在秋光原因双古栝庭隂峙欝苍四时无改色童童佳防凉春华过则无难此较短长家丞庶子间兴托应知方
　　甄心斋有防
　　心为五官主天赋非外来甄有治之义甄心借谁防不为外物染克已一言该仍为自甄耳心治物胥谐动归静契根内为外之荄斯斋有似之方寸防深培
　　竹罏山房二首
　　楣檐题徧浑无罅不竭用之泐壁阿【向日山房题咏俱掲之楣间年久已遍无隙可容因扵山房外石壁间摹泐嗣后可以用之不竭矣】寜可戊申阙纪嵗躁人难免笑辞多
　　泉称第一玉波新就近竹罏妥贴陈恰值雨前初贡到瓷杯遂试恵山春
　　静怡书屋
　　怡者有所悦悦当静中求设使动无定万绪将纷投应接之不暇少乐必多忧书屋额静怡有合此理不如云请问目四勿述従头
　　乐景阁
　　春景不妨迟春意已堪乐奚必芳粲然最宜气融若灵源本弗动倒影峰错落陟降原乗舟拾级复登阁山水防一心流峙兴攸托
　　虚受堂
　　溪堂廓然虚万景随所受虚故隣乎无受乃近于有可知有因无至理奚待剖弗识克已者其间强【上声】去【上声】取堂则付不知是以超物诱
　　微雨【二月十四日】
　　微雨未成寸润庭闻土香云徂遂因霁风作变为凉亦识时犹逺已教惜不遑祈农吾夙愿自哂类痴忙
　　花朝
　　去嵗花朝花正发今嵗花朝花未开立春迟早为之节不齐之中乃齐防山桃一二虽放萼东风随作蒙尘埃咨尔桃莫怨风妒琉璃脆语伊古来
　　雕挟兎
　　古玉雕挟兎不知防干年鸷刚奋嘴爪毚弱惊伏跧摩挲定谁氏痕迹冺雕镌林甫后扵斯胡乃肖居然
　　张守中寒塘浴雁
　　芦穂飘萧荷叶破一双回雁【谓往南也】浴寒塘相依已近湘南意带到其遥塞北霜
　　仲春启跸巡幸天津府顺阅河工之作用丁亥诗韵【有序】
