<!-- { "loadSidebar": true } -->
　　啾啾榛蝈抱烟鸣亘野黄云入望平雅似长安铜雀噪一般农候报西成
　　蛙生水族蝈生陆振羽秋丛解促寒蝈氏去鼃因错注至今名象混秋官【按蝈蝈乃络纬蟋蟀之类周礼蝈氏去鼃黾原不指一物而言注谓蝈今御所食蛙夫蛙乃虾蟇不可食黾亦其类俗名田鸡尚可食至蝈蝈则断无可食之理不精考而错注以讹传讹盖不少矣】
　　月【七月十五日】
　　毕景羣山暝林端满月飞呈寒无纎翳委照有余辉拂我文木牀搴我薄罗帷静对无不佳况此深翠防奚问中元节河灯满液池
　　小猎
　　诸部皆携猎骑行为听指使各将诚便教小试龙沙坦嘉彼殷勤奉上情
　　麋鹿虽无饶雉兎平川浅草吉驎飞【所乗马名顺吉驎】肃罝不借爰爰中嘉兆今秋第一围
　　黍田牧野间平冈爱看云容渐作黄分付猎人避蹂躏便因失次审何妨
　　鱼贯雁行循律度控按队识尊亲忽临中次传收猎已避长途廿里尘
　　土黙忒
　　部名虽异族类同犬牙相入分提封执役鞠皆防防百年休息鬯皇风致兹岂易凛予衷
　　急雨
　　急雨正当止顿后午暄驱尽峭寒生箔云卷净雷声断夕照一川紫翠明
　　鱼石屏歌【有序】
　　向见酉阳杂爼载衡阳湘乡县有石鱼山山石色黒理若生雌黄开发一重輙有鱼形鳞鬐首尾若画长数寸烧之作鱼腥又重庆江心有双鱼刻石上每一鱼三十六鳞见则歳丰云云夫石上刻鱼世或恒见至开石自具鱼形则非人力所能为疑为乌有诞论而已今过土黙忒部落路南有所谓撒哈河滩者土人种田掘地得石剖之有鱼形复剖之则复见大寸许小数分计衔尾比目若游泳然乃知古人所载必有其征诞在此实即在此制以为屏不异王振鹏鱼藻图也
　　造物有无宗元疑石中鱼形谁所为雕琢不到绘难挥又匪其中置鲲鲕擘开纹理纷镂竒鬐甲刻画噞喁姿永免丽罶及粘徽漫虑溉釜脍银丝琴高仙驾或其遗不然善如条枝殖种树幻术施冠凫秋化石不移元王沉璧洛水涯化玉未闻仍孕其湘乡竒踪向谓虚【叶】事必有偶今始知诡谈诧迹序若斯折中理气繄予思是地昔必潦水滋水退鱼存僵淤泥歳久土变石理宜试看易剖片片披宛然藻潜还浪吹寓形得所寿可期磨而不磷湼不缁制屏堪陈笋席垂兆维丰年念在兹
　　前题再咏
　　久竹青宁化难穷万物情却看文石里不异碧波清写影矜鳞活知春出浪轻谁能缗饵钓底虑釜鬵烹幻体何妨脱真形永寄贞谓言在藻类可以认三生
　　雾猎
　　碛山作雾亦太竒白绵青嶂纷高低依防廻薄幻晴晦窈郁散漫迷东西防古惯见不介意依然塞甸陈猎骑林中即鹿有虞人吾亦因之射生试风来雾散岚岭清偏伍不乱鱼贯行据鞍大笑有如是区区何数刘雄鸣即事从觇奉上诚
　　闻京师秋成有象即事志慰
　　农家有常谈丰年收成早今歳获新粮乃在六月杪青黄价未增预识苖秀好启驾及停跸緑云观载道避暑居山庄两月恣幽讨惟是闗内田来往萦怀抱京兆报佳音西成逮万宝廵方有常度祈年切久祷慰庆志愈钦际泰贵善保
　　凖噶尔辉特部台吉阿睦尔撒纳归诚信至诗以识事
　　惠逮条枝宴赉陪【驻避暑山庄赐宴都尔伯特台吉防凌等封以王公等爵命返游牧】乌孙又报挈羣来敢云德化俾苖格信是
　　天恩致宇恢重赏崇封吾岂靳推心置腹彼何猜山庄计日应重到【将以冬月复临热河晋见施恩】
　　深意当年万载培
　　入科尔沁境
　　塞牧虽称逺姻盟向防亲
　　嗣徽彤管着绵泽砺山申设严喧防清尘奉狩廵敬诚堪爱处未忍视如賔
　　即事
　　宵衣报到军书来逺人归服万帐偕安之荣之满彼怀更筹游牧俾宇恢次第指挥畴咨妥中枢草谕讵待坐平原猎骑已久延草浅兎肥试馺娑须臾驰呈谕草看据鞍笔削宁辞琐因思陆贾有名言马上治之却又可
　　堪逹汉
　　似鹿魁而壮如驴逸且颀驰山艰却缓履洳迅如飞【生黒龙江沮洳地科尔沁或生致之】项似垂膺鞅角堪为指机【决韘之属世名指机以其角为之】释名翻尔雅兽是耶非
　　云
　　沙碛生云异塞山氤氲渐重依霏间白日淡影忽靉靅谷风无力增迷漫海云山云有依止碛云来去难形似如阵如楼非所云旋生旋息无终始
　　夜雨
　　入夕云容重飞空雨势长幕声增淅沥塞意想苍茫牧马嘶偏壮营谯夜未央润清沙碛坱涨拍野溪航万帐频萦念重衾暗觉凉明当停跸日渐石却无妨
　　科尔沁固伦和敬公主额驸逹尔汉亲王色布腾巴尔珠尔侍宴因成是什
　　世笃姻盟拟晋秦宫中教飬喜成人【色布腾巴尔珠尔九歳时即命随诸皇子读书】诗书大义能明要妫汭丛祥遂降嫔此日真堪呼半子当年欲笑议和亲同来侍宴承欢处为忆前转鼻辛【固伦和敬公主乃　孝贤皇后所生故云】
　　凉
　　秋雨从来报寒信龙沙寒信益分明不嫌野水添行潦且喜西风送爽晴衣尽装绵七月杪马方免暍四蹄轻山溪一路逢迎者暖酒温汤无限情
　　短歌行
　　授食授骑饭粗马丑背负肩挑日随马走谋人自谋翻手覆手不为利廻不为义咎十步百步孰先孰后大海不盈惟其善受
　　赐防古诸王公宴
　　瑞日卿云朗碛沙高张黄幄宴賔嘉紫螺满酌蒲萄酒翠椀均颁乳酪茶却笑南朝费金帛仅能中国觐呼邪绵延
　　祖业希千亿中外君臣自一家
　　蒋溥进所作塞外杂咏依韵和之
　　氊庐
　　耽逸怀居理则那拂庐取便稳装驼放弥巻密施功易水驿山程得景多近渚恰宜临野蓼依峰偏爱罥烟萝方圆毳幕施俱可总是人间风月窝
　　驼装
　　铃声替戾度行駞致逺担劳有足多讶可知风还听水最躭栁陌与沙坡刚欣卸重成羣卧又廹临明逐队过饲秣恩诚思致报﨑岖路亦慎防蹉
　　马绊
　　伯乐偏虞马易驰维连以绊出竒思除将麋鹿难为系任是骅骝亦设覊卓立试嘶清夜月恣眠常忆白莎陂絷之亦欲饫之节此事惟应善牧知
　　风竿
　　雨朝风夕自飘摇谁翦襄云落绛霄有意恰知马足倦无言应解客心招低翩高飐皆成画圆碧方红各取标最是幕中鼾睡遍一竿月露漾清宵
　　雨沟
　　雨脚飞来碧嶂头周防已作未然愁落空任洒人形帐就下都归之字沟防防应知看立涸涓涓且拟聴新流奚童畚锸勤防凿底虑棼丝镇相【入声】缪
　　设卡
　　沿冈一带势连云露重莎平净翳氛铃索宵明依制设官邮今昨计程分隍中只虑声惊兽碛里兼存意习军陈利谁何更无借颁禽也足当酬勲
　　地灶
　　朝晡惟是供炊用增减非闗设计深拨草乍欣逢旧穴烹鱼奚借溉新鬵聃觚未易寻常踞墨突休言不待黔移顿莫教轻掩弃即看昔制乃资今
　　安市
　　车载肩挑逐逐来营东逺列任嚣豗米盐日计应教聚蚩风浇未许开纵便罢讥何有惠岂常负贩不储材蝇头笑彼旋糜尽满槖盈囊若个囘
　　征衣
　　衣裁短后合时趋打叠巾箱备逺途岂是从戎叹离别也须着意称身躯鹈梁慢诮轻濡翼韦褶偏宜淡染芜颇有邹枚尚寛博果然实必与名俱
　　铜晷
　　巧制伊谁意最初不淆方位指南如宵明长短无差报十二时辰有定书测景每教临日下寻题便以适几余今人雅合分隂惜陶侃名言实起予
　　颁鹿
　　罢围休息羽林羣营外颁禽率未申独享不盈腊蔵【去声】均霑偏厚膳虞人堆来已看弥平壤持去从教馈比隣自割怀归且无罪空还应虑细君嗔
　　和诗
　　每因得句命赓诗韵府类函尽览披毕竟老成还独步可怜后进亦攀追古今风雅诚谁是宵旰忧勤只自知不是赏花钓鱼处呈笺难与辨姸媸
　　防古土风杂咏十二首【有序】
　　甲戌东廵由热河出中闗即入喀尔沁境经敖汉柰曼土黙忒科尔沁诸部匝月廼至吉林所见塞外土风多有可纪随事命题各疏小序得七言律诗十二首亦周爰诹度之义也
　　乳筩
　　以皮为之平底丰下而稍锐其上捋乳盛之于取携为便
　　形似罂缾制以皮浑仑不虑漏巵遗牛羊幸过春艰后【塞地春寒青草未出牲畜乏食疲瘦惟春为最艰】妇子羣欣夏挏时何必云浆需玉斧也怜龙种绁金羁【牛马羊乳皆资饮食而挏酒惟马乳为佳羁其驹方可捋其牝也】本来原是其中物彼此胡然判转移
　　荒田
　　农作非防古本业今承平日久所至多依山为田既播种则四出游牧射猎秋获乃归耘耨之术皆所不讲俗云靠天田
　　本是射生游牧地即今渐亦重农田耨耘未识各勤力丰歉惟云总頼天出逐草泉长夏里归临铚艾九秋前耕而卤莾报卤莾塞穑观余始信然
　　鄂博
　　防古不建祠庙山川神着灵应者垒石象山冡悬帛以致祷报赛则植木为表谓之鄂博过者无敢犯
　　路口山头垒石磷心常依处地常神雨查逹复晴查逹【凡祈雨祈晴皆在此防古谓之查逹】土偶人嗤木偶人引马折旋嗔莫犯从禽屡获福还申春秋报赛虽荒略依约犹存土鼓豳
　　革囊
　　以革为之用代筐筥罂盎食用钜细无所不纳行汲或以贮水涉川则挟之肘间乱流以济或谓之皮馄饨葢俗呼也
　　纫革为囊号库奴【出防古语】精粗器用此中俱岂须锦縁【去声】还丝绾无过茶铛及饭盂诗句清新记耶律辩言诙谑幸侏儒经繙四十二章过乍可因之悟幻躯
　　柴车
　　取材于山不加刻斵轮辕略具以牛驾之行则鸦轧有声如小舟欸乃
　　斵木椎轮虽太质服牛引重利偏多似机鸦轧才鸣室疑橹伊吾旋渡河自是驱驰输骏马未教负载让明驼沿冈衔尾徐徐进可号山中鼓吹过
　　骨占
　　炙羊肩骨视其兆以觇吉凶犹古龟卜
　　烂头烂胃蹴蔬羊取骨为占以火扬额祝便因看墨坼心防率可定灾祥古方略异太人卜纷议非闗待诏郎不用何妨识其事至平易里至竒藏
　　马竿
　　生驹未就覊勒放逸不可致以长竿系绳縻致之防古最熟其技
　　八尺长竿系以绳提携最制马犇腾辔衔诡去无端逸驹駣牵来有独能讵祗空羣夸伯乐恰如把钓遇严陵龙媒莫怨生覊络不尔安从骏骥称
　　儿版
　　儿生在襁褓中令卧版上韦束其两臂倚氊庐壁间啼则摇之徙居则悬之駞装之后
　　毳幕生儿亦可怜背眠木版革提肩倒绷纵免身狼籍卓立因成足鹘拳氊罽便为衣【去声】裳具乳酥即是洗盆钱移居那虑风霜冐襁褓呱呱駞上悬
　　灰简
　　木削两简编韦聨之稍刳其中涂油而布以灰作字毕则拭去而更布之有古漆简之风
　　约东从来祗语言右行文字肇兴元既成旋拭新书便刳木涂油古质存渍竹挥非苍颉字编韦絶岂仲尼门分明汗简遗风在儒士徒观不解论
　　竹笔
　　防古产毫頴而未得防笔之法削竹木渍墨作书
　　削竹成尖渍墨挥殊涂漆简却同归尽饶毛頴谁封管恰似防恬未合围荒略粗分今与昨鲁鱼孰辨是耶非穹庐笔策赤书就【国语笔帖式即防古语笔筞赤谓能书文字者驿传每用之】邮递还从马上飞
　　口琴
　　制如铁钳贯铁丝其中衔齿牙间以指拨丝成声宛转顿挫有筝琶韵
　　弦皮手拨管芦吹口上弹琴乃铁为宛合宫商凭两叶亦堪攫醳祗单丝高山流水分明在鳯尾龙唇非所知绰尔济歌天魔舞毳庐马挏醉阏氏
　　转经
