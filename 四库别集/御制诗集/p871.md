<!-- { "loadSidebar": true } -->
　　台湾逆匪靖海峤期永固因留福康安诸政资展布【台湾自朱一贵肆逆之后嗣如吴福生及近年黄教林耀杨光勲軰不时紏众滋事虽即伏法荡平而一切善后事宜未能熟筹妥办是以奸民防知畏惧犹复乘间窃发此畨既经大加惩创不可不熟筹良防永固苞桑因命福康安暂留彼处商办建城移县増设驻防分募戍兵及抚辑熟畨经画疆土诸大政】善后俾久奠勘前覈宿误兹乃具奏闻一一悉其故诸吏懈文治各弁弛武务加以事苞苴胥弗勤民虑【近据福康安奏台湾奸民滋事之由向日文员懈于化导武职疎于操防已不能整顿地方加以利其地土肥饶肆意侵渔若知府孙景燧同知刘亨基董启埏知县唐镒程竣等居官声名狼藉总兵柴大纪纵兵牟利于是奸徒得以借口益无忌惮矣】即如缉邪教无偹行又遽善恶未分眀烧屋如刼掳【叶】天地饰添弟化大犹巧诉【前年闽省办理杨光勲械闘夺犯一案该郡文武各员如果将倡防起衅縁由彻底究理并将逆犯严缉则根株自必早能禁絶且此等邪教匪徒祗应上缉拏即有拒捕情形亦不妨当时格杀究非若勦捕逆贼所当焚其巢穴者可比乃署彰化令刘亨基于案犯善恶尚未分明辄任胥役等烧其房屋是地方官缉捕奸民之事竟至形同刼掳以致林泮等逼令林爽文谋逆滋事又于天地防名目改为添弟二字有意化大为小巧训掩饰乃道员永福臬司李永祺复存将就之见率转完案迨林爽文等聚众抗官恣为猖獗该署令亦束手无策被其戕害此其贻悮酿变之由厯厯如绘不可不严加惩治以为贪利殃民激变者戒】以此奸贼煽抗官乃弗惧遂致恣披猖贼首久失捕重臣率精兵三月成功速【叶】鉴前并饬后官方大筹度【叶　福康安等率巴图鲁等百人及川粤黔楚劲兵虽未及三月而二凶就擒余党悉皆捕诛然良民无虑数万遭贼荼毒殊堪恻兹既鉴于酿事之由不得不为弭变之计是以令福康安筹定善后事宜惟冀此后官方整饬文武各员皆以绥定地方为念则奸顽自化而海疆庶可永靖耳】庶几靖瀛疆万民安寐寤
　　池上居对雨【四月廿四日】
　　达卯至申竟作霖【左传凡雨三日已往为霖诗人佳霖甘霖之类盖借用为雨字耳兹自廿二至廿四实合久雨字义然于四月得此为罕遇之优渥十年不可得一者】从容挥霍复深沈多时愁旱兹救旱侧席扪心益愓心今日始知池上好七言聊寄壁间吟【每嵗夏月无不有池上居之作】优霑
　　天泽何为报自问无过一字钦
　　春雨轩题句
　　季春雨滋虽六寸被况不出百里遥其后继霑更逊彼【三月二十日得雨六寸惜仅在百里之内至四月二十以后连次得雨统计又止三寸更不逮矣】日甚一日盼泽焦何幸
　　天恩霈首夏既优既渥连三朝麦资吐穂结实饱半收或可酬民劳大田种者固勃长未种者亦兴锄交数十年中希一遇何修而遇厚贶叨自问增感复増愓一念慰恐隣乎骄谓轩负名轩不觉亦弗如我徒哓哓
　　萃景斋
　　闲斋额萃景自因揽景佳佳景必在春而春望雨皆桃李那在目麰麦常存懐即今雨霑足满志舒眉才复恐一念间敬怠循环来五字以铭心佳景原付斋
　　随安室
　　室曰随安岂易安为君惟有识其难愁因得雨方畧释又恐隣骄敢自寛
　　懐新馆得句
　　试问懐新馆宁惟春始乎叶萎都与润花丽总含濡晴暖非炎炽清和协气愉吾心同万物一雨普回苏
　　晴
　　一雨信三日伊谁之力乎甲寅似丁夘【苏轼喜雨亭记三月乙夘雨甲子又雨民以为未足丁夘大雨三日乃止云云今春自三月二十至四月十一以后连次得雨尚未优霑廿二日甲寅至廿五日得雨二尺余宛与苏轼所记相似矣】亭记拟髯苏既渥欣晴好新懐旧盼殊人心不知足乃有若斯夫
　　直总督刘峩奏省城得雨诗以志慰
　　盼雨北南同霈恩亦相等【直顺徳广平大名等府春末夏初望雨情形与此间相似日昨优连朝畿南自当相等兹据刘峩驰奏保定省城亦于廿三日自丑至午得雨八寸余势犹未止其未及各府先行陈奏者盖仰体予望泽心切不及待其报齐也】知我渇望亟驰奏先自省各属待报齐情形续陈禀迤东早被泽【热河山海闗等处据副都统恒山保麟寜奏三月初旬已各得雨三寸余古北口一带据提督阎正祥奏四月中旬已得雨五寸余】迤西恰至顷【此次雨泽据驻守　　西陵贝子闰等奏风水内外地方于二十三四两日亦皆透足】天津及正定佳音齐至并均得自具折是以驿章骋【又据天津盐政穆腾额正定镇总兵朱泰徳奏二十三四两日各得雨深透等语三人俱得具折奏事是以先即驰奏而刘峩尚未接属员禀报然畿南各府之俱邀膏泽固已确有可据矣】南府想均霈额手防称幸称幸敢徒云谦巩励修省


　　御制诗五集巻三十九
　　钦定四库全书
　　御制诗五集卷四十
　　古今体七十七首【戊申六】
　　命晋増
　　天后徽称诗以昭灵志谢
　　尊封
　　天后自
　　先朝辅
　　昊晏瀛恩久饶近以台湾靖兵燹益知海舶佑
　　神昭【台湾自用兵以来官兵配渡及装载粮饷铅药船只率多安稳至福康安扵上年十月廿八日申刻在崇武澳放洋一昼夜间驶行千里所有兵船百余只扵廿九日申刻齐抵鹿仔港尤为从来渡海所罕闻今春大兵凯旋海兰察普尔普等分领巴图鲁等并川粤黔楚领兵大员各带本省官兵由鹿耳门鹿仔港两处配渡俱即扬帆利渉惟福州驻防一起官兵内有领催苏楞额等三十三名于三月初七日乗坐哨船已至港口未上大船陡起风暴抛碇不住吹折蓬桅前锋徳福等四名跳过别船苏楞额等廿九名未及过船随风飘至大洋两日两夜幸不覆溺初九日于黒水洋地方适遇许长发船自澎湖驶至扵是兵丁等遇救过船俱得无恙　天后昭灵显佑益深钦感】飞来异鸟安无事【据福康安奏苏楞额等船只飘至大洋正在危险之际忽有异鸟一双赤喙赤足眉作金色飞集船头颇甚驯熟船户等谓得　神佑必可无虞既而果得遇救全生过后询之官兵船户等言之凿凿并奏上年自崇武澳开船后即闻船戸等传説有灵异之事等语向闻海上船只遭风其防救者有飞鸟红灯来船即知万无一失之语以今验之洵为不爽云】渡后大鱼忽有飘【又奏领催兵丁等扵遇救过船之后将军装搬运甫竟见原坐哨船下有数丈大鱼浮出水面船只登时沉没是呼吸之顷数十人之性命得以保全　神之佑助更为灵异】四字徽称晋伸悃　【天后灵应垂庥佑民福国康熈十九年封防国庇民妙灵昭应仁普济天后乾隆二年加封福佑羣生四字二十二年加封诚感咸应四字此次用兵仰荷　神庥屡昭助顺允宜増益徽称褒崇封号因敬加显神赞顺四字以隆妥侑而抒诚悃】永资
　　福锡万民邀
　　雨后万夀山昆明湖揽景得句
　　既霈优霖晴亦宜清和景揽副名时月余愁借纾焦切日里慰虞疎敬寅万夀迎曦林巘朗昆明增水稻田滋【昆明湖隄外稻田不啻百顷此畨甘霖优渥湖水増长灌注益为充裕】齐西豫北均霑否【顷据刘峩奏畿南一带得雨俱各深透想大云普防齐豫连疆自当一律溥霑伫盼飞章逓至耳】南望仍殷翘企思
　　养云轩作歌
　　每当望雨时来此谓轩养云靳泽矣其或盼晴时临轩又惧养云作霖否惟有时若心无萦乃识养云致佳美霙霙写座合山烟出楹接溪水放之则弥巻退藏是谓得养之正理然而云乎及轩乎原漠不知其所以而我把笔逞云云躁人辞多难避耳
　　圆朗斋
　　仁徳为圆智徳朗曰山曰水备扵斯斋堂各取名言额即目无非防理时
　　云松巢
　　云时有去来松恒峙庭宇然而相得彰山中结賔主云以巢松闲松以巢云古羲皇本无异民居今却否【叶】安能顺则乎睾思每惭怃
　　邵窝
　　缀景不妨各与名一邱一壑殊情形昔经豫之百泉处邵窝忆居尧夫曾背山面水此颇似因之安乐借以称朴室构是幽而野防曽读易穷微情陡然思及河北旱均霑泽否企奏呈【豫省河北卫辉懐庆彰徳三府春夏之交雨泽未优昨廿二连朝之雨畿南皆巳霑足豫省接壤当可普被巳即降防驰询亟望奏至以慰企念屯】
　　清可轩
　　山阳迤逦至山隂拾级书轩清可寻最爱架梁连峭壁不须开牖抚竒岑林虽翠濯无遮目田已緑芃畧慰心试问慰心真慰否收其放者敢忘钦
　　观麦
　　片晌逰山返信哉驰驿骑每爱老尹言惬我厌留滞【昔年逰栖霞山尹继善比之驰驿语虽近戯正合予不留滞于物之意】御园旋亦至园外有耕地前者见抽頴今乃观结穂一雨助精神馨香饼饵味将谓麦无收半收竟可蔇【今嵗春末夏初雨泽虽未霑足然天气寒凉吐穂少迟此次幸得透雨转可望有半收也】额手共农夫敬以承
　　天赐
　　直总督刘峩续报各属普得透雨诗以志慰
　　保阳深透奏闻先待续查眀继报连【日前刘峩奏保定会城扵四月廿二日得雨巳有八寸其各属得雨寸数俟查明再行续奏】迤北果霑属十普【兹据续奏保定顺天正定河间天津等五府属及易州深州定州冀州赵州五直州并所属扵廿三四五等日各得雨自四五六寸及深透不等不特大田可以及时播种即二麦亦尚可资饱满览奏深为欣庆】向南仍府三传【其大名顺徳广平三府据称离省较逺尚未报到等语伫盼奏章继至当可一律普邀　　昊贶耳】歉收麦尚登冀半播种禾资获得全稽首为民称庆幸益深戒满励干干
　　山东巡抚长麟奏报省城得雨诗以志慰
　　清河下澣此间雨南霈济南迟二时【昨四月廿二之雨至次日廿三寅时始觉霶霈兹长麟奏济南省城扵廿三日辰时起得雨盖雨势自北而南故较此间迟二时耳】虽曰较斯逊霔久幸知扵彼亦霶施【济南扵廿三日自辰至午得雨二寸又自戌至廿四日夘时雷雨逹旦势甚滂沱虽不及此间一雨三日入土二尺余然亦可谓甘霖大霈矣】以予望切章先奏待属陈齐驿续驰【又据奏省城迤北一带云气浓厚雷声络绎得雨之处必普俟报齐后再行驰奏亦知予盼望焦切是以先将省城得雨情形飞章奏闻想省北必均渥泽也】防谢大田堪播种普霑企即喜音披
　　眼镜
　　眼镜有二种水晶与玻璃玻璃价实亷水晶货居竒水晶虽艰致用之无害滋玻璃出冶链薫蒸火气贻长【上声】年目力衰视物或可资今率五旬用何异童佩觽予古稀有八依然弗用斯蝇头虽难工豆颗恒书之以小可喻大常理非竒思借已眀扵他其道乖君师
　　诗成既而思之眀目达聪非借已明扵他人乎盖明目达聪公也寄耳目扵左右私也此其间迹相似而道不同差之豪厘谬以千里故大舜好问好察固明目达聪之公犹必执两端而用其中若后世庸主以猜忌之私寄耳目扵左右求其明适成其暗是故申而论之
　　宣化总兵刘允桂大同总兵沐特恩各报得透雨诗以志慰
　　宣化大同近隣接被灾右重左微轻【宣化大同两府地界毗连去秋俱被旱成灾虽宣化尚可资左近有收地方接济被灾较轻然蠲赈均施加恩不啻再四】一朝两处驰章至首夏下旬霈泽并【今日据总兵刘允桂奏宣化扵四月廿三日申时起至廿四日未时沐特恩奏大同扵廿二日酉时起至廿三日亥时各得雨深透等语计与此间同时俱被　　渥恩而灾黎得此甘膏可以及时播种大田尤深庆幸】早黍晚禾耕种起髙原低隰浍沟盈
