<!-- { "loadSidebar": true } -->
　　林岑掷树有鼯鼪趂暇幽寻畅逺情刚讶虚无逮仙境隔江野店聴鸡鸣
　　夜雨【七月十三日】
　　苇峪过来雨势小问知山稼尚需膏即欣夜霔岩斋聴正利晚田农恵叨隔户遥思舞松柏落檐还讶罥波涛多人渐石应难免轻重相权庆此遭
　　至避暑山荘即事得句
　　云势侵晨欲放晴广仁岭过朗曦迎山荘早悦遥看目衢市先殷众迓情
　　祖泽至今歌乐利予心惟永戒骄盈时巡近逺藩王集不必言威恵以诚
　　永佑寺瞻礼
　　神御纪事
　　祖功
　　宗徳万年垂每至钦瞻有所思问已庶防未陨越勤民讵曰致雍熈于今率土犹懐
　　恵自昔为君重继
　　贻堂额纪
　　恩御园创合将事例述于斯【康熈壬寅春　　皇考奉皇祖于圎眀园之牡丹台观花侍宴以予名奏闻遂防　　眷頋育之宫中其年即扈侍山荘　　赐居于万壑松风日承　　提命歴夏阅秋为时防久今嵗于御园顔堂曰纪　　恩并为记以述承　　恩所自始　　付托所洊重而志予兢业勉副之意兹拜瞻　　神御逥溯昔踪将于旧所居室亦仿御园题额用申感慕】
　　碧峯寺
　　寺门常对碧峯开镇日无僧有鹿来借问为同抑为异果然弥勒笑咍咍
　　丛碧楼
　　今嵗未登楼初登如昨秋四山碧雨洗一瞬景川流风过凉犹嫩日临隂尚稠年来频有句歴歴阅从头
　　味甘书屋
　　寺后有书屋偶然题味甘山泉堪煮茗犀液正含岚不拟吃茶偈原非计椀贪小停旋命驾西峪待幽探
　　有真意轩
　　西峪路必经相过遂成憩轻舆岂复劳肩者未容恝【叶】一以畅予懐一以息彼山荘本仙境何防不佳致廓然五间屋足受万物备林风奏清凉岩云幻隂霁即景得竒遭是谓有真意
　　对画亭
　　曰画画不若是亭亭鲜同真饶气与韵岂在緑和红涧落峯头雨窓含谷口风艺林多作者似此孰能工
　　空翠书楼
　　两间亦可号书楼灌木层岩叶尚稠一晌登临得竒防落来翠影自空流
　　秀起堂
　　万嶂葱胧中起秀一区廓落似悬居寻常澷拟清无比俯仰方欣静有余庭际鹤寜借车载林间鹿不挂牌书河源雨过凭窓看嵒龉从新濯翠蕖
　　振藻楼
　　秋晓岩林布嘉防风前埭卉舞芳蕤文章大块蜚真藻公干还嗤费绮思
　　经畬书屋
　　借问菑畬何所攻五三六九讵皆通吾惟切已求真益一部言经用不穷
　　晚晴
　　终日雨晴恰相间【去声】晚来云敛碧虚寛草头露戴含新润松下风过【平声】觉峭寒现出光华月防望照惟澄澈水微澜更予喜防干泥潦山市眀当迓
　　鳯銮
　　出丽正门恭迎
　　皇太后
　　祗觉八朝隔不知十里遥秋晨气真爽山路潦全消欢悉
　　凊温适亲承甘防调仙荘奉
　　文母家法自
　　神尧
　　金莲花
　　种自五台出蔓延遍塞堧纳凉曽有峪【方舆纪要独石口北金世宗纳凉处产黄花状若芙蕖】开府亦名川【元世祖昔开府金莲川亦其地】直以陆为海真同金布田漫生分别见孰不是心莲
　　文伯仁溪山秋霁朱允文题即用其韵
　　溪山有路树无名谷里茅庵世外情底事临秋似生感潘家赋语案头横
　　中元夕放河镫
　　风定闲云敛秋池若镜平分舟布银炬贴水灿金英夜鹿岩蔵侣寒蛩岸照鸣锤峯升寳月孰更比光眀
　　午热
　　午热全非前日比寛衣林下有凉飔雨霑山稼需蒸晒闻説农家正喜斯
　　水月庵
　　梵区本在万山中逹观【去声】原如水月同下界每因翘絶顶广寒何异丽虚空不生波防心恒定大寂光天相【去声】总融未可于斯便止歩栴檀林有路还通
　　栴檀林
　　馥郁天香石迳穿入流忘所得闻诠漫言薝卜方堪并涧叶崖葩一体全
　　云润楼
　　山谷通灵气英英羃翠峣吐时隠岩岫浮或入寮常觉衣衫润浑堪坐起招歌卿
　　当日事不舜却于
　　尧
　　超然宇
　　有宇曰超然恢恢树杪悬秋清目愈豁霞举意如仚夕照千峯落空山一迳连问谁送归路苍鹿与周旋
　　登髙台而待月
　　登髙台而待月于望后为相宜台更西山巅东山座中披乗凉送夕阳飒沓延爽飔须臾斜照落万树苍然暮色刚熹微锤峯南侧金色拖眉忽钩忽半璧忽呈全体空中飞是时流云防缀乍隠现未觉谢重所言全属非登髙台而待月赏今夕之遇竒
　　月夜山逰四首
　　髙台延月月已上筞马聊为汗漫逰同是广寒眀境里岂殊云海泛虚舟
　　涧叶岩葩态尽蔵缓过珠勒静闻香千秋欲问载月客此景曽知在此乡
　　松涛石瀑空中聴蔓壑枝峯镜里寻识得晦原有眀趣更于何处覔尘心
　　夜山真觉静而佳不害端知鹿可偕出谷携将林杪月兰舟原待水之涯
　　泛月
　　塞湖泛以初轻舫适相于素月上已上清风徐不徐四围山隠树一片水眀蕖万景空澄里银蟾祗自如
　　题钱维城南山瑞霭圗
　　髙士科头坐皓然氷雪顔面前峯岞崿足底涧潺湲世事曽无系画长好是闲东篱不同采亦复见南山
　　招凉榭
　　婪暑剧难胜招凉榭可凭林踈延籁入峯峻致隂増体爽亦何有农祥还欲徴山田新得雨万寳借暄登
　　对瀑
　　一年一对瀑对瀑必成吟兴自畨畨异声仍落落斟宜晴亦宜雨非石复非金设使伶伦叶犂然中【去声】八音
　　处暑
　　金令逾旬入炎官余气牧庭曦尚婪尾树籁已交头消息叠为运推迁信不留谷中夕霭落顿觉峭凉浮
　　题纪
　　恩堂
　　纪
　　恩何处不思
　　恩新额堂名例御园每至山荘追慕
　　祖惟兹书屋
　　赐居孙卌余载付舂音响岩下溪犹水逝翻孤负幸无肩歇未慎修思永敢空言
　　山心精舎
　　水月庵边搆精舎秋山四面此为心向东一线开虚白正暎锤峯返照临
　　天籁书屋【在栴檀林】
　　窅暎岚壑间威纡亦得路微闻栴檀香遂自石桥度书屋憩予体闲庭散予歩天籁空中飘不识来何处或云自林间是即牛头树
　　澹轩
　　一贮天池山雨之所积了知底无泉灵气蒸为液披风亦有澜印月亦有璧可以泛虚舟可以对文席总不离澹然是谓适其适
　　过西岭遂至创得斋
　　栴檀林已据崇椒西岭眀知路匪遥事半倍功因命驾秋清夕照此凭寮今朝重得宁非创去嵗廽思亦若飘个里定当有仙在不同道耳笑难招
　　夕佳楼
　　屋宇向西开常延夕照来有光翻树底得防在岩隈栗里陶情邈锦江杜句该致佳欣偶值小坐试茶杯
　　题董邦达画巻
　　猗猗万玉淡烟低迳转春泉不作泥记是去年廵跸路蓦前即便到云栖
　　右仿唐寅竹泉烟霭
　　云若流泉松若藻天开竒想妙难摹漫言世上无斯境觌面山荘似此夫
　　右仿陆广松壑云涛
　　山田
　　数日园中居山田得逺望筞马出石城近欲悉其状田父老之言六月颇旱亢雨随翠华来髙低被酣畅早种秀増实晚植苖芃壮所见如所述蔚緑金风飏更兼迩来热暄曝实大当此后旸雨若屡丰又可偿然惟増惕干吾心安敢放
　　荷二首
　　芙蓉出水塞垣开秋浦偏看霞锦裁十丈谁诚分玉井灵根真自敖汉【平声】来【敖汉荷花色鲜瓣大胜于内地皇祖时移根于此　　御制山荘三十六景诗于香逺益清曽咏其事】
　　沐雨翻风总絶尘爱曦羞月有良因遅开傲得秋湖冷似为【去声】新诗特待人
　　题金廷标画清溪渔艇
　　澄潭张网集渔人子美诗情独得神古屋数间桤林下定知家在蜀江濵
　　食蔗居
　　深谷穷其源既狭峯陡止颇如食甘蔗至末益防美岩居有如是题名乃所以搆成四五年亦觉惯经矣山荘到六日趂暇方来此然岂害致佳幽夐故尔尔
　　小许庵
　　食蔗只三间小许更减一闻之繋传言君子退藏宻方寸能防何万有于中出何当去安排斯焉养静谧
　　倚翠亭
　　翼然亭子倚嶕峣翠色连空影动揺徐识天风翻落下适来烦热一时消
　　偶题
　　山行数息树边身不为【去声】已劳为众人设使浪仙独临此蓦前宁复肯逡廵
　　碧静堂
　　堂在万山中所以不常至至必趣非常而总饶静意长空一片碧叠树千章翠暎带难形容夫何可思议于无思议际如是偶清寄
　　浄练溪楼
　　秋山未雨那成溪漫拟楼名孤负题曰待雨来观浄练转成认影笑头迷
　　涵清斋
　　虚斋园极北户向碧林岑所喜山太古不期径自深斜阳挂帘额空翠布堂襟归就来时路饮川鹿可寻【鹿于白日隠山中傍晚羣下川饮水】
　　兴州揽古言懐
　　兴州于古为遐荒长城筑守防秦亡辽金元渐开版章惜哉宅中未久长纵有墨客怯塞凉挂一漏百名空偿建置今亦不可详大清一统抚万方
　　皇祖于斯辟山荘山川増色田野穰
　　垂法示后深意蔵文臣扈跸翰墨香马迁青云譬不妨虽然所重在觐扬绍庭善继百世昌
　　秋热
　　秋热今年实异常情知催熟晚田穰夕阳西下方逰歩谷口风来故有凉
　　秀实诚宜皜日歊又闻雨后种新荞因之为【去声】望滋甘霔不为延凉逰兴饶
　　即景
　　斋阁倚西山门对东山敞夕照正暎座林光叶底朗西岭拖横隂自下旋旋上初铺崖脚细倐羃峯腰广逝水莫喻速禹惜诚不爽
　　塞垣
　　塞垣此日是巻阿缀景楼台底借多凿土嵗深成石壁防泉沙浅得溪河窓间不碍山禽入林下常逢野鹿过庾鲍清新还俊逸藩篱未觑奈斯何
　　山云
　　山云忽晦忽开晴秋月翻殷望雨情菜圃荞塍需继润随时随地廑民生
　　塞草
　　塞草刚看雨后滋緑茵如毯布长陂嘉隂更借松为幄小坐乗凉恰合诗
　　西峪
　　西峪连朝率未来午炎挥汗廑舆儓却欣入谷风吹便有出峯云布开处暑犹然似当夏趂凉何必在登台石城以外山田见熟赖秋长仰化裁
　　秀起堂
　　待欲言竒转复竒千岩起秀座中披云霞以上崇情寄俯仰之间陈迹为林下常来谙鹿性牕边闲坐爱山姿遣懐聊尔三唐揽此妙怜他无一知
　　静含太古山房
　　山房别一区乃在书堂下彼以迥而秀此则秀而野石泉阶底淙松涛屋端泻于何见古意尘念都蠲舎研匣又宣传笑此奚为者
　　不遮山楼口号
　　山不遮楼楼不遮谁宾谁主总名加蓦然林下逢苍鹿胜我无言亦八义
　　登四面云山亭子
　　盘峯数息亮舆登千里河山座下凭颇觉生衣怯凉籁诸天之上玉壶氷
　　乍隂忽霁益増景近壑遥峦毕献佳烟火万家铺广甸俯临都为【去声】计安懐
　　亭柱诗屏挂欲周便因嵗月騐从头掞牋不虑天风拂喜与山灵作倡酬
　　太古以来即有此迥情谁复费安排椒蹊索与迟迟下为爱新凉满意佳
　　玉岑精舎
　　西北峯峦益幽迥三间精舎对嵚嵜不常到越藏深趣得少坐因唘秘思涧水未流嫌雨短岩风才过喜凉随昨秋题句分眀在今日重看去若驰
　　贮云檐
　　略转回廊上屋檐号贮云胡宁不为雨难副有斯文切切心犹虑英英气已氲翘思霈优渥晚种利耕耘
　　涌玉亭
　　虽有石泉不作澜借惟暴涨涧飞湍何当快落秋林雨亭上诚然涌玉看
　　夕雨
　　傍夕山行罢山云落雨丝才看茵砌湿忽聴筑檐垂秋热于焉涤晚田借以滋渥霶应益好惜未久经时
　　晓起
　　牕色晓苍苍庭柯雀噪忙晏眠钦有戒问政励无遑防片云飘缕一轮曦露光究因微雨后顿觉切晨凉
　　春好轩
