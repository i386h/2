<!-- { "loadSidebar": true } -->
　　明镜本无心物来照随写媸彼自为媸冶彼自为冶以镜喻乎水盖有相同也体固虚益虚影乃假中假临亭适然思托兴于何者
　　合翠轩口号
　　忆得春初小憩迟书轩未到又经时今朝倚槛偶凭望翠合新林迅若斯
　　挹泉榭
　　导流出石峡作榭名挹泉或曰斯假为其真又奚然日照香鑪峰三千尺飞悬于此何同异拟问李青莲
　　豁如堂
　　书室题楣曰豁如内虚外虚内外虚廓然大公物顺应似此名言足起予
　　含芳书屋
　　入夏饯春緑云红雨时画圗难貎矣蜂蝶更撩之繁景固如是流隂肯暂遅含芳谁则擅书屋以无为
　　题赵孟頫瓮牖圗
　　连骑权教谷口避下车欲进歩还停【圗中景若此】观书瓮牖睟盎者非病惟贫意自形
　　读皮日休集
　　链意清新选字竒鹿门曽亦隠居之黄巢伪署公然受朱祐谬称所弗辞间【去声】气诚当如是否醉吟何谓不孤斯【间气布衣醉吟先生皆日休自取之号】与其及祸因文字骂贼奚如死节宜
　　按皮日休与陆防为友二人风度诗词颇堪伯仲然陆始终髙放皮则曽受黄巢伪职二人品格于斯可判矣黄巢贼也贼而从之直非人类较禇渊之事二姓尤可耻矣犹有为之讳者曰使为防文疑其讥已遂遇害夫为贼为防文岂士君子宜有之事此而怜其及祸公论何在唐史录陆而不及皮尚可谓不孤狐笔耳
　　题邹一桂花卉草虫小册
　　杏花蛱蝶
　　翻翻叶叶竞相忙为有过墙粉瓣香设认董林作宋梓尚应余恨在康王
　　翠梅螳螂
　　梅子结时开翠梅底须名实浪评猜峩冠其际闲游者不去当车炫美才
　　荷包牡丹蝴蝶
　　非从园吏梦中得定是滕王稿里成等度防姑名若似怪无两翅艶香萦
　　蓝菊蜻蜓
　　池心墙角任飞浮蓝菊丛间汗漫游便是东方能射覆尚应疑似在勾蒌
　　野蔷薇蜜蜂
　　野客由来称最香开花荒陌僻邮傍蜜蜂作阵闲相采不敢无端近省郎
　　水木樨黄蜂
　　腰细宓妃原可拟身轻赵后足相齐木樨花下如余恨毒尾输他尹后妻
　　牵牛花牵牛蜋
　　嫋嫋蚑蚑风露下画圗相值喜名同黄姑秋日无聊甚那问闲花及野虫
　　蚕豆花蚕蛾
　　幸免汤锅煮炼丝飞蛾栩栩自为嘻三生石上如相约还是花开蚕豆时
　　金丝草蚱蜢
　　田祖有神秉畀将跳踉草上尚无妨恶他头黒身还赤襍爼曽经纪酉阳
　　扁豆花络纬
　　豆篱簇防作花新索索莎鸡振羽频讵独孤村惊嬾妇防多香阁忆征人
　　蓼花椿姑
　　化生椿树号椿姑何必春秋较蟪蛄防穂蓼花聊可托思量未与大椿殊
　　栁蝉
　　含风吸露有余清菀彼栁斯寄体轻便是緑丝长踠地那能绾得出林声
　　细雨【四月望日】
　　细雨刚看润土坡云开风作霁无何纾懐未得五日暂【月初二日雨四寸余虽可耕种究未霑足仍属盼泽】待泽又将半月过每懒倚栏观襍卉防怜耩地出新禾【农家未能施犂以锄破地而下种者谓之耩】英英时复天邉吐霈庶防屡盼睋
　　题唐寅欵鹤圗
　　载鹤归来见野航溪邉伫意徜徉是谁能与胎仙友彷佛先生道姓王【见巻后祝允眀题词其人则不可考】
　　歴厯徐杭遗古风山人【张】处士【林】可能同羶芗野鹤家鸡防【去声】一再吟防祝氏翁【允明一为词一为賛书巻后】
　　题和阗绿玉韘
　　结绿徒闻宋作珍何如包贡识来賔截肪防漆都无似韭叶皮信有伦艺器常看不离手徳材真觉可怡神自慙连中【去声】难同昔空复长言刻咏频
　　夜雨【四月十六日】
　　傍晚无雨意中宵闻雨声欹枕听不寐时作时声停破晓披衣起云散原开晴京兆奏章报寸余润郊坰农民胥欢忭谓实利新耕泽霑寸余耳欢忭岂真情慰我若诮我因之益怦怦
　　观田
　　观田露气润晨朝簇簇青含出土苗既幸耕余颇有望更希泽继益无聊雷声昨晚还虚响云色遥天又暗消惟待渥霑庶纾念肯听慰语释心焦
　　题蔵经纸扇
　　团扇由来古制遗后人折叠出新竒班姬设使曾逢此定入清凉不惹悲
　　诣
　　黒龙潭祈雨作
　　常雩后又过旬余虽屡微霑未渥如园近
　　龙潭素防佑竭诚晨往试祈诸
　　昨夜浓隂问到明质明云散复开晴自慙未有先期感尚腆庶
　　歆后对诚
　　左近或霑晓薄寒独何靳此益难安农功廿里详观度十日期犹未可寛
　　石梯百级歩防登对越
　　明神益凛兢刚得春秋一年隔【前年夏以望雨赴　祷泽随应惟去嵗甘霖早渥未曽来　祈也】亟来愧鲜【上声】致休徴
　　微雨【四月廿三日】
　　祷潭惄晓晴廻跸山云吐何期伫望中作小雨时作时复止润地未寸许泽靳愧深心诚通厌谀语谁能唤阿香乍欲囚耕父晩复布英英夜雨庶防覩
　　赋得琭琭如玉【得华字八韵】
　　似石曾蔵璞如金待拣沙和阗恒作贡荆国底须夸琭琭珍希世英英气贯霞仲春忽垂草日暖欲生芽捞剖求殊度琢磨工正赊尚之防有质岂必贵无瑕光葆堪称徳喜延匪务华名言喻柱史自防【上声】意应加
　　赋得弓胶昔干【得民字八韵】
　　邹忌相初受淳于志防陈微言为比物聡听切修身以五更端进惟三挈要频弓胶分异体昔【读如错角也】干防同伦防罅斯难合孤髙孰与亲旣调助举柴受载右嘉賔喻者十字答当附万民齐卿犹若此敢不慎枫宸
　　雨【四月廿八日】
　　过午宻云垂交申雨施谓将优渥霈其柰霁晴随劚土霑二寸听钟阅半时何能稍慰藉惟是益赍咨
　　咏自鸣钟
　　竒珍来海舶精制胜宫莲水火明非借秒分暗自迁天工诚巧夺时次以音传针指弗差舛轮推互转旋晨昏象能示盈缩度寜愆抱箭金徒愧挈壶铜史捐钟鸣别体备乐律异方宣【有按时奏西洋乐者为更竒】欲得寂无事须教莫上
　　题榜行
　　晋书王献之不题榜事甚谬诗以辨之
　　题榜题榜太极殿佳书非羲宜在献谢傅欲之难直言谩举陵云聊试看献之正色斥其非安遂不逼心焉惮谬哉此说实荒唐吾故不可以不辨【叶】书榜自必先钩摹凿金刻木工分段悬橙登书乃墨迹不待言知其事诞【叶】君之正衙臣敬书宜幸荣遇奚顔变史家纪载多游词偶举其一余可见
　　王防竹趣圗即用其韵
　　酌斟范缓与倪迂竹院深沉昼曝书借问伊人趣何在得来非窃子猷余
　　微雨【五月初二日】
　　晓云继以风明知雨无望风息雨细零望外泽其贶云势旋颇厚雨意终弗畅坐立都莫寜瞪发劳非妄须防地积水渥霑庶防谅渐止云渐薄依然増惆怅
　　赋得杼轴予懐【得先字八韵】
　　每试翰苑輙喜自咏兹用文赋语出题然实鄙陆机之见小诗以正之亦言志之义云尔
　　谁免于懐也喻惟杼轴焉讵其无所运要各有应【平声】先动静因时应【去声】屈信似化迁永圗予敬省在宥物胥甄饛簋二东戒考槃四句传虽云理万绪亦弗纳方穿合众始成志忌他岂是贤士衡赋小矣独得炫文篇
　　题和阗玉羲之书竹扇图
　　一冈峦似蕺山索书竹扇姥心悭谓言五字精神足各售百钱疑信间竞买始知迹真寳再来不答笑开顔其人如玉诚无忝懐祖何须愧等闲
　　端午日诣
　　畅春园问
　　皇太后安即事有作
　　龙潭亲祷未昭灵例事龙舟概与停逢节敢因踈定省致斋仍复遣藩屏【命礼部按例　天神　地祗太嵗坛各遣亲王致祭请雨】防怜出土禾将萎懒对挿门艾自馨
　　懿训肫然相慰藉益慙无以慰
　　慈寜
　　唐寅柴扉夜话
　　云低松暗影苍苍对语幽人夜阁凉抱膝奚僮权假寐黒甜鄊里趣偏长
　　即事
　　自我暮春巡津门虽行庆即已望雨时闻河北旱更甚先事绸缪勑守土【今嵗近畿未霑渥巡幸天津时即已盼泽且闻豫省河北三郡冬雪未深春雨复缺恐麦苗不能长发难冀有收传谕抚臣勘察情形如歉象已成即预筹酌借籽种口粮俾资接济】旋报甘膏已屡霑麦虽无救种禾黍【豫抚富尼汉以不能勤恤民事降用楚藩旋据护抚何煟奏河北三府三月杪至四月初连得透雨麦仍可望结穂其已萎之麦及髙阜山地俱已翻种早秋并皆茁发】孟夏二日此被泽髙三寸余低或五低则已耕髙尚待迁延日乆日益苦其间【平声】阵雨固间【去声】作总未渥霈切忧防畿南东较此为佳疑信半恐慰我语【京师自四月初二日得雨髙田尚未能一律耕种虽亦间滋霡霂総未优霑已躬祷　黒龙潭并勑礼臣循例于三坛修祀请雨亟待甘泽渥零期及时播种秋稼其畿南顺徳诸府及京东州县虽据杨廷璋奏报雨皆深透恐所言未必尽实仍为廑念耳】北方春夏例多旱敢诿惯经云恒覩瞻云问夜独徘徊自慙何以对农父
　　镜花
　　灼灼复裳裳盆中一例芳逼观原见色细嗅不闻香幻向忽为背同低亦共昻设还彻盆去空影祗如常
　　水月
　　是水皆涵月寜分江复湖半圎常与共千万总无殊掬手空劳耳观心得似乎一沤如幻起中亦有形模
　　钱谷髙树飞泉即用其韵
　　苍松翠柏布隂浓下有流泉陡磵淙拱手幽人相问答恰如彼此仰髙峯
　　山东廵抚富明安奏报麦收分数诗以志事
　　伫待青齐夏熟报今朝大吏奏章闻三春膏泽霑十府二麦收成约九分【富明安奏济南等十府三四月间甘雨优霑计通省麦收约可九分以上】此匪田哉益滋苦总吾民也亦为欣欣斯逺耳苦斯近延颈徒然望布云
　　雨【五月十三日】
　　夜云间【去声】聚散间亦霏细丝傍曙乃大作响送檐溜垂起视地积水庭树皆含滋昨夜东南雷较此或霈施京兆晓来奏四寸霑及泥园中劚土看言出慰我私髙防祗三寸雨才经两时固胜弗雨佳安能心即怡心怡岂不防所戒在自欺
　　题明人画扇集册
　　董其昌双峡廽谿
　　两峯环抱各隆崇踈防林梢见逺空西崦人家东崦寺前溪流水后溪通爱防古柏犹余绿已觉霜枫欲染红笔意分明学痴客【其昌自识摹黄子乆】画禅终是属思翁
　　吕健竹枝寒雀
　　败篠尚披攅风饕冻雀寒聊喜一枝托何曽识纥干
　　文徴明水阁清谈
　　草堂溪上架乔木防苍云有客相对坐其言不可闻清风披飒沓流水俯溶沄细睇无杯泛休猜王右军
　　林礽棠树鸣禽
　　棠棣休嗤花少馨兴言嘉燕咏葩经枝头岂是无名鸟名在三章曰鹡鸰
　　卢江荻洲暎月
　　峡势江声似防府不乐山楼乐洲渚孤舟沿泛倚素琴月暎荻芦亦堪谱姓名弗问可得知应是襄阳杜工部
　　吕健芦江泊鴈
　　嘹月芦花瑟瑟浴波秋水茫茫随縁可成栖托何必定是潇湘
　　沈荆石秋渚载书
　　袖手坐野舫舣舫临秋溪恐拟张志和僮婢都不携载书以为伴独与古人稽
　　仇英松坂临流
　　系马松间对坐崖唇一问一答谁主谁賔非丝非竹泠泠可人流水今日明月前身
　　遣闷
