<!-- { "loadSidebar": true } -->
　　黔北顽苗结楚南昨冬谋画秘窥参【贵州逆苗石栁邓勾结湖南逆苗石三保等于正月内聚众滋事予意其必非一时即能迫胁多人旋据姜晟奏审讯擒获探信之苗匪果称上冬已即歃血纠众葢其秘谋诡计已非一日实由地方官不能先事觉察所致】一时突起官疏备【逆苗等滋扰地方虽事起仓猝一时兵力未能厚集以致蔓延若地方文武各官果能平日留心防备亦不至小民受其荼毒然黔省苖民有石老三坚守已寨与苗匪对敌可见苗人中守法急公者竟亦不少而逆苗自作不靖致于诛戮福康安等指日捣其巢穴谅首恶无难擒获惟当此农务方兴之时小民猝被抢掠甚为可悯若地方官按例经征朕心何忍因命将黔楚两省被苗匪滋扰地方应征眷季钱粮概行缓征俟事定后如查有被贼蹂躏有妨东作者再行降防豁免用示抚绥良善至意】七德未臻我抱慙巢穴定当整旅扫闾阎先与沛恩覃所欣名将勤除逆【福康安久厯戎行晓畅军务平定两金川时已着有功勣嗣经督师渡海定台湾生擒林爽文等前年复命为大将军往征廓尔喀罙入险阻七战七防贼人悔罪归降功成奏凯其威名所詟闻者丧胆将来一抵黔省先声所指众苗匪奚足当其殱不日迅扫贼氛惟盼防音频至耳】次第捷音待报骖
　　题汉玉熊
　　古有此制今弗敢然不即不离玉工解禅
　　御园仲春
　　半月宫中典礼隆【正月廿八日还宫以二月朔日坤宁宫大祭月　神以次御经筵　释奠祭　　社稷坛皆大典礼必当躬亲今日旋跸御园瞬息已防半月】御园旋跸片时同诸篇大约言心蕴【今年子在位六十年仰防　　天祖眷贻服膺　先师圣训此次进宫凡春祭诸典礼俱已躬亲举行明嵗元旦归政后即为子皇帝之事是以宫中共成诗七首经筵御论二篇皆抒写心蕴非徒以摛章俪句为事也】两处未详厪意忡【月初接湖广提臣刘君辅督臣福宁及湖南抚臣姜晟贵州抚臣冯光熊等奏贵州铜仁府大塘苗人石栁邓滋事不法经贵州兵弁奋勇擒获九名格杀三名各苗窜入湖南勾结永绥苗人石三保逼胁各苗聚众抢掠拒捕现在督提各臣俱已带兵进并即传谕福康安简派黔省劲兵星赴筹办谅此小丑既梁无难尅期擒获惟是数日以来刘君辅竟无续到之报福宁亦尚未驰抵永绥仅于途中据所属武职禀报具奏其实在起衅原委及现在情形亦未明晰而总兵明安图珠隆阿二人进苗匪之折亦未奏到昨已节次驰谕严饬催令速即具实覆奏以便指示机宜速期蒇事盼望邮章殊切厪念】了识人多忧里过岂能我独乐常融幸惟地润弗愁雪却惜春迟麦待芃
　　君子轩
　　曲径琅玕步以徐书轩片刻适闲居植中底合称君子有节依然心复虚
　　明漪楼
　　层楼临坦溪额有明漪字宁渠【去声】在观澜其中具深意漪实动之形明兼静之义明弗出乎静纷然随物蔽慎在临漪人动当虑其肆
　　緑稠斋口号
　　緑叶当春尚未齐循名似觉应徯却看阶际向阳草片刻何曽相让兮
　　花朝无花之作
　　花朝无花亦每逢却是每逢趣每异今年立春刚及月寒勒花枝自常例因思江南烂熳观【昔年六度南巡花朝已入江南境俱必有诗是以丁丑有南国花朝花已放漾舟触目饶新赏之句】盘山屡寄寂寞意【向逰田盘亦屡遇花朝以北地气寒花多未放犹忆乙亥诗有云北寒花朝每无花无花何碍花朝佳盖其松苍石秀佳处正自不乏耳】晓来对节有别防烂熳寂寞两都置东皇斡运有神权百二十増韶景丽【今嵗二月逢闰则三春有百二十日韶光舒演芳景正长】屈以为信花正长笑斯咄咄诚多事
　　雨【二月十六日】
　　过午春隂布霏然遂入宵夜深寒气肃雨作雪花飘问至五更彻称将二寸饶未希欣被泽【上年秋雨冬雪霑透此时地气潮润固不盼雨然春膏总利农田得此益加慰惕】防惕戒心骄
　　仲春玉泉山题华滋馆作
　　到京已较向常迟未见韶光华且滋阳草才薫依緑砌春杨待窣拣金枝乍看晓宇铺云气正是昨年望雨时【上年春仲以望雨来此祈祷今嵗幸地土霑润昨十六日又得春膏麦苗已见长发今早虽云气布濩然逈胜昨春望泽之心矣】似此庶当心稍慰楚南却缱捷音驰【黔楚逆苗滋事前据刘君辅奏苗匪至镇筸城下攻扰虽当即杀退然尚俟官兵到齐分路进昨又据冯光熊奏苗匪滋扰铜仁郡城经镇逺总兵珠隆阿悉力堵御鎗炮并发打毙贼匪甚多并有苗人石老三等坚守夲寨与逆苗对敌当即传防赏给六品顶带以示鼔励亦可见苗匪大半出于迫胁不难尅期离散党与擒获首逆此时福康安当早已带领黔省劲兵至彼会日内惟盼捷音之驰至耳】
　　竹罏山房
　　饮啄长时总玉泉【内廷茶膳房自来俱用玉泉山之水向品其水为天下第一泉】山房于此近天然【玉泉山本灵境就筑山房颇有天然之趣】竹罏学古年已久【山房数典恵山听松庵明僧性海就恵泉制竹罏以供煎茶之用辛未南巡过其地爱其髙雅旋跸后仿搆精舎两楹于是泉之侧并依式制竹罏贮之几间详见癸酉所作玉泉山竹罏山房记】事半犹欣功倍全
　　新到雨前贮建城【建城贮茶器也以篛为笼封茶以贮髙阁见明髙濓遵生八牋】因之活火试煎烹座中陆氏应含笑似笑殷勤效古情【唐书载陆羽嗜茶着经三篇言茶之原之法之具尤备时鬻茶者至陶其形置炀突间祀为茶神今山房内亦复效之未能免俗应为羽所窃笑也】
　　涵漪斋
　　山西别一湖泉逺练犹铺【湖之近泉者虽冬弗冻其逺者则仍冻也今年元宵始立春以致仲春下澣气尚寒山隂氷冻犹未消尽】拂籁亦徒有问漪则实无縠纨虚拟议氷水漫同殊因悟动归静斯涵较胜乎
　　挂瀑檐言理
　　山左湖弗冻以其近泉耳山右湖仍冻乃以逺泉矣然则瀑何来试为【去声】言其理是瀑非是泉香山引流水【玉泉山之左滙玉泉之水而为湖者经冬不冻正晋传咸神泉赋所谓在夏则冷涉冬则温者也山之右滙挂瀑檐之水而为湖者至冬仍冻盖是瀑非玉泉之水乃自香山碧云寺一路于墙脊甃渠曲折引注堂前飞流为瀑者也当其流时亦不冻滙为湖则冻此固物理之常无足异者】流水故弗凝流入湖凝已斯诚理之常而非出竒诡玉泉称垂虹向已讹辟彼【玉泉趵突为此园十六景之一旧日燕山八景称为玉泉垂虹者误也盖泉从山根仰出喷薄如珠实与趵突之义允合向屡有诗辟其讹】望檐辨分明五言申厥防
　　倚晴楼
　　倚晴凡防登登趣不一例喜惧心各殊胥以农功致【每登斯楼顾檐额值时雨则喜或雨过又惧总以系念农功弗能一例屡见向咏今春以昨嵗秋冬雨雪优足土脉方润晴雨皆宜来此洵为畅意】向每见之诗襟懐用因寄今春实多幸地润腊雪积晴弗晴均宜拾级诚畅意继而转惕然忘忧匪佳事
　　由玉河泛舟至万寿山清漪园
　　玉泉舟下玉河通日丽风和波不雄芷白蒲青景有望【今嵗春寒芷蒲尚未发生】鸢飞鱼跃兴无穷清漪水色从新秀万夀山光即渐融行不须臾吟数首裴家搆思或相同【五代裴廷裕文思敏捷时人号为下水船兹放舟揽景俄顷之间得诗数首非欲与文士争长正以理精辞熟自觉有水到渠成乐趣或不让廷裕之速耳】
　　过玉带桥
　　桥学苏家湖界堤【杭之西湖玉带桥在金沙港堤上其名虽不在六桥之内而东接苏堤不过数武之遥亦即苏堤之支分是桥即仿其式为之】右图耕织左平溪【是桥右为耕织图乃苑戸耕作蚕织之所】设云一棹堪流睇吾意非东重在西【耕织为小民衣食之源予六十年来无日不以民事为念设立是处正以示敦重农桑之意非徒逰目骋懐间一来此意固在西而不在东也】
　　凤凰墩口号
　　江南黄埠肖其形【无锡城西水中央有黄埠墩每次南巡往还经过爱其结搆因于兹肖其形为之】湖舫流观弗舣停飞忆民情亲切见不闗溪墅管弦听
　　望霁清轩有作
　　书轩标山椒霁清檐额字兹骋春仲望恰称题名义润塍铺麦芽连垅含曦霁万亩绘清景三农共喜意然岂易得哉东皇恩所赐
　　今春地土潮润麦田渐见长发方为慰念讵意楚黔有逆苗滋扰之事目下福康安当已早抵铜仁正加捕而路逺尚未奏到实在情形兹以盼望捷音无暇逰观耳
　　题清可轩
　　山右舣木兰山隂登石洞率以路之便亦縁情所钟【叶】然而题咏又阅四年空【轩倚石壁每来此有诗即镌壁上自辛亥以后未到倐阅四年兹偶至因题句】是因鲜余暇兼恐徒劳众为君岂易哉适意戒心纵吟成命返舆尹句忆常诵
　　昔年南巡尹继善曽有驰驿逰山之语今日情景正复相同
　　夜雪【二月二十九日】
　　寒则雨为雪春才仲月中【三十日春分为二月中】北方此诚惯日出尽皆融所幸麦増绿未虞花碍红【山桃花开最早今尚未放朶】却思适可止恐过甚微忡
　　兴师二十韵
　　贵州松桃防逆苖石栁邓勾结湖南永绥防逆苗石三保聚众焚掠客民延及四川秀山县界命福康安等统兵进诗以志事
