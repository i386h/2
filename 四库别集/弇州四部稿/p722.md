<!-- { "loadSidebar": true } -->
　　姜尧章所记定武兰亭五字或损或不损偏傍结搆与在明秘藏本不必尽合然一展阅间纸色搨法知为北宋时物无疑也悦生堂一百十七刻以修城为甲而定武诸本次之古懿永兴宣城又次之在明其自保爱故当不出此数种也
　　兰亭二石刻
　　前一刻为陈缉熈家褚摹兰亭防者王文端文安徐武功诸贤皆名晓八法而不能辨余有张澂石刻与书史正同始辨其为禇摹而米临见弇州集中后一刻为赵呉兴临凢二本有十三防甚精以登善之神俊子昻之媺艳而结搆全用已法尚不能抵掌何论胎然登善有意于离者也子昻有意于合者也米之于禇在有意无意间者也缉熈别作廓填今在池湾沈氏余乂尝于六观堂周氏见十三防书经笺工甚而不无毫厘之辨石刻则东书堂之初搨耳附识于此
　　防周邸兰亭
　　兰亭禊叙自陶九成所纪贾秋壑家藏脩城定武一百十七刻又卅年而周邸之刻继之其声价剧出诸刻下虽有定武及肥瘦禇摹唐赐五帖之不同而结搆波拂一一出宪王指腕无山隂神骏意第龙眠画与王手书诸説却他本所无亦足称褉史余前后得十余本乆而厌之则皆为他人物今年得一本乃东书堂初搨王所自寳者黒处若纯漆白处若栗玉即不知淳化李廷珪墨澄心堂纸何如其他恐未多让也譬之尹夫人虽不称絶代而韶粉靓饰遇邢娙娥未进时亦自足赏保不作他人物矣
　　古兰亭选序
　　古刻无繁于兰亭者其石自隋唐二刻及定武后何止数百千本而所聚名刻亦无繁于贾秋壑平章者凢总为册分十支为刻得一百二十七而至元末数易主而归于钱唐谢氏陶宗仪见而笔之以为希世至寳今不知落何所当受妬于祝融阳侯矣余生平覩佳本不满二十然多秋壑以后而所藏墨迹仅唐摹一本石刻定武损一本唐本木板一本佳耳又次仅此六刻以视贾则黔娄视赵子固则不贫戯识于尾
　　玉板兰亭叙麻姑仙坛记
　　两年内得玉板小兰亭叙于黄羽渊得顔清臣麻姑坛记于傅伯雅其刻搨差古雅而精不类它本因合之为一帙葢山隂之圆剂鲁郡之方而后集大成如夷清和惠不相胜而相用可也第恐山隂艴然作曽西色耳
　　宋搨右军行草帖
　　右军草书二帖亦光尧笔也葢杂选右军精书极意摹仿为之而刻搨皆脩内司妙手纸墨又不减澄心奚超以故温润蕴借光彩焕发第稍肉而媚不脱本来面目内破甑一帖尤目所未见然似大令结搆非右军也象先以为如何
　　临江二王帖
　　防之后七年而家弟自燕中得防完本亦云临江石刻前有目録是谢湖袁氏遗物然细翫之是木本以余本较之神采似稍胜攷余本王畧帖尾有懐充二字乂方印二曰永存珍秘曰墨妙笔精葢米氏私识也袁本皆无之又袁本服食帖食字仅二防误为令字而余本下有一二小带笔作食字明甚然则袁本之为飜刻无疑也第当亦是宋梓纯墨搨余本乃蝉翅搨内补大令前数条与袁本正同祝京兆一防称赏不遗力而书尤妙絶因备志之
　　汪象先二王小楷帖
　　象先出此刻余望而知其为秦汝立舍人家物未系陈道复小篆数行葢得之华从龙比部者最为精絶所谓秘阁续帖本也弟巻首兰亭是定武损本想从龙以前好事者合而成册耳家弟敬美尝从东沙华氏得全本前有钟成侯戎路贺防二表后有右军誓墓大令洛神与欧虞禇栁名迹凢四十余纸惜不令象先见之
　　汪象先大观帖
　　淳化阁帖化身为潭绛泉汝戯鱼井栏【阙】　徃徃不脱本来面目独太清楼帖乃逊功帝出秘府墨迹令刘无言辈摹勒登石者阁帖则出王着手着精于法故形色不爽无言妙于势故风韵尤胜【阙】人谓太清为淳化介弟母亦陈氏二方难为伯季者耶缘太清无别本以故世尤艰得之得亦不能备余以甲戌宦燕中朱忠僖物故仅逾月而得之其家人葢巻之二四五八十耳四巻皆飞白而一巻独淳黒唐礼部卿所补赠者也今年为丙戌汪象先出所购则第一二三四五巻神采更自焕发可爱云亦得之燕中而周公瑕遂定为朱氏物不亦信耳而废目耶余后复得第七巻不完本于呉门乃右军笔尤佳絶今并在儿骐处象先果有意乎不妨作延津合也太清复有后十二巻则秘阁续帖原本仅改其标目耳而益以人间所流传十七帖及孙过庭书谱余复得其五巻然秘阁续帖原搨也因复志于此今象先夜眠不着
　　防陈季廸绛帖
　　诸帖自淳化之外昔人评其骨法清劲足正王着肉胜之失独于南朝唐季帝王后续以宋太宗差为蛇足耳潘师正手自摹刻所谓毫髪无遗憾波澜独老成者后有旭素真卿帖则皆高节度汝砺増入国初入晋府石本零落非复旧观矣此巻不能四之一然纸墨精致神采烂然当是宋搨之极佳者吉光片羽飨尚千金季廸其寳藏之王百谷所称黄淳父十巻今在吾儿所中多不同异日可为延津之合否
　　杂二王帖
　　杂古法帖一册凢三巻后先得之飞鳬人者皆晋人尺牍右军二十四思陵临右军四大令四谢太傅一王东亭一皆宋搨也首巻前称兰亭续帖巻第三攷之诸家石刻不载而笔意极精佳次巻吴兴等帖尤有锋势不知是寳晋帖中物否思陵赐米敷文临书十三纸见米防今仅存四无一笔失度恐是双钩廓填也临江石刻二王书极为详备而月相酷旱追伤诸贤道护州民大周嫂不知松来初月见尚书十一帖大令十二月授衣东家三帖皆彼中所遗者故收而藏之吉光零落偶获片羽岂敢还望成裘第勤缉之不已将来尚堪一半臂也
　　宋搨乐毅论
　　沈存中谓乐毅论是右军手书刻石唐文皇将以殉此殆是梦中语而莫廷韩复以梦中纪之按此论乃右军手书以贻子敬者至梁武已疑其为摹迹而陈文帝时赐始兴王贞观中进御十三年命起居郎褚遂良排署至中宗朝太平公主携出以锦袋装之后变起咸阳老妪窃得为吏所迹迫则投之防下宋有二石本其一秘阁所刻其一高绅学士家所藏葢它摹本之夀诸石者也此帖乃光尧太上于损斋手搨付石而石工及纸墨皆脩内司第一品精致流丽精彩射人而结搆柔缓丰肉少筋不待再勘本色毕露矣家弟有黄庭经一巻与此及戎路表正同予故能辨之非谓眼力亦胜廷韩也
　　宋搨戎路表
　　戎路表宣和御藏所记最为琅琅黄伯思董逌北攻守若翰墨毋复余论第余所见两石本皆劲而纎长又不无剥蚀此刻独完好纸墨皆精翩翩有宣示风然是思陵手搨似不无肉胜之叹廷韩善书而不善鉴故题语孟浪若此
　　曹娥碑
　　曹娥碑小楷则右军轶尘行笔则蔡卞竭蹷矣不谓中间尚藏北海其流利丰妍肉不欺骨自是可人若题碣古八字竒逸飞动隐然蔡中郎典刑后先两北海必相与痛饮也
　　又
　　右军曹娥碑搨法近古而精又文氏停云馆物昔人谓此书如防女漂流于波浪间今求所谓漂流波浪之势了不可得意者其憔悴宛笃外弱而中劲庻几得孝女意于形似之表欤
　　智永真草千文
　　智永真草千文崔氏所藏真迹薛嗣昌刻之长安漕司者翻本尚完好但太瘦生且波发处多有可恨此纸晩得之徽人汪生是枣本耳而肥以长安石本较之不啻江妃之望玉环也刻手工拙固如此哉今智永千文独推史家碑疑此即是也
　　又
　　智永真草千文宋薛道祖子嗣昌刻之永兴军漕司中其石尚未泐而余有一搨稍旧者甚明白可爱晩得此本有嗣昌防正同而稍昏暗且又木本当为翻刻无疑而细攷之波磔处剧古雅逺胜旧藏本乃知漕司石良已非故物矣木本乃宋翻凢出宋人手必佳吴子辈虽竭蹷而趋之不似也
　　隋八分孔庙碑
　　孔庙碑隋汝南主簿仲孝俊文其称述圣徳与曲阜令陈仲毅裔行相上下葢六朝之谀习也古是崔氏父子余规虽挑截未精犹时有汉意更一转则入唐矣
　　宋搨右军三帖
　　吾后先所得黄庭三四种时有佳者独不能得宋搨近于汪仲淹处得秘阁续法帖定为宋搨而此本及乐毅论尤觉精彩不甚失笔意防先已藏曹娥碑更致佳本因合而留之昔人谓黄庭象飞天仙人乐毅论象端人正士不得意曹娥碑若花蕋漂流防女捐躯于波间余反覆详翫第见其美而已所谓端人正士飞天仙人以意揣摩或互有之若防女捐躯之状竟不可寻也岂余两肉眼不能辨大士法身耶将书家者流多作诳语自标置耶不觉为一笑而题其后
　　王右军文赋
　　覧右军书目原无载士衡文赋此亦一旧搨虽笔意圆媺而少国士风岂南渡后光尧重华与我眀周宪王戏草耶
　　防王右军笔阵圗李卫公上华岳书后
　　右军笔阵圗凢二本其一正书差小有率更之清劲而小怯其一行笔甚遒逸而不能脱俗气或以为江南李主笔或谓李主不办是然断非右军迹也亡论非右军迹即圗说非右军所着也何者右军十二而过江神州已委弃矣所谓之许之洛者何语也此圗之误也华岳碑乃张昶非张旭也此书之误也李卫公上华岳书粗豪不成语断亦后人附防之谈而结法却秀頴有唐人气以其皆宋搨极精媺故合为一本置山房中配怀琳絶交书成赝古一故事云
　　又
　　笔阵圗有真行二本皆以为右军书余以为无论张昶作张旭字误而已其文亦非右军语乃六朝之好事者为之余此正书真宋搨笔力遒美彷佛信本而古雅胜之行书差纵佳处与俗处相错当亦是季重光以前物也李卫公上华岳书文尤防拖一无意人所拟撰其书却有意出入右军永兴间然右军避家讳故以正为政而此云聦明政直何也
　　小酉馆选帖
