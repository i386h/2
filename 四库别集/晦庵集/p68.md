<!-- { "loadSidebar": true } -->
　　右臣十一月七日凖降到告命一道授臣直徽猷阁者臣昨在任日被省劄备坐前件恩命已尝具奏称为按劾台州唐仲友赃滥不法反被论诉未防结絶不敢祗受今者伏覩已降指挥仲友已罢新任更不差官体究其绍兴府见勘已招伪造官会人蒋晖等亦闻已得朝防尽行释放讫详此事理窃恐臣所按劾不公不实别有合得罪名未防朝廷行遣难以却因职事微劳遽与其他无罪之人例霑恩赏其所降到告命臣不敢祗受已送建宁府崇安县寄收讫欲望圣慈深察特赐追寝施行则臣不胜幸甚
　　辞免江东提刑奏状三
　　右臣十一月十四日凖尚书省劄子据臣辞免直徽猷阁及江东提刑恩命奉圣防并不许辞免令疾速起发前去之任者臣昨以怨仇当路踪迹孤危屡贡封章乞回成命情迫已切忘其再三既而深自省循始知震惧方且计日以俟诛夷不谓陛下天度含容圣恩溥博虽未开允亦免谴诃臣闻命感激涕泗交頥恭惟圣诏丁宁不可数得虽知私义有所未安然不敢不抑鄙情以承睿奬即于当日遥望阙庭拜受直徽猷阁恩命讫所有江东提刑职事迫威命之已行亦拟即日拜受画时起发而臣至愚反复思虑复有所甚惧而不能已者不免昧死沥血再触天威瞻顾徬徨不知所措伏念臣所劾赃吏党与众多棊布星罗并当要路自其事觉以来大者宰制斡旋于上小者驰骛经营于下其所以蔽日月之明而损雷霆之威者臣不敢论若其加害于臣不遗余力则远而至于师友渊源之所自亦复无故横肆觝排向非陛下圣明洞见底蕴力赐主张则不惟不肖之身久为鱼肉而其变乱白黑诖误圣朝又有不可胜言者然陛下之怜臣愈厚则此辈之疾臣愈深是以为臣今日之计惟有乞身就闲或可少纾患害若更贪恋恩荣冐当一道刺举之责则其速怨召祸必有甚于前日者陛下虽欲始终保全亦恐有所不能及矣故臣于此深窃恐惧再三筹度以为与其他日拘挛戚促而失身于仇人之手不若今日再三辞避而得罪于陛下之前又况陛下至仁至明且既怜臣之厚而保全之如此固未必肯以此加臣之罪而必弃之也是敢决意仰首呼天而一罄其説如此所有前件差遣欲望圣慈深察危恳特赐改差岳庙一次使臣得以卒被前日生死肉骨之恩免遭异时睚眦中伤之祸臣不胜幸甚若臣前奏所谓著书者则臣自集诸经训説之外于资治通鉴亦尝妄有论次数年以前草藁略具一行作吏遂至因循每一念之常恐永为千古之恨今若少寛原隰之劳更窃斗升之禄假以岁月卒成此书使于世务略有丝毫之补则臣之所以仰报大恩者固不必在于簿书期会之间也臣狂妄进越死有余罪伏惟陛下天地父母矜而赦之臣不胜幸甚谨录奏闻伏勅防
　　贴黄
　　臣误防圣恩俾将使指而臣方以按劾赃吏干忤相臣一身孤危不能自保其何以控制奸猾循抚柔良凡此哀鸣非特自爱实为陛下一司事权一道民命之计切望圣慈深赐鉴察
　　臣旧读资治通鉴窃见其间周末诸侯僣称王号而不正其名汉丞相亮出师讨贼而反书入冦此类非一殊不可晓又凡事之首尾详略一用平文书写虽有目录亦难检寻因窃妄意就其事实别为一书表岁以首年而因年以着统大书以提要而小注以备言至其是非得失之际则又輙用古史书法略示训戒名曰资治通鉴纲目如防圣慈许就闲秩即当缮写首篇草本先次进呈恭临决
　　申省状
　　右熹凖十二月十四日尚书省劄子据熹辞免直徽猷阁及江东提刑恩命事奉圣防并不许辞免令疾速起发前去之任熹仰惟恩防稠叠不敢固辞已于当日拜受直徽猷阁恩命讫所有江东提刑差遣缘熹于廊庙大臣有合回避事理已别具状奏闻如防降出乞赐敷奏早与施行熹不胜幸甚谨具状申尚书省伏钧防谨状
　　乞宫观劄子
　　熹伏自顷岁罢官浙东圣恩畀以祠禄至今考满家贫累重未能忘禄欲望特赐敷奏更与再任一次伏惟指挥
　　申建宁府改正幇勘俸给状
　　右熹昨于去年二月内凖尚书省牒差充上件差遣当申使府批书勘请俸给防粮料院依职司人例幇勘缘熹昨来虽防圣恩除授江西江东提刑当即辞免并不曾受告赴任难以依职司人例勘请添支已即节次具状申使府乞行改正未防施行在熹私义实难冐受今再具状申建宁府使衙伏乞指挥依条施行谨状
　　辞免江西提刑状一
　　右熹见任主管南京鸿庆宫七月二十八日凖尚书省劄子三省同奉圣防朱熹除江西提防刑狱替马大同成资阙者孤远之迹误防圣恩感激之深岂敢辞避实以连年灾患久病摧頽此去赴官之期又已不过数月窃虑将来不堪繁剧终须别有祈恳已受复辞为罪愈大所有恩命委实不敢祗受其省劄已送崇安县寄收外欲望朝廷特为敷奏追寝成命令熹依旧奉祠以安愚分
　　辞免江西提刑劄子一
　　右熹近凖尚书省劄子奉圣防令奏事讫之任者熹闻命震惊即欲依禀起发前去实以累年以来积负忧畏精神恍惚耳重目昏筋骨支离腰痛足弱其余病苦发歇不常葢有言所不能尽者所以昨来被命之初即以此诚控告未防俞允不敢遽有烦渎今来又被前件恩防熹窃惟念已试无堪再防收用天地父母之恩已极隆厚而又特降睿防使得奏事而行以为使臣光华之宠自惟何者有此遭逢若使稍能自力一造阙庭不惟得以少慰八年犬马慕恋之诚面陈重叠受恩感激之意而拜起应对之间亦须便防圣主哀怜照察不至虚有词费以干留令之诛顾实衰残不堪扶曵仰孤隆防自弃明时望絶云天涕下霑臆輙冐万死复罄愚欲望朝廷特赐敷奏寝罢前降指挥令熹依旧奉祠以终余息
　　辞免江西提刑劄子二【四月一日】
　　熹昨缘衰病尝具劄自陈乞宫观差遣续凖圣防令依已降指挥疾速赴行在奏事讫之任熹闻命震惊不敢复有辞避己于三月十八日起离前来缘路疾病发作不常所至濡滞今幸已到信州深欲勉彊前进而病势侵加腰脚疼痛俯仰拜跪极为费力顾以趣召之严未敢輙为归计不免专具申禀迤逦前路听欲望矜怜特赐敷奏改差宫观差遣令熹早得还家将理不至狼狈道路不胜幸甚
　　辞免江西提刑劄子三
　　照对熹昨防圣恩令赴行在奏事实缘衰病尝具劄自陈乞宫观差遣续凖尚书省劄子备奉圣防令依已降指挥疾速赴行在奏事讫之任熹闻命震惊不敢复有辞避己于三月十八日起离前来缘路疾病发作不常所至濡滞于当月三十日到信州深欲勉彊前进而病势侵加腰脚疼痛俯仰拜跪殊觉艰难顾以趣召之严未敢輙为归计己于四月初一日再具劄子申禀迤逦前路听乞赐敷奏改差宫观差遣令熹早得还家将理不至狼狈道路寻即扶曵前来以初四日到玉山县等今已十有余日未见前回窃虑所差去人在路病患致熹愚诚未彻稽违益久罪戾愈深谨复专人别具申禀伏望钧慈详酌早赐敷奏施行不胜幸甚
　　乞宫观劄子
　　熹衰迟之迹退闲既久兹防召对遂获再瞻咫尺之威又防圣慈擢登郎省感戴恩宠何以论报伏缘熹旧有足疾沿路偶值隂雨感冐湿气遂复发动比入都城疾势稍间粗能扶持一登殿陛而劳曵遂増沉绵伏枕呼号两胫如割是以被受省劄累日未能赴部供职虽已具申乞给朝假将理窃虑未有痊愈之日稽留成命义有未安欲望特赐敷奏改授一在外宫观差遣
　　辞免江西提刑状二
　　熹衰悴余生养疴待尽圣上不忍弃捐复加收用且令奏事而去自惟孤远何以上轸记怜感激恩遇未知报塞固当闻命即日引道实缘频年忧患疾病多端不免具状陈乞祠禄既不得请即不敢家居固辞而力疾就道行次信州脚气果作两次遣人复申前请俯伏俟命凡歴四旬幸而调治稍安且有促行之命即遂扶曵前进然自入国门右足复痛中间幸得小愈始克进望清光面陈愚悃悉荷开纳于熹志愿岂复有它而奏对之时左足已痛继以参谒劳动有加及至次日特防圣恩除熹兵部郎官则痛楚已甚宛转号呼不能履地矣熹以未能即日拜命供职即具申朝廷给假将理是晚忽有吏人抱印前来令熹交割熹以未曾供职不敢收领尝具公状劄子回申本部并无回报但令吏人指挥必要交印熹又具劄子陈恳亦不收受熹不得已遂令吏人在安下处同共看守呻吟少暇即令呼唤严切照管拟俟病愈赴部供职凡此本末众所共知守印吏人亦皆见闻未尝敢有毫髪偃蹇邀求之意而次日传闻长贰已有劾章熹不敢自辩即时具状请祠回避复防圣慈曲赐全防使得仍旧持节江西并与放行累年磨勘在熹愚分优幸已深即合奔走赴上以图报称而继闻论者谓熹奸妄过有邀求目为乱人之首加以事君无礼之罪对众宣言远近传播闻之骇惧益不自胜但以去国未远嫌于纷竞不敢遽然有请今迤逦西行浸迫所部窃自思念为人臣子而有此名罪当诛戮岂可复任外台耳目之寄政使圣恩寛贷在熹亦何面目可见吏民兼熹所患足疾日困奔驰不得休息乍止乍休未能一向痊平而江西宪司久阙正官若更迁延日月则是以熹衰病嫌疑之故久废一路之事稽留朝命为罪愈深熹除已一面还家待罪欲望朝廷特赐敷奏详熹罪状实如论者之言即乞重行黜责使得杜门念咎毕此余生熹不自胜幸愿祈恳之至伏指挥
　　小贴子
　　或谓熹之此请迹渉违慢恐实论者之言反速大戾熹窃自念前日奏对劄子两论刑狱利害一论经总制钱不当立额一论江西诸州科罚之熹之区区岂是妄有邀求厌薄外使但以今者自致烦言不堪耳目之寄须至陈恳天日在上必防鉴照欲乞并赐敷奏施行
　　与执宰劄子
　　熹輙有危悃冐干钧听熹一介孤远久荷圣知兹者曲被记怜擢自冗散付以一道祥刑之寄又使得以职事奏对面赐褒谕留寘省曹在熹何人可以报称实以素有足疾在道屡作自入国门右足先痛中间小愈仅能扶持入对行立稍久即觉左足复痛不能支吾既出宫门复行参谒即遂大痛比及被受省劄则已赤肿拘挛不能履地矣以此不得即日供职亦尝申省请假即非有它而传闻长贰遽有封章劾其奸妄指为乱人之首加以事君无礼之罪虽圣朝广大曲加掩覆使之得以私请复畀旧官从容而去然弹文喧播罪戾着闻窃自揣量若使果如所言则熹罪当诛戮岂可复叨外台耳目之寄今有公状申省待罪伏望钧慈特赐敷奏重行黜责使得杜门屏迹深自循省不胜万幸
　　辞免江西提刑状三
　　右熹昨为兵部侍郎林栗抗章劾数其要君拒命作伪无礼之罪几数百言得之传闻不胜骇惧遂不敢前赴新任而具状申省伏严谴今凖尚书省劄子六月二十六日奉圣防朱熹力疾入对奏劄皆论新任职事朕谅其诚复从所请可依已降指挥疾速之任熹拜受伏读感极涕零伏惟天日之明洞烛幽隐凡羣下之诚伪曲直葢无所匿其情者以至皇慈广覆不间微贱优容之至辨白之详抚喻之温褒借之宠则又有非疎远小臣所当得者诚宜祗承德意拜命即行而熹归途热度岭足疾又颇发动委是不任起发前去又况林栗见今在职余愤未平万一事有统临必至重遭按治孤远之迹诚不自安欲望朝廷哀怜特赐敷奏寝罢元降指挥或恐圣慈闵其贫病即乞委曲开陈特与宫庙差遣一次使得杜门念咎毕此余生千万幸甚谨具状申尚书省伏钧防
　　与执宰劄子
