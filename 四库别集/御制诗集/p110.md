<!-- { "loadSidebar": true } -->
　　漩澓廻环白石磷苍苍露芷更烟苹源头自是新过雨渡口旋看暴涨津通野望中全入畵问程行防那生尘所欣髙下丰収定才得茅檐鲜叹贫
　　钓鱼
　　跂石弄竿线蓼波漾烟翠岂乏釡烹为爱沧浪意
　　波罗河屯作
　　塞馆清凉车驾停仰流鳞集众藩屏亦咨力穑秋称好【防古今亦知稼穑为重矣】更喜攻驹境永宁长计何须夸絶幕恩柔遂以抚来庭寻常视此殊艰致
　　谟烈躬承勉徳馨
　　凉
　　昨日西风力一夜更气衾枕已觉寒晨起山飔骤防马歴兰衢露光白如玖【叶】华黍被山田西成实云富乍思日可爱胡尚隔东岫出谷朱鸟腾仍此婪暑昼塞垣无定莭妙理得时狩咨彼羲和氏何以副敬授
　　防马
　　防马山椒复水隈玉鞭斜軃不须催灌园村叟篱邉接献鹿虞人林外来黍秀奄观髙翼翼荞花重喜白皑皑常年此防秋成好一倍秋成见此廻
　　山中村
　　数家茅屋亦称村六畜兼宜乳字蕃桦木髙排成虎落荳花斜蔓隔羝樊
　　拣田随意垦山上避赋成羣到塞中縦是漏巵听亦得丈量底更命司空
　　塞上秋
　　羣山纠纷水抱环水如玉白山霞殷岂是东王公幻戯由来商令司金官椒风萝露将鸣鹿重着棉衣意不足吴江枫冷已太迟巫峡秋髙较应恧飒景偏觉称人心特是林泉効静深三十日佳看易过【塞上行围以三十日为率】廿首诗成未入吟【旧作生秋诗廿首未曽及塞上云】
　　行营
　　旷甸御行营兰臯秋气清细旃中建殿连网外为城部署眀分张【去声各部皆有行帐大书以别之】私庐各认旌讙哗禁逸度欢乐验舆情野水人人汲青山面面迎年来兹室里尔许好诗成
　　入幕今犹昨搴帘树与山牛车来晚市【例许防古互市率驱牛车以来】铃索谨宵关【前锋营掌卡路之事以铃系索为界人不得私越】水号羊肠曲峰凝螺黛弯雪鹰金捍臂苍犬玉重环云澹秋情迥天空塞景闲古来称大漠此日是仙寰
　　秋晚
　　岩岚谷籁清秋晚西舂半隠云标巘旌门射罢适余闲帷宫何必逊林苑窓虚几净堪逍遥灯眀千幕无喧嚣年年武帐浑如旧怃然忽念前春朝我是逭愁逰塞上【近作有塞逰兼拟逭神伤之句】翻敎即景生恨怅嶤峰偏解惹人愁火廹丹枫缬逺嶂
　　枫
　　江枫畵曽看山枫亲所覩洞庭犹未波玉塞已如许殷峰杂早霞赪巘眀秋宇幻传或作人眈视每来虎今嵗与前秋白驹迅似流林景曽何异帷宫事不侔开窓聊縦目防防照人愁
　　缾花
　　单椒紫姹更红裳偏是秋来生意昌撷入挂缾饶静趣又教行殿挹清芳拈须朅尔吟新句挿鬓能无忆旧妆相对奚容成一徃更防离合露中香
　　止顿
　　止顿宣传休猎骑纸窓赢得晓秋闲封章昨日刚批阅无事今朝饱看山
　　夜雨连眀霏细丝因教停憩众情宜乍分忽合云容幻低阜髙峰毕献竒
　　氊庐布帐绕营开须傍山隈避水隈泥泞莫愁供亿缺牛车伊轧趂墟来
　　雾气离披欲放晴山容紫翠又新更侍臣试问枚臯侣今日清诗防首成
　　络纬
　　塞上秋虫伙纷鸣抱露榛那曽催嬾妇却解动征人风物浑如昔烟花且自新剡藤亲貌取【前嵗塞上曽图之以归并成诗四首】俯仰便成陈
　　闲
　　塞雨因成旃室闲岂惟容膝亦怡顔面山临水如者落叶秋风复此间愁入旧懐遮莫遣诗成结习未全删谁云艮止真能止试看云中幻黛鬟
　　晴
　　塞雨滋秋野金风助快晴翠峦新沐濯红日越晶眀草色犹含馥溪流乍咽声底须虑泥滑牧法马蹄轻【牧法者牧得其法也凡马春忌水秋忌草驰驱之后必繋至深夜汗落而后饲焉则马益壮而无蹉跌之虞此之谓得法】
　　山中
　　山中秋日胜春日木叶微脱精神出更余浅绿与深红拂以凉颷众响逸滃然吐云万态幻诗不能工画停笔待围泽地时憩防抚松借草坐石头子陵垂钓景宗猎各适其适心悠悠我逊重华希有志木石与居鹿豕逰文嘉踈花冷蕊小幅用畵间题者韵四首
　　野草闲花遍谷香谁教冷蘂绽旃堂当秋乍看氷心白破腊全欺磬口黄【右文嘉】
　　塞山那有藐姑姿携得行幐软玉肌消暇不教开牖看恐防朔吹十分吹【右周光】
　　小金山阁俯滦江曽貌踈花入月窓【近扵喀喇河屯行宫小金山阁中曽画寒梅一枝并成诗云兴来防笔开生面宛见氷姿窓外斜】今日真梅端在目翻嗤布鼔不成腔【右王穉登】
　　花常不落蘂常开笑我无能引绿杯有子停云真未徃无妻和靖俨重来【右居节】
　　猎
　　山青云白塞垣清快试秋围趁晓晴浅水穿林冲暗渡横冈冒雾落斜行雁行左右排千骑鱼贯聨翩认五旌日暮颁禽喧弗禁为田犹足见虞情
　　竒花瑞草総含芬少坐冈峦亦可欣防树浓青防树赤半峰晴霭半峰云兽惊避箭敺丛伙人语呼围隔嶂闻倩浰鸿絧原有度即兹深寓教三军
　　八月朔日作
　　金临仲月玉衡指星虚旷谷武帐闲单椒商籁嘘怡神向神邱勑防凛防余西成近逺嘉平秩懐差舒而胡黯然伤徃徃悲来予前嵗景目中排遣仍纷如
　　霜
　　向北日以寒逐渐添衣裳朝来履中庭地白霏轻霜岩枫益缬丹甸草将变黄呦鹿已争鸣虞人喜欲狂塞外姑听之迟早异时光春秋记杀菽内地为灾伤
　　闻亰师西成丰稔喜而有作
　　今年春夏秋三时时雨时旸无不宜近自畿辅逺滇粤麦収普稔秋堪期新秋发驾临塞外奄观铚乂犹待而意谓晴雨协一月千仓万箱获无疑果如所望出望外而况塞外尢倍之江淮之间微苦潦百分一二才毫厘惟恐向隅深望泽先事抚恤命所司亰兆露章奏丰稔欣观讵止饫已饥歉为
　　天责丰
　　天佑此实我职奚容辞作诗匪云夸亨豫任重道逺纾遐思
　　阅本
　　纶阁封圅驿骑驰岂因逰猎怠畴咨心殷吁俊其难矣政在养民毎念之所幸题章鲜速议【各省奏报灾伤皆批该部速议此虽旧例实寓勤民之义】为逢秋稔适惟时深虞丰豫渝干惕思日孜孜勉敬寅













　　御制诗二集巻十一
　　钦定四库全书
　　御制诗二集巻十二
　　古今体七十首【己巳五】
　　秋宇
　　秋宇本寥廓塞旻益旷闲云敛蔚蓝逈清光皜日悬崇邱欲倚杵髙防不胜寒遐睎一骋懐偨池俯众巅案衍舞波涛浏莅非丝弦可会不可着无色声界天
　　防古王公等进宴因赋六韵
　　玉碛开嘉宴穹庐覆庆云输诚因素切献曝亦堪欣上夀尊
　　王母倾心奉大君酪酥为湛露防牸作香芹勇鬪扑跤戯雄看诈马羣懐柔仰
　　祖烈廵狩勉时勤
　　移顿六韵
　　逐水频移顿【止顿必择水草之地以便众也】曽无廿里赊【以行围每日移营不过十余里】建营今似昨取势正还斜垒或多因旧【凡木兰内止顿防率因其旧】灶无须更加【亦有寻旧灶而炊者】卖蒸原有市换马要増茶【人以所骑瘦马换防古肥马再加以茶布之类即可得】内外奚分界休和乆一家朝程回首望烟散满林霞
　　不废
　　不废吟诗习字常欣跋马登山身劳未始非逸心静觉有余闲
　　新月【八月五日】
　　一钩宛见生西宇十日犹迟正满轮自是中秋胜常月未中月便有精神
　　汉邉斜拂漾微眀借助龙沙景色清林外窥人浑似旧谁能此际暂忘情
　　虽寒不湿光盈手未满将圆意逼人消得迟眠风露下目穷西岭更逡廵
　　烟火全无朗碛台岩枝涧叶夜光皑絶尘佳景吟难尽可惜诗人鲜到来
　　经翁牛特部落
　　分界司林囿【木兰据各部落之中凡近逰牧之地各出人巡察入围塲伐木及盗兽者适以行围欲至兴安大岭乃翁牛特所司之地云】行围便一过同民诚有愧为穽底教讹【塞外之地岂可计里然行时习武适同灵囿上林而已独是伐木盗兽有禁而亦未如杀人之罪云耳】部落输诚乆屏藩効力多相于禁翦伐更且谨谁何除道心犹悚近光肩欲摩善为安畜牧永乆沐恩波
　　登兴安大岭歌
　　隆崇乎兴安之髙髙极天蔽亏隂阳日月不得擅其照变幻寒暑造化不能撡其权溺爱少男或骄縦人情有之昊干胡独不然丰隆列缺供使令屏翳飞亷相后前元黄欲判犹未判神丘卓立鬱为万物先迩来三万六千嵗未许尘世知津源腐儒耳食各享帚浪传宗惟泰岱灵着峩嵋巅蓬莱三山只培塿宜居地仙岂可方此居天仙谷蠡荒略阙文献但诧逰牧谨避偶过无不膜拜加敬防祖龙立界不敢近却临沧海施神鞭乃知奥宇异凡世洞天福地皆虚言兴安之髙髙极天西来昆都仑东接长白山是为二峰之中气如宗承祖嫡胄绵千支万派分案衍为嵩为华相牵连杭爱【在喀尔喀之比】阿尔台【在凖噶尔之东】舒右臂索岳尔济【在黒龙江之西】凭左肩向背虽殊条榦同繁星拱北海纳川特言其小数千里结为灵囿之木兰何竒不储物不畜那能一一征言诠云梦上林赤县内相如扬厉尚尔摛鸿篇使其知此退三舍故予不复雕虫焉
　　皇祖昔年曽一至即今
　　圣迹苍岩间我来狝狩近瞻仰贤王奔走相周旋朝发行营质朙到金风谡谡髙秋寒时为衡岳之开云晃以朱鸟温暾暄时为傅岩之作霖霏以玉叶铺琼田浏莅卉歙奏万籁意谓山中饶管弦茈虒閜砢舞众木若示羽卫森缤繙木兰形势指诸掌南临按辔一覧全北顾苍茫乃无际邉防乆计心筹防兴安之髙髙极天非我作歌其谁传
　　霞
　　塞山易雨晴亦速金风西北吹林麓殢云满空去何方防缕惟余绕峰矗夕晖返照成落霞色杂丹枫红防防翻壁何须待入江齐飞或见来孤鹜晶荧晃朗蒸赤城不火而逢陆浑谷
　　题蒋溥画金莲花即用其韵
　　一种清凉卉【是花以出五台者为美兹塞上亦有之】数丛金碧纎画成尘外质缾贮静中馦相映金风拂惟输玉露霑不须分彼此佛手早经拈
　　张若澄关城曡嶂小景
　　岩关白界列峯青乗障当年据胜形便是昨来经过防云山回望意为停
　　夕
　　旷野暮云収寒光黯欲流风如矜朔塞月已竞中秋飒景供澄观陈编契静捜匪云夸博览爱与古为谋
　　放鹿
　　出谷霜风严冒岭朝烟雾合围廓堂皇轻骑剧鸿絧弥缝无漏罅呦鹿周阹众应纷屡踣叠双频命中他他已铺原祁祁互奔撞肩怠繁弱张手疲逰龙鞚大庖既云足颁杀逮仆従扵物诫尽取多或弃无用因命佽飞徒罢射快一縦归林得所乐失侣懐余恸习武会常来孳息仍厨供非希汤网名儒臣漫陈颂
　　雨
　　塞雨刚逢止顿时氊庐防滴入清思暗迷逺峤鹿呼侣斜掠平林鹊选枝无尽寒光偏对户防多凉意忽侵帷迢遥南望关心防恰值秋深种麦期
　　雪
　　山灵幻戏能剪水展新雪景又如此雪景従来我防耽何况塞山清无比塞山防度旧曽来玉妆粉饰逢今回樊川诗与营邱画未若真界天然开丹枫翠柏偨池露嫦娥耐冷守顾兎司天妙算此间穷却待新晴吟积素
　　晴
　　新晴虎帐畅吟看积素龙堆果大观朱鸟已烘一谷暖玉山犹勒两峰寒更添乔柏千寻翠未改踈枫防叶丹今日成诗真可和何殊六出防朝冠
　　旃室拈题忆保阳兴飞白战韵铿锵【丙寅十月自五台廻跸扵保阳道中遇雪仿苏轼聚星堂体凡四叠原韵云】试看毕献山灵技莫怨新添旅客凉入画无舟休访戴烹茶有婢底慙羊千林日上开生面白玉屏蒸紫翠光
　　万夀莭赐宴王公藩王及廷臣因成近体
