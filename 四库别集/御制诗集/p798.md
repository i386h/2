<!-- { "loadSidebar": true } -->
　　松霞室
　　霞不约来去松常照古今视之如有别会者识无心色映青【松】还赤【霞】声防寂【霞】与吟【松】壁张老人画【是室壁间悬长松图女史陈书作自号南楼老人钱陈羣之母也】一例峙萧森
　　山东巡抚明兴奏报得雨诗以志慰
　　河南报得雨因盼山东信兹阅驿章至三府霑透润【六月初十日据明兴奏初六日夜在临清途次雷雨交作甘霖普霈并据济南府属之齐河禹城徳平东昌府属之清平馆陶武定府属之恵民乐陵阳信及临清州属之邱县夏津各具报初五六等日得雨深透又沂州登州府属亦具报初一二日得雨三四五六寸不等览奏为之稍慰】大田借长发晚田补种迅迤西之三府驰问续呈进【又据奏察看沿途情形已种之大田借此长发未种地方现已补种晚禾民情甚为欢庆惟兖曹济三府尚未据具禀俟续有报到再行驰奏等语随传防驰询令其速行查奏】同日接毕沅开封转气运
　　天泽霈滂沱入土三四寸已种资勃生未种兴犁奋各属率继渥欢声农父震两处解宵忧一心増旰慎【是日据毕沅奏省城扵初五日清晨至午大沛滂沱倾注数时旋据祥符中牟汜水荥阳杞县陈留尉氏兰阳仪封通许洧川各禀报同日得雨各三四寸又宻县新郑得雨四寸民间扶犁秉耜大起田功愁苦情形一变为欢愉景象人据藩司江兰禀卫辉府属之汲县延津新乡考城获嘉辉县封邱淇县濬县彰徳府属之安阳懐庆府属之阳武原武温县武陟河南府属之新安宜阳彰徳府属之武安懐庆府属之河内脩武及许州襄城汝州寳丰郏县均于初三初五等日各续得雨三四寸扵失望之中符此厚望所有河北灾重各属普被恩膏尤为优渥等语览奏为之额手因批谕与民共庆慰然不敢因慰而放意肆志豫省臣民应共知之仍勤耕作可也】
　　热
　　三日未雨顿觉炎歊甚此实夏之常郁蒸养彚品设使恒爽凉禾稼那熟稔然而山庄中副名处多审风拂泉清籁曦度林佳防【叶】是胥堪避暑而况心静禀独忆扈跸众尘市嚣堪恁
　　招凉榭
　　山庄称避暑水榭曰招凉是日腾炎酷适此坐相徉乔木布防深崇岩落隂长加俯前溪澄亦有清波扬可以捐纨扇宁须解葛裳西南吐英英酿势其即霶
　　阵雨【六月初十日】
　　族云西南来阵雨东北去歊蒸一时湔飒风与之助阶除倐积水暑气逃无处云散碧天青谁问摩醯数【摩醯首罗一念知三千大千世界雨滴之数龙王降雨时悉能分数出华严经】
　　安徽巡抚书麟奏报各属得雨情形诗以志事
　　河南淮之北大都春艰雨安徽接豫疆城门殃及苦皇天生物心旋转幸渐覩豫已降膏泽歙当被
　　恩普伫望佳音来兹详报巡抚或霑四五寸或一二寸许【安省凤颍泗各属界连豫省入夏以来雨泽亦少兹据该抚书麟奏六月初一日行抵五河县雷电交作风雨骤至自戍至丑入土约三四寸已种之秋禾顿觉改观未种者亦可翻犁补种又凤阳临淮先后二次得雨五寸定逺泗州尢为透足沟池充满徽州各属得雨三四五寸安庆属之懐宁桐城庐州属之合肥滁州属之全椒亦得雨一二寸不等余俟报齐另奏等语得雨四五寸以上者尚可及时耕种其一二寸之雨恐不能滋润晚耕是慰实不胜愁因批谕令将现今若何之处迅速查奏】四五者可耕一二者何补愁慰两兼之慰不胜愁巨
　　咏官窑罏
　　百圾冰纹裂五钉铁色相海桑经以久薜暴亦其常已是晨星宋那寻越器唐墨林斋里物【炉盖内有项墨林父秘笈之印】曽炷六时香
　　荷二首
　　昨宵过雨送轻雷初日芙蓉詄荡开欲去陈言思北斗历观四壁岂穷防
　　纳凉荷浄水风微即景拈毫扇罢挥花盛都因叶无恙【向年山荘缺雨草茁较迟以致新荷出水时为鹿所啮今嵗雨泽既优碧草芊眠鹿舎荷食苹所以荷叶较盛详见前荷叶诗】君民何异此相依
　　题蒋廷锡敖汉莲用图中张照题句韵
　　塞湖聊别闯文鳞留有香色无迹痕侍臣奉
　　诏肖神韵霞映锤峯峯畔云温树何妨不可语粉本重图箧中贮【千叶莲本敖汉种　　皇祖命移植山庄时蒋廷锡扈从侍直奉　　诏绘图乃壬寅七月事也此盖其粉本更临设色者尔时内廷诸翰臣因共题咏】一时鸳侣各有咏东绢年陈如宋楮纷出手眼期争美得天诗句独我喜个间识者胥古人【图中题诗者张廷玉励廷仪张照陈邦彦王图炳汪应铨薄海等七人计康熙壬寅年题是图至今已六十三年矣】不老祗剰斯君子白驹真似过隙间壬寅周复逾三年携至山庄展六月依然相对敖汉莲【山庄所植敖汉千叶莲每六月盛开今嵗临幸时携此图相对不辨是一是二也】
　　此图张廷玉等七人俱有题咏惟薄海诗词气不相聨属知其夙失学必有蓝本窃取因命内廷翰林检阅旧作果得明顾璘题许彦明白莲诗巻云珍图白莲何皎然盈缣风露临秋鲜又盛开欲落比云散乍疎复宻如星聨宋范成大咏郡沼双莲图云压倒小湖三级草増光后沼两重莲薄海乃剽窃旧句节去二字连缀成篇向曽见其题唐寅溪山八景画册内廷翰林自陈元龙以下八人皆对景拈毫而薄海所题宿雨初收晓烟未泮竟直写董其昌防语因有薄家独借董家题之句今是图又复乞灵陈迹前题所谓欲盖弥彰者观此益信因并识之
　　骤雨【六月十二日】
　　迩日熇防甚作霖乍系情倐看云阵布立见雨盆倾坐席暑何往凭牕爽顿生片时空宇霁髙树夕阳明
　　烟雨楼喜晴作【六月十三日】
　　山庄时雨复时晴遇此何修敬畏生今晓霏霖畧觉久过辰开霁慰回怦祗欣黍垅都催实奚碍湖楼不副名齐豫虽霑水未长【近日河南山东各属虽陆续奏报得雨可以补种秋禾而河水尚未长发漕船不能迅速尚望普霈甘霖也】殷期继霈逺牵情
　　清閟阁对荷
　　文园狮子林二八景各撰惟余清閟阁旧名存数典前池种荷花六月春光满朶为红玉杯叶是青罗繖无碍暑曦侵益有香风散亭亭浄植中启沃殊不浅乍欲易茂叔谓之曰懒瓉
　　巢翠亭
　　合翠林扉延客开虚亭亦岂异巢防谩言题额出新意津逮人皇以后来【人皇以后有有巢氏出路史】
　　题仇英画九成宫箑头
　　由来细笔擅仇英士气饶他院本精拾级鞠躬献铭者其人自是魏元成
　　咏壶卢缾
　　壶卢模器始
　　康熙苑监相承法种之【壶卢模器者　　皇祖命苑监扵初生时制印模以规之及成文理宛然缾椀诸器惟意所命至今御园内监尚存其法种之每得佳器】胜木从绳无斧凿肖金在冶有罏锤明雕漆异果园局宋制磁赢修内司踵事则然増华否慎言敦朴每廑思
　　澄观斋
　　观固由双目澄原在一心则思贵知要非礼勿傍寻峦霭无尘韵溪风有静音拈题讵玩景触处可为箴
　　翠云岩二首
　　雨过緑油泼似新容容髙下防嶙峋也知翠是云假借久假恶知非有真
　　今年晴雨信惟时对壁看云弗系思设使时行向南界作霖通漕也相宜
　　自惊
　　河臣六百里飞驰正是时行伏汛期未及披章先手颤逮知覆奏乃心怡【六月十八日早河东总河兰第锡折由六百里驰逓时正届伏汛闻有驿章深为廑念竟致手颤及披览乃覆奏漕船行走河道水势情形始为稍慰】原因问去通漕否却幸报来长【上声】水宜【前因毓竒奏今年漕船行走较迟是以降防询问江南山东各督抚等兹据兰第锡奏东省牐河启闭节宣尚未稽迟惟临清以北卫河浅弱以致船行稍滞嗣因上游得雨临清卫河及汶河泇河均扵六月初旬已长水自四尺五寸至二尺六寸不等现在水泉处处长发不但抵东粮船行走充余即微山湖之水亦得借资收蓄等语因复批谕又当撙节以备明春之用】更事多而老畏事自惊还复自嗤之
　　侍郎胡高望香差回奏所经途次雨水田功诗以志慰
　　颁诏行庆典抒诚祭岳渎以至古帝陵差臣分水陆髙望值西路秦省及巴蜀去春回以夏秦蜀甘雨足二麦既有收秋田可丰卜【胡髙望奉差祭告岳渎陵寝回奏经过陕西四川俱得有透雨川省水田衍沃二麦丰收秋稼俱已播种陕西二麦已收约计七八分高下田亩并已插秧弥望青防等语】晋省途必经更予念所属过以二月中实觉望泽笃归途五月杪普霑霖渥质之敦书言大吏实迟告饬谕疾施恩民幸免窘酷【又据奏二月间经过山西平阳蒲州等属农民正在望泽祈祷至五月二十等日回至蒲州平阳一带均遇大雨麦收虽歉而现在乗时播种大田可卜有秋又扵减粜缓征之外赏防两月口粮民情更为宁谧等语胡髙望所奏过山西时尚在二月已殷望泽质之敦书所奏乃三月时情形自更迫切农起迟奏严行申饬并亟赈两月口粮民赖以安】既入直境益北益佳淑髙下黍与禾緑云芃满目【复奏称归途所过井陉望都等县俱得时雨播种齐全涿州以北秋稼更属茂发等语览奏为额手称庆惟益励防肃迎迓　　庥和耳】额手为民庆谦受励防肃
　　裕亲王广禄八十生辰赐诗为夀
　　念我同
　　曽有防人老来益与老年亲春秋较长【上声】正五嵗福禄骈臻值八旬善射兄今逊筋力【裕亲王为　　世祖曽孙今年届八十长扵余五嵗向曽管理十五善射娴扵弓矢】习搜予尚勉精神儿孙拜合坐而受【今年六月二十七日为王八十生辰特遣皇八子永璇带领皇孙緜恵绵亿绵志绵懃赍御制诗章及扁聨如意冠服等件往赐并令永璇等与王行礼王应坐受以见我朝　　家法隆礼亲贤至意】佳话天家贻万春
　　雨【六月廿一日】
　　昨近每细雨霏丝旋即晴今日辰至午作霖似时行情知霖不妨大田方怒生未免望霁佳又觉意怦怦未牌云渐散申刻曦放晶时若有是防
　　天恩锡蕃祯惟励干惕心惴惴凛持盈
　　迩日
　　迩日接奏章齐豫率霑雨【近据毕沅奏卫辉开封缺雨各属俱陆续得雨又明兴奏东省兖曹济及登莱青沂望雨各府属亦先后均霑渥泽农民得及时播种可望有秋】却是淮徐海及安徽属府【江苏之淮徐海三属及安徽之亳州防城等处界连齐豫该督抚报雨祗一二寸现在节逾大暑倘此时仍未渥霑则旱象已成小民生计可虑因传谕该督抚即行查明现在曽否得有透雨如有应抚防者一靣办理一靣奏闻毋使稍有失所】虽亦报得霑惟一二寸许旱灾斯已成穷黎那免苦申命大小吏绸缪勤相辅运河幸长【上声】水酌剂训谕屡【今嵗因运河水弱漕船行走较迟屡经驰谕河漕诸臣及沿途督抚设法料理催防前进亦弗过严令其尽弃所带私货以恤旗丁兹据萨载毓竒等奏六月十二日邳宿一带运河水长足敷浮送又兰第锡奏临清卫河及汶河泇河均于六月初旬长水自四尺余至二尺余不等抵东粮船行走充余江境帮船亦能迅速遄行源源入境等语览奏为之稍慰】不辞言之烦畴咨尽心所
　　留京王大臣奏报晴雨时若诗以志事
