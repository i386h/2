<!-- { "loadSidebar": true } -->
　　桐乡叔问钱生者其家酷贫而颇耐游耐诗诗则严事京口汝翼邬生余识钱生巳逾十年亦以汝翼故而每遇之辄改色家尝稍起矣遂忽不振如故贫也今年春余返自吴西山而钱生进其首尾诗草曰漫游者总若干首乞余为之证且曰某诗殊恶何敢荐学士先生顾欲代雉学士先生之门而集差多钝于腕研不胜涸颖不胜秃也始重谋灾之木谓非得怜某者片言冠诸首恐雉未前而指其后者踵踵矣子怜某尤甚奈何靳于言不为某地故某愿借子序者如此余闻之不能让序曰夫唐以诗赋罗天下士其元臣硕佐如陆宣公裴晋公等大抵向诗赋人也惟龌龊腐生乃不羞出训故下聊亦猎一第博一官而巳诸英雄跅之流皆不与焉将所谓训故儒者不如诗赋豪哉盖诗赋轶于驾训故束于教此真藏拙之府而非程材之路也即唐事效畧可见矣世徒见君家仲文湘灵鼔瑟篇余平平不类落语便谓仲文犹幸而充赋安在得士曾不知造物特假人手以陶铸之而其权有不専在人者及至唐中叶藩镇碁置绣错都得擅拜官爵于是诗赋之权又旁夺诸侯凡以诗防者蜂扰乌集随防随传传者垂百辈而最后贯休者独坚不肯倒易一字甚之朝东走越夕西走蜀也卒乃休名亦不泯于后世嗟乎为唐诗人者岂有幸不幸耶方其盛也上心以富贵逼之而其诗神王者或不尽布逮其衰也下力以僭窃驱之而其诗气弱者或更大着殆非从时升沉要之因人高下彼以一字而且不果狥也假令效里妇而丧敝帚乎必不欲矣固宜考论者不偏废耳钱生贫而无寄举口莫能言者一切声于诗诗既日工名亦寖满其游故广其贽益多苐所迹者不过咫尺吴越所通者不过二三荐绅所贤者不过割俸赢钱所尊者不过分庭左席止矣何论黙而徼神梦为仲文助不可得即阳而发狂言为贯休地亦不可得也虽然钱生且去而汗漫游矣凡窅防之乡罔两之野直其殻中物况世人猥以诗云者其壤虫乎汝翼钱生本师也晚而好道当有闻者试以余言质之
　　金台集序【顾冶】
　　余友丹徒邬汝翼少以公子为诸生即铮铮任侠负奇气喜谈兵及天下大事音若洪钟岁就学使者试辄高等稍食廪瞽宗声益蔚起然卒不得第遂不肯竟博士业去而业诗以故家日贫游亦日放迹徧两都防间其游黄金台也京师诸公凡缮辞赋者争慕之无不愿一当邬先生乃汝翼不乐也顾好与狥屠剑客纵饮击筑悲歌燕市中醉则覔燕姬倚赵瑟挝秦筝多集鬬鸡蹴踘诸戏分曹杂进粉黛狼籍便入温柔郷厌厌彻旦而汝翼还视其槖装易水生寒可掬也则倦而归归而产加削髪益短因自请老罢弟子员去而防昙阳子仙至娄海汝翼始忻然学道尽斥其故业矣丁亥秋余反旧庐汝翼适至自江上当是时汝翼方办严由钱塘访旌阳铁柱观冠芙蓉支玉杖衣鹤氅余见之而惊以为神仙人也坐定汝翼手一编示余则往游金台诗以属余序云余笑曰以君之材情提固攀思袭两登三最胜矣独奈何蜕其幻形而尚顾其泡影为哉汝翼曰不然昔吾陟太行望居庸览西山晴雪鳞鳞佛寺皆成金银令人不风而翼已踏鳯凰池绕鳷鹊观睹一切珍禽怪兽丹荷翠栁与綘帻珠襦窈窕絪緼万状绰有霞征云举想乃其残香剰泽颇菀而无所寄聊复防染是集遗诸来者为千春逸响异日者倘邀宠旌阳出世五陵亦何论金台彼三神五城殆吾眉睫间物耳吾去子矣与子尊形而薄影毋宁留影而寓形焉可也余然后悔闻道晚诚不知汝翼夫安期梅福两生者其初不尝防于项羽书摈王氏也邪一不用而弃妻子如屣得枣如者盖耻其身之萤流电灭也汝翼不幸格于时无以销雄心而夺远志今且掠沧海而东并九江而西矣安梅两生犹将旦暮遇之况是集者其汝翼之土苴乎余又恶能重汝翼也于是再酌巵酒为汝翼寿而别









　　明文海巻二百六十七
　　钦定四库全书
　　明文海巻二百六十八　　　余姚黄宗羲编序五十九
　　诗集
　　吴景猷诗集序【邢侗】
　　今海内物力多绌独文力校盛穷阎下邑人人工为诗然而外强者中恒干声炫者实类尠涂鸦佹署以为鳯画虎自匿其近尨樗栎无禆于巨匠竹木卒归于琐屑者矣其或渭城止限于一曲则全体之艰金刀未槩夫鬓毛则薙薉之艰雨既歇而星榆未耀则启晦之艰天方春而甲萌弗□则振秀之艰百年万里反唇离合畴能为何李故物也中原白雪觭重雄桀谁其为王李滥觞也程季说饼右军噉麫亦既着明矣而必文之以起搜防饦薄持牢九则用脩之为累乎秦时明月汉家长安亦既雅训矣而或杂之以联拳足蝎细看浅把则德涵之为病乎吟笺率承晚季则云停之波靡乎壮气间沿咤叱则楼居之俗渐乎加以人怀心竞物情膺借傅武弗愧于人知柴郎力讼乎秃窃耐穷忽递才致受困翾风下而緑珠上后彦媿交让之防脱光靳而鸊鹈隽异才厄剸割之数嗟乎此道诚难言哉余年友闽漳吴景猷先生者堕地灵异等身渉诵不器允属乎君子逾勺即推乎国士弱冠对策出握州篆入佐司冦厯渉藩臬间而里居庐处岁月屡易触情抒性抚运感物阶除移半甓之影烛花垂一寸之炧夏歌广鬰陶之致楚謡极正则之变凡百先正嚆矢枚马爰有贞妇拟议团扇刘司空之伤乱郭农之游仙许征君之自叙陶彭泽之田居卢照邻之折栁陈子昂之感遇岑嘉州之浐水高达夫之安西孟襄阳之清镜王右丞之辋川杜拾遗之秋兴刘随州之听笛皇甫氏之江草靡不条流檃括兴象速肖南车首路岐道下泣高宴排当簿主退舍襟情倐乎云漾藻思洒其泉薄遡风华于麐阁侪隐沦于环堵梵靖抉其幽闑夷裔殚乎单外洵可谓词躔七曜语阵三行者矣先生静思孝子恻闵忠臣耿介廉士淹洽秀才忼慨将畧差分计智徒以短造未臻乎耄境赍志蚤亲乎漆盌贾生未返乎前席仲舒竟虚其廷献所谓交让剸割之喻不独词华吁可悲矣防而持论眷言先生由前云云总之去琐而揽巨弥巾而诣寔鸦尨远于高里虎凤还其所知四艰妙于风削八士守其寸长斯不亦盛明之罕觏吾党之大涂哉先生有子亮恭嗣成进士代倡建鼓以防同人忝厠属以前茅防也腹痛未申何心结缀嘤鸣在臆猥抱咄偪聊赞数言用质震旦骚坛云尔
　　冯光禄诗集序【于慎行】
　　盖嘉隆间齐列大夫修骚雅之业者于歴下有李沧溟先生北海有冯少洲先生李先生所为歌诗力追古始以调高一代而冯先生所论网罗数百千载以富雄一代海内觚翰之士无不望李先生之鹄以为驺虞貍首而亦无不搜猎于冯先生之苑以为陆海蓝田于是齐以二先生见重于天下然冯先生所自着歌诗独笥藏未出世莫得而睹也以为先生吐纳万有放之毫端必且钩深索隠亢节髙张以凌厉当世而予从太史用韫得受其一二顾又渊然间靓粹然荘莹浮声切响按之无郤而有所不欲尽于音丰葩儁藻抽之愈出而有所不欲竭于辞不又与李先生异邪盖尝以为古之脩辞者积闳而用啬其神常应于有余后之脩辞者入少而出多其力常操于不足有余者得诸心故不厌为醇雅和平之调而自不能巳于高华不足者怵于目故愈务为壊奇亢厉之音而终不能脱于纎靡此不可以不辨也且夫才有所出而趣有所极李先生致在不能不为而冯先生致在能之而不为皆所谓应于有余也譬之于水水之发源长而积也厚时而为洞庭为彭蠡汪洋渊涵一碧万顷不见其波而弗谓之平时而至于巴东之峡吕梁之津砰礚汹涌倾洞天地而弗谓之险何也其所以为之者皆有余而巳矣乃且有技于此激行潦之水出诸旋涡塪窦之间极其力之所操使之悬腾叠跃以骋陵潏之观岂不亦洞心骇目而大智以为凿文无有矣此无他不足之効也以此衡之二先生之指趣亦必有不谋而合者顾世无能深识之耳冯先生者其兄有三先生继其先中宪公之业并以博学工文为齐鲁诸儒冠冕而太史绳仲公之武益光大其家学以雄于著作之府故冯氏之于艺文若裘氏冶氏世治其官而天下以其阀阅方汉前将军奉世父子则甚类矣然考大鸿胪野王于兄弟中名独着尚书品第列卿推其行能第一而时亦不究其用以先生揆之又先后相符也信于才而绌于用自古然矣彼天道于名实之际其酌损何如哉先生文赋稍多尚未及付梓先刻其诗若干巻
　　卢子明诗序【车大任】
　　我明自国初迄今重熈累洽海宇晏然荐绅及韦布之士摛华掞藻代有其人噫噫盛矣在永乐时有髙廷礼氏集唐诗品彚一书从中拔其尤者题曰正声诚大有功于诗教云及阅廷礼其生平所自为诗如片影悬珠斗微光下玉钩旌旗半卷天河落阊阖平分曙色来诸如此类神韵超然盖其时风气醇厚直取唐音而追配之矣乃子明去廷礼颇逺而志窃慕焉亦取国朝诗删繁撮要拔其尤者彚为六十巻约四千二百篇有竒亦名之曰正声而其生平所自为诗不与也有爱子明者因取子明先后作合而梓行之请予言弁诸首予则以诗不易言三百篇尚矣降而楚骚而汉魏而六朝而三唐其体愈新其变愈极无亦世代使之然欤要之神韵则千古一辙不然者栉字饾句刻鹄效颦谓之诗也可乎今观子明诗辞藻气骨种种过人而又寓悲怆于和平蕴神奇于浑朴大都神韵居多则亦奚让廷礼氏矣诗如廷礼而后能选唐诗诗如子明而后能选明诗上下二百年间两君不多见也顷余在金陵与子明谈艺朝夕知其坦衷直度荡无城府又从倪生江生闻其先君广文公暨兄子孝俱有诗名子明少承家学矢志博雅自筑室于狼山之巅俯瞰大海忻然有得闭户幽探者二十年意兴所到辄于诗焉发之巳而幡然纵情江湖之上先裹粮走白下眺秦淮之故墟追六朝之遗事复从姑苏就虎山禅林居焉抵钱塘放棹西湖悠然乐也返辔姑孰访谢眺之青山登采石吊李谪仙之墓又欲登衡山渉彭蠡遵海岱为五岳之游其用心已勤取益亦广矣且居常屏谢嚣尘寄情寥廓不妄与人交即素所知识荐绅不通一刺盖与物寡营而专心大雅此其人眞不与世之谈诗者同日语矣以故其诗益奇进若狼山之东走数百里而烟霞变幻可覩也若大海之善下而万派朝宗莫测其涯涘也予是以信志士立言良不易云假令子明无潜修远览之助则神韵不生神韵不生则雅道不昌诗固不易言也虽然亦幸遇太平之时而歌咏之耳噫嘻盛哉此今时风雅之所以超轶徃代哉是为序
　　汪明生诗序【邢侗】
