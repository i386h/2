<!-- { "loadSidebar": true } -->
　　花开花落自春秋绕砌繁英滟露稠试看蜂忙与蝶乱寜知时序有迁流
　　巢翠亭
　　乔树四周围一亭在深处秋来翠尚浓佳隂緑云布习习时奏籁泠泠亦滴露森森既惬望寂寂还澄虑即境拟巢窠可似香山悟
　　千尺雪
　　有尘难到云深处无雪不飞石罅间却讶未曽渡扬子当秋每此对寒山
　　不嫌落瀑雪微绛乍喜遥源雨较优【塞山经雨涨水骤至每挟沙而流色如绛雪】四巻画圗一合相便因结习阅从头
　　坐来茗椀刚擎到熟火沸汤备早闲怜彼尚茶忙已甚肯教消受片时闲
　　玉琴轩
　　循除淙鸣泉比琴琴曰玉而泉岂知然安名人与属因思百年上野流沙渚曲絶无人迹寻只有鸥朋浴亦一自在耳羶芗寜所欲
　　宁静斋
　　搆斋山水窟山宁水复静垒防标秀姿溶防含清影唘沃良已深徘徊亦为永因知人世间自有神仙境何必求蓬莱逺渉风涛猛

　　御制诗三集巻五十九
　　钦定四库全书
　　御制诗三集巻六十
　　古今体一百十首【丙戌八】
　　闻京师得雨志懐
　　前晩雨寸余颇望再优洎京畿亦斯日四寸乃渥被关内逮秋成雨不雨一致关外近始霑继润为翘企何地非吾民目前更廑意如此逺必遗失哉益深惴
　　栴檀林八咏
　　风
　　卉翕何来奏夏钧声闻总以静为因了知室是维摩室吹去天花不着人
　　云
　　荟蔚朝隮每润楼傍楹闲写傍林浮霑衣何碍循蹊歩即是黄山畅逺逰
　　月
　　山腰半畆贮澄渟印入金轮泯色形丈室端然调御坐月天子聴法王经
　　松
　　就松筑室松为幄资益常聴谡籁吹设使移来新子种童童若此定需时
　　枫
　　塞未飞霜叶未丹浓青犹复锁林端问斯可是栴檀否八辨看来只一般
　　花
　　泼黛秋山若沐鬟野芳红紫浅深间释迦大地胥拈起迦叶作麽笑破顔
　　鹿
　　命侣出林了弗藏印泥有篆不成章月眀如水诸天静鹿苑羣来谒鹿王
　　蛩
　　夕瑟晨箫伴玉塞草间石底韵金风五香薫体都清浄慈力何曽遗小虫
　　即事
　　每爱从东陟西岭岭隂送爽热全消降西斜日原东照创得斋凉却不遥
　　再题创得斋
　　阶下亭亭松作盖故应凉防满庭中衔光更见西峯日送爽偏来北牖风一阵花香引烟蝶防丛草细唱秋虫谁云创得得已久佳兴畨畨致不穷
　　枕碧楼
　　楼枕碧枫林日斜秋未深翻光闪金翠动影防嵚崟坐为【去声】乗凉乆登因赏遇临山蹊归适可珠勒响如琴
　　永恬居
　　由东斯为登由西斯为下适从创得降言憩可因暇接待有佳趣天真非假借烟壁峙前虚石泉淙底罅心神不期恬永言观妙化
　　素尚斋
　　倚岩防架搆书斋尚不期华素是佳岂曰独称山水趣化民
　　当日寓深懐
　　网鱼
　　网鱼塞湖中银鲫向称美施罛获借借从【去声】人意甚喜择硕留四五余仍放诸水于取戒其多况原斯湖里长大供烹鬵其期亦可指从人或后言窃渔谁禁彼肩舆过隔岸吾亦取诸此逆诈虽不为其实有此理
　　待鹿
　　日之夕矣鹿下来命侣羣饮溪水隈山中行久识其性静待如可招而徕斜阳渐下隂铺地莎草如茵坐葱翠一以延凉圗热消一以畅观取适意徐见麌麌蹊走小者在前大者后牝牡作队各分朋异路居然彼亦有待之之意意如何物适其适皆太和重华尚矣讵能企爱观或类羲之鵞
　　水月精舎
　　寻常岂不往来见为在岩端到却稀亦以致佳故多处因之返已顿知非涧边水暎座无滓松下月临牕有辉讵独清华满襟袖神心直欲契精微
　　緑云楼
　　树叶犹然宻似云秋暄浓蔚緑氤氲何当顷刻为霖雨菜圃荞田望正勤
　　澄观斋
　　阶坦弗劳登牕虚恰可凭长空白防泬背壁翠崚嶒树静籁无作溪恬波不兴谛观景与物毕竟是心澄
　　翠云岩
　　秀岩耸千仞一色翠菁葱可望那可陟作云还作风不期身自爽最与意相融更有谁堪匹惟应付碧空
　　欵鹤四首
　　放去胎禽雪翼毸廽翔何不可招来王倪齧缺宁须道者个佳宾乃称【去声】陪
　　来往瑶台意自仙一声清唳彻云天漫言縻爵心犹在霞表相延属偶然
　　有雪霜仪宜伴侣无烟火气得清臞何当唤起唐伯虎为我挥毫写入圗【唐寅有欵鹤图向入石渠寳笈上等】
　　去亦不追来不拒空聼为翥宇为翔了知欲入新诗句岂是翻因恋稻粱
　　秋澄斋
　　枕上西风晓屋凉澄来碧宇满秋光祫衣喜着单衣换吟务那侵防务忙迩日炎暄避何有晚田雨润望难忘京畿却报宜旸好铜雀声中待筑塲
　　八月朔日作
　　嬗代无停运初蓂朔又更中秋判西陆午日入南荣蝶急花前影蛩争草底声山云虽屡作其奈每开晴
　　出山荘诣溥仁寺瞻礼
　　梵宇建多年每来展谒防过河无盛潦满谷有良田即防西成近稍纾午夜悬
　　仁皇贻乐利溥被浃垓埏
　　清舒山馆
　　石迳致萦纡云牕却旷芋逰睎得舒赏乐志足清娱鹿柴踪常印蜂房蜜已输年年有题句触景缅
　　轩虞
　　学古堂口号
　　顾名书屋义还思师古非难难择师封建井田称善政效行后世岂其宜
　　静寄山房
　　轩楹临水裔水在万山中不尽智仁趣由来气味同至人归静寄百世仰
　　鸿功试防灵台辟寜因逰赏攻
　　莹心堂
　　堂围緑水莹心清树态山容漾影眀欲效冲虚为鉴照妍媸祗任物来呈
　　沧浪屿
　　防曲怪石森一止水浄有风亦涟沦无月不照暎墙围鹿弗顾天空鸥下盟【叶】锦鳞长寸余作队相防泳坐玩几席上物物各适性缨足两弗濯清浊无心竞
　　静余轩
　　四面青山书屋幽既深而静又清秋那能长此耽佳趣惟是余闲片刻留
　　意行
　　意行那约马兮舆峻岭崇山适所如云一片飞隂作爽风无形啸谷含虚且前林下宛逢鹿便到溪边不钓鱼个里尘心消欲尽但余吟兴未全除
　　山卉
　　山卉当秋亦自芳防丛浅紫复深黄本来入画仍宜咏却是无名祗有香君道【嵇含字君道着南方草木状】不妨成挂漏龙门还笑借羶芗天浆沆瀣真公溥万朶奚分一例瀼命湖南廵抚常钧抚恤常徳被水州县诗以志事
　　五月常徳属被水时抚楚南因培是【时已调李因培抚闽而新调之常钓在滇尚未至楚抚篆尚系因培代理】亦经情形报驿章速即抚防已降防常钧接任自滇来灾区一一皆亲视乃知恩给有或遗拘泥夏灾秋勘俟【常钧奏沿途查勘被水情形面询灾民及地方官有已散给口粮者亦有拘泥夏灾常例俟秋成分别勘赈者览奏深为骇异今嵗常徳猝被异涨非比寻常灾民露处嗷嗷焉能坐待秋深补赈此皆李因培因将赴闽受代在迩不复悉心经理岂封疆大吏体国爱民之道因勅部议处并谕常钧亟加抚防其民堤冲溃者兼令一体官修俾寓赈于工穷黎得资接济】是何言哉为骇然嗷嗷待哺堪嗟矣夏灾秋勘谓可待暴潦猝侵室庐毁方伯抚民之谓何京兆五日可同彼合付吏议警其余府守县令即职褫【辰州守诸重光沅陵令王元位于所属灾区均不亲莅确查惟事扶同支饰亦经常钧劾奏并降防罢斥留楚差遣赎罪】仍饬优赒亟妥为庶免黔黎沟壑委堤垸民力有不能一体官修代赈耳悠悠南望中心藏忘之讵因塞景美
　　佳树
　　佳树有隂亦有风憩于其下观长空片刻千秋如可拟与鹿豕逰将毋同
　　丛樾
　　丛樾坐延飒爽新云容峯态恱心神悬车颇有居城市却自髙称林下人
　　松壑间楼
　　枝峯蔓壑不可数峙有长松千嵗古择向为楼适其间天风飒沓为鼓舞照人碧静成苍顔白鹤下立阶墀前广成子乎洪厓仙举手与我相周旋忽盻秋雨滋山田自笑毕竟无仙縁
　　静赏室
　　偶来静赏室圗阅静赏幽山川自太古风月仍清秋似此最佳处宜付隠者流怱怱肩舆去五字徒吟留
　　敞晴斋
　　峦谷斯为敞秋曦正尔晴露枝垂潋滟风叶舞晶眀能使余炎忘【去声】每欣峭爽迎菜荞方待润无取副兹名
　　清绮书屋
　　山中书屋称清绮涧叶岩葩牕户里案头诗集列三唐防人此道诚臻美文章大块自天然小哉奚足数温李每来芸榻輙延停借欲个中悟妙防
　　绘韵楼
　　秋山六法是谁传生动超超气韵全开着楼窓防活画倪黄轴那更须悬
　　含粹斋
　　山纯粹复水纯粹如是峙兮如是流恰称【去声】书斋观玩象当前妙趣契羲周
　　松云楼
　　松倚云为侣云依松作巢浓青相暎带淡白有含包层构润无尽虚防望若交便当致秋雨优渥利山郊
　　西峯
　　西峯隂就东峯上髙树风从低树翻丛壑乘得真趣不亲到者不能言
　　新月
　　一年十二度新月月是中秋新益佳最喜因縁逢上塞且防隠现暎髙槐无心圎缺自古若通体晶凉与意皆日日旋移就东壁人间饼正安排
　　狮子园三首【有序】
　　辛酉秋初至避暑山荘曾诣园一逰不胜
　　云日之感后以分赐果亲王弗复往者廿余年矣兹闻园頺废特甚而王又已背世念此地为
　　皇考旧日所兴息且吾少小问
　　安读书处也不可以有山荘而聴其荒落无存仍命奉宸重事修葺复旧观而止策马相视因成三律志懐
　　狮园弗重到瞥眼廿余年藩邸曽分赐佳城又弃捐荒頺兹已甚修葺可仍延少小闻
　　诗处廻翘倍黯然
　　墙里收燕麦阶前长葵无端偶逰渉不忍重【去声】追思列水逺萦带狮峯近嵂嵜倪家林适合
　　宗防彼奚窥
　　楼拟名华萼园非例奉诚罥楹鸟冲葛食野鹿衔苹迅矣嵗时阅幻兮兴废更精蓝重【平声】搆筑借欲悟无生
　　雨【八月初十日】
　　山云易作雨今嵗乃多晴我虑秋收歉人言米价平空丝兹始织檐瀑遂如倾荞菜欣霑润还殷益霈情
　　晴叠前雨韵
　　彻夜秋云宻侵晨却放晴飒凉身纵适惜望意难平祗觉笔拈懒何当盆继倾曽谁知足是然此实常情
　　红叶
　　谁云秋暖今年甚防防丹枫那让时防泬镜中观电火世问何事不如斯
　　桂
　　塞暖虽迟放【桂得寒气始荣所以异于桃李也】中秋不爽期品髙出尘质芬寂入闻思緑玉裁为叶黄金缬作蕤我心孰先获侍御早成诗
　　王建曽为侍御史后从军塞上其十五夜望月之作所谓中庭者意非门内之中庭盖王庭本自有左右中也若云门内则地白为不称矣但塞上无桂其称露湿者似指月中故即继之以月明人望秋思谁家之句始觉兴趣不尽此即太白疑是地上霜举头望眀月之意若建自在门内望月又何渉于人尽望而兴思乎山荘本塞上今虽有桂然亦祗御园内盆植者耳因用建诗意故并详其説于后
　　中秋即事
　　廵狩嵗为常中秋避暑荘
　　介禧祝
　　文母庆节集藩王髙朗塞垣景团圞寳月光桂花隂属咏得句亦天香
　　热河启跸木兰行围之作
　　尊养【去声】去年例万年【昨嵗启跸幸木兰时恭奉　　皇太后仍驻山荘以适　　髙年頥养并留皇妃皇子代承　　温凊奉有　　慈谕永为成例】
　　兴居晨谒启行旃
　　慈云南望一心恋爽气北迎众意便落涨本微渉塞水【今秋迤北雨短塞水本微】获收逾半阅山田【热河一带秋收较往年为逊然尚有过半之收圃塲亦自栉比也】逺臣西北翩聨至【时都尔伯特贝子额尔徳尼等乌梁海内大臣察达克等并以朝贺至行在即扈从行围】示度懐遐讵偶然
