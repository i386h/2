<!-- { "loadSidebar": true } -->
　　公没于宦啓笥惟交际书简若干幅郑宜人藏而归之授其二子二子着重而藏之示守也丘子曰公贪于官可以观臣道矣重于交际可以观友道矣宜人知义其所藏可以观妇道矣二子知守而弗失可以观子道矣一事举而彛伦具可以观傅氏矣
　　防林丰二翁诗巻
　　见素翁成化间防光彻天地五谿翁嘉靖初防明争日月见素翁为御史中丞抚江右如氷雪征西蜀如震霆位司冦如秋霜五谿翁魁天下如景星位内翰如春阳晩谪漳海如闲云于戯兹二翁之至文也诗其余耳
　　防周少叅汪刺史与傅丁戊诗文巻
　　丘子曰干旄咏息下贤之礼废孟篾既死友德之义荒今楚八厓公叅知藩政白泉公为郡刺史皆以二千石大夫下布衣慎賔客礼使二公相必握沐必吐哺以接天下士其文章必郁郁乎骎诸古之盛兹特其文之一与
　　防董氏世德録
　　东屏公治崇之明年政简而庭清民安而吏习因暇出其所藏世德録若干巻载谋重梓子霄歴覧而言曰窃闻之次以相继之谓世善以成性之谓德是故君子兼善于通独善于塞时而出之为可继焉已耳缔观董氏自唐侍郎乂公以下凡若而人其出也皆推道鸣义上而为良臣下不失为循吏自宋盘涧先生以下凡若而人其处也皆翊正志上而为名儒下不失为髙士前芳后武父作子述歴有时代而似引无替古今可多见邪今东屏公为政一无所茍其将世德作述也乎夫修德以啓世仁之训也修籍以纪实义之承也修孝以事先礼之本也修文以诏后信之徴也是録修而四善备世德之光也于是乎防










　　山中集巻八
　　钦定四库全书
　　山中集巻九
　　明　顾璘　撰
　　觧类
　　贲丘觧
　　贲丘先生初事儒而飬器于乡校事母至孝时将试策于主司筮而得贲之六五乃感于象而叹曰贲内离而外艮也夫离为文艮为止国外而家内也君外而亲内也内文外止顾遗亲而急君邪吾饰其躬以事其亲何贲如之遂陈志求飬于是矢心丘园竭菽水之懽乐曰用之常而慈爱交辉焉或谓之曰吾闻君子之事亲也大孝尊亲其次显亲其次乐亲子安于素乐则乐矣而谓尊且显则未也贲不云乎观乎天文以察时变观乎人文以化成天下子盍图之先生曰六五以隂为贲之主象在丘园盖阳进而隂退也阳动而隂静也阳显而隂晦也吾奚惑及亲没守贲益坚遂自号曰贲丘示志也因复质义于止止山人山人曰富哉易也夫五君位也六以隂柔居之有下贤之象故其辞曰贲于丘园束帛戋戋又曰吝又曰终吉夫帛招之旃也戋戋浅显之貌故贲于丘园也今圣天子广求山林隐逸为国家得人其将有束帛而来者乎虽先生抱贲不渝若可吝矣茍从人以成贲之功不终吉邪先生笑曰否凉德緜行犹帛之戋戋在束无足多也惟不荒我园丘遗怨猿鹤贲在中也吾守吝以求终吉他又何慕然自六五进而生上九有子之义上九之辞曰白贲无咎上得志也吾将以白为训使儿曺补贲之过而无咎焉或上而得志吾愿也山人曰善用贲
　　素轩觧
　　素轩子早学孔孟而以所学善其身行年五十林卧霞栖充焉内足不愿乎其外也因后溪子问夀于止止山人山人曰吾静观天下之物素则浑坚华而易靡是故惟素为最夀曰可得闻与山人曰吾尝游蓝原之埜饮于素轩之下观其凿池数亩引流千尺双涧澄萦百卉环植亭约波光楼依云直下虬枝于前楹屹盘石于中坻花次第而长春竹扶踈而藏日朝濯缨兮暮濯足静洗心而动洗耳风交疎栁卧壮牕之羲黄月倚髙梧泛小舠于鉴碧兰佩箨冠翎氅舄南薰鸣琴髙舂玩易时则呼月招云歌狂兴逸缕银丝而傲氷霜浮金鬰而扬芬苾忘大小之徃来同鸢鱼之潜戾此其为得之素而胎之乎寿者也后溪子戄然曰子之言素得无绚乎山人曰子何隘于知素也亦不闻乎昔者凋林剪防花砌甃钱其苑囿也金龙吐斾玉鳯衔铃其户牖也乳防饴釜画夘雕薪其食享也雉裘鹬冠锦幛肉屏其服御也山节藻棁而室约軧错衡而轩鹤其玩蓄也是以士夭身大夫夭家君夭国万乗而夭其天下然则素轩之素也何有于绚邪是故君子乐彼日用与物相忘礼闲弗越义路是蹡不僣不滥匪琢匪章防炫已以矜物无饰表而中戕是皆素之为义也惟夫有诸已之谓德及乎物之谓仁惟徳惟仁惟寿之桢吾故曰道莫寿于素也素轩子闻而喜曰富哉素义我行其无贰
　　仕难解
　　浯州子将仕止止山人亦托干禄隠行将有别乃感于时作仕难以遗之曰昔者山人与子共灯火时尝语山人曰丈夫子须特立于时毋湼于俗茍与草木同凋朽非所以谢造化也山人曰子之言然既而子宦学成均山人亦奔走圗飬虽相逺去而砥砺前言洎今弗怠顾今之世举好尊而悦防茍有分位相临则责备罙至欲方履而蹈直已而酬或显则承羞幽则敛妒取疏而败名卒无以售所志茍欲位升而闻流展其志意广其眉睫非淟涊媚幻不可必得而君子终疾首不屑也今山人托禄隠于教职乃今之卑官犹得借师道以自重周旋仪度可谢奔走以避谴怒子行将有民社得无分位相临之势乎簧舌罄腰脂容韦体非所便习而谓能将有遇耶夫刍狗簮绶非人所难君子贵投身于磷淄而免也将执故不渝抑变武以殉之与或者曰尺蠖之屈所以求信与其悍悍无益于时无宁由由以偕俗也或者又曰宁范驰驱而不获计枉直于寻尺之问而降志辱身虽泯泯于屠市钓荒有死不为也二者将安从哉山人为之解曰夫人刚则失物柔则失已二者偏之为疢耳夫君子之道有似刚而非者义之正也有似柔而非者徳之谦也夫列爵所以辨分分定则礼立礼立则和行君子所以重素位正之秉也善蓄徳者不以其所能者先人不以人之所不能者媿人故大知若闇盛容若愚谦之从也二者相错以酬于天下吾知其免夫是故君子不窥径以求防不捐阶而自沮道之光也至于遘不遘乎时庸不庸于位命之尸也子能执以试诸磨湼之问乎浯州子笑曰吾闻之安贞之吉应地无疆地道也妻道也臣道也丘之言然
　　辩类
　　怪辩
　　丘子游山与翁子夜宿武夷之高明楼中夜有怪作人语倚门不进曰同游不乐乎何睡之蚤也丘子应之曰我戴晨而逰抱日而歌汝胡不吾和而同吾乐胡深暮而来也怪应曰不能丘子亦应之曰我亦不能怪叹而去丘子就睡翁子防头屏息不敢语明日路问丘子曰物之常人之怪也人之常物之怪也翁子曰语胡而通丘子曰物常其常我亦常其常耳翁子曰能役乎丘子曰彼不能变怪而常所以物也我不能变常而怪所以人也翁子曰能害乎丘子曰彼之于我犹我之于彼也翁子曰能去乎丘子曰天地自然之理尔理可去邪翁子之疑释
　　啽呓纪辩
　　止止子曰蕉鹿具而寐寤混蝴蝶交而物我忘梦觉之不辩乆矣是故昼夜者促梦也今古者大梦也孰为啽呓而孰非啽呓邪人亦有言尭舜梦治孔孟梦教禹梦水稷梦稼周公梦礼乐泰汉以下各以其知之所能为梦而六经百家皆其啽呓也然与不然其实境今安在哉然则华胥散仙之纪啽呓者啽呓也非托也且其日以游仙为事不知其以世为梦而求觉邪以世为觉而求梦邪散仙笑曰是亦子之啽呓也
　　医辩
　　蓝子者学于老氏淡然于外物而嗜于医或告之曰是亦欲焉已耳夫情有所偏重志有所定趋而能谓无欲邪吾闻有道者心无所系而适适尔也蓝子曰执术以求直天下之通志也役役焉耳吾将工于济而不工于报也吾将得术而忘术也吾将一物我而忘之欲天下皆我忘也吾将以求仁也而子谓欲不亦异乎君子于是乎多其能术于时或有病气者鸣而走痛治者曰痰热中鬰气由邪道耳剂之寒而疾日益或又曰郁乗温则散抱寒则窒乃剂之温而疾日益蓝子曰二者不知中和之道也温凉并施寒燠兼剂夫谁而忧治丘子曰有是哉子之昧也吾闻医之道辅其弱抑其彊而已矣何有于是蓝子曰人之一身犹天地也天地之气隂阳而已矣在人之气寒燠而已矣隂阳相胜则天地疾寒燠相胜则一身疾善者调而和之是故天地之气和则春无凄风秋无苦雨冬无愆阳夏无伏隂而万物不疾人之气和则六脉不乱五内不伤九窍不窒七情不郁而百体不疾夫益弱而损彊治之善政也益之益之弱将彊至损之损之彊以弱惫是岂利于和物之道哉是故善将者无定算趋其利于势则彊弱皆精兵也善治者无定法趋其利于从则善恶皆驯民也善医者无定方趋其利于性则温寒皆和剂也故曰胶漆之子不能授以弄丸之巧藜藿之家不可语以大烹之调无他所执者固而所知者拘也丘子戄然曰达子之説可以使功可以使过可以任贤而位能相之道在是矣作医辩
　　虚辩
　　虚子养真于石洞之白室一日过止止山中止止子相与坐于草堂而问曰虚之防可得闻乎曰守吾之静养吾之虚虚乎其虚乃之居止止子曰敢问何谓虚曰守吾之静探吾之之又至虚之门曰曷二乎曰为虚祖虚为毋合与虚至道之府曰然则子之道外静则无事矣曰子之道不云乎吉凶悔吝生乎动者也是故耳动于声目动于色味动于口臭动于鼻意动于顺体动于适夫惟动之不已则六根相抟众欲投之如水赴壑于是闭窍以张王据虚台而跳跃或投富贵之鑪锤或抱利名之槖籥竞徙薪以就燃甘搧焰而同铄则其为害也不亦虐乎是以吾将収吾明回吾聪安吾息淸吾唇降伏意魔防去动根存三抱一守静合真于以周流乎六虚之表而出入乎之门也止止子曰吾闻守静之家尚无为贵自然以子之言必致此身于枯槁絶物而后已则亦勤且苦也夫隂阳者道之体动静者道之机感通者道之防死生者道之纪故君子养静以闲动虚以待应守正以竢死尽性以至命不亦循其自然而安其静定也邪今充子之操虽遗世独立重关深林不能不以草木为徒泉石为隣昼夜为交寒暑为賔则其触外感中安得斩情而冥其灵邪吾闻古圣人之行至其为用也神故不疾而速不行而至发防而不可见充周而不可穷非天下之至其孰能与于此其为体也静故无思也无为也寂然不动感而遂通天下之故非天下之至虚其孰能与于此故曰体用不离与道为体动静交定优入圣庭虚执而不下既三日复来山中止止子相与探伏羲洞大演周易乃怃然仰太虚而叹曰至之道尽在是矣既别去复请言于止止子止止子曰至至白至虚至实先天者极后天者迹迹不离极极而离迹浑乎无端超然自得
　　儒辩
