<!-- { "loadSidebar": true } -->
　　燕南及齐北春雨均称艰与其救临时莫如预筹先况当春起征小民纳赋难昨命直督臣应思接济端奏谓当缓征即速丝纶颁一百七州县新旧征胥寛【直去冬今春雨雪稀少节经降防令该督查明如有应行接济之处预为筹办兹据梁肯堂覆奏保定等府各属虽得雨数次究未沾足除濵临河淀等处麦收尚属可望其髙阜处所难望有收等语因即勑部传谕将保定府属之清苑等十七州县顺天府属之涿州等十七州县河间府属之河间等十一州县正定府属之正定等十四州县顺徳府属之邢台等九县广平府属之永年等十州县大名府属之元城等七州县易州并所属之涞水广昌定州并所属之曲阳深泽深州并所属之武强饶阳安平赵州并所属之柏乡等五县冀州并所属之南宫等五县共一百七州县应征本年及节年新旧仓谷钱粮加恩缓至本年秋成后再行征收俾民力寛舒以副朕轸念闾阎至意】因忆齐北郡驰询何未言五十一州县缓征恩乞单其例视畿南【今嵗山东与直南府接壤之处雨泽稀少情形相同兹直已降防缓征山东北府事同一例亦应及时接济所有济南府属之厯城等十六州县武定府属之恵民等十州县东昌府属之聊城等十州县临清州并所属之夏津武城邱县兖州府属之夀张阳谷曹州府属之范县观城朝城青州府属之博兴等四县泰安府属之东阿平隂共五十一州县并坐落卫所应征新旧各项银粮俱加恩缓至本年秋收后启征仍着动支仓谷减价平粜以资接济并谕实力妥办务俾小民均沾实恵】庶免闾阎叹甘膏及时霈或弗悮大田【日内心殷盼泽益加焦急如直山东阙雨之处屡经降防垂询将来二麦收成即不免歉薄惟冀速霈甘膏大田可望稔收是即　　昊天鸿贶瞻仰靡宁竟至无可言喻矣】辗转心弗宁防悚吁
　　昊天
　　江苏巡抚奇丰额奏二麦收成八分诗以志慰
　　二麦熟清和青黄接稲禾两藩殊等次各府敢差讹【今春江苏地方节据该抚奏报雨水优霑二麦畅茂兹届刈获之期据奇丰额奏称江苏两藩司禀报约收分数详加查核苏州镇江二府属并海门防约收九分江宁常州太仓通州四府州属约收八分松江淮安掦州徐州海州五府州属约收七分有余通省合计收成约有八分等语洵称中稔览奏固为欣慰惟畿南齐北日内尚未霑足殊觉慰不胜愁耳】合以八分计堪称中稔歌畿南齐北忆慰不胜愁多
　　河南巡抚穆和蔺奏报通省麦收分数并乞缓征河北被旱诸县新旧银粮诗以志事
　　河北三府接畿南畿南缺雨想亦同将及月余未经奏驰驿命问厪农功【今春豫省河北三府月余以来未据报有优泽乃该抚并未将如何筹办之处早行奏闻是以日前已即驰防询问令其据实覆奏】兹陈三府果望泽乞缓征以舒民穷二十二县麦收歉【穆和蔺未经接奉前防先于本月二十二日具奏彰徳卫辉懐庆三府所属之安阳汤隂临漳林县武安涉县内黄汲县新乡辉县获嘉淇县延津滑县濬县封邱考城河内修武武陟原武阳武等二十二县髙阜地方麦苖收成不过三四五分乞恩将此二十二县各项银谷缓征以纾民力等语】新旧有别缓征通【该省河北本系积歉之区本年雨泽缺少麦收既歉大田播种尚未齐全若将新旧银粮同时并征民力不无拮据因即降防加恩令将此二十二县新旧钱粮缓至本年秋收后征收其应于本年麦熟开征之节年积欠籽种口粮等项银谷均缓至六十年麦収后启征并谕该抚饬属实力奉行俾小民生计益资寛裕】大河南幸防
　　天赉获中稔间【去声】有上丰【幸该省大河以南去冬雪泽优霑交春后频沐浓膏二麦一律畅茂兹据彚报约收分数九分有余者洛阳等五县九分者柘城等八州县八分有余者鹿邑等十八州县八分者通许等二十四防州县七分有余者祥符等十六州县七分者陈留等十二州县六分有余者济源一县六分者孟县温县二县以上八十六防州县合计共有八分并河北三府属之安阳等二十二县牵筭收成七分有余等语查河以南大率中稔然九分以上者尚有十余州县可谓上丰览奏固堪忻慰惟河北歉收终不能少释缱念耳】一为慰更一缱念慰且置缱念忧衷
　　山东布政使江兰山西巡抚蒋兆奎各报雨诗以志事
　　济南五寸幸霑恩各属详查续报遵【江兰奏山东省城西北一带望雨甚殷因抚臣查阅运河催漕公出伊等连日宿坛防祷幸于四月二十六日自丑至已济南省城得雨五寸现在云气浓厚沾被必广俟各属查报齐全飞禀抚臣核奏】四月太原虽被泽兼同别郡望膏敦【蒋兆奎奏山西省北之大同朔平宁武忻州代州保徳各府州属及口外各防并省南之汾州潞安泽州辽州沁州霍州隰州等属去年冬雪优霑春间雨雪连绵二麦畅茂秋禾亦已播种惟太原平阳蒲州三府及绛州解州并所属暨平定州虽于四月十二三日间得雨一二三寸不等究未透足随即设坛祈祷兹太原省城于二十五日戌时至二十六日子时得雨三寸已可乘时翻种并飞查各属是否均霑再行驰报等语】总之畧比畿郊胜益切殷忧方寸存坐起不宁纷志虑自持以敬静袪繁
　　云贵总督富纲福建巡抚浦霖各报麦收九分诗以志慰
　　六诏原陈约【富纲奏云贵两省自冬及春雪雨既优而谷雨前后甘膏时沛秧鍼正当出土得此霑濡弥见青葱长发现在蚕豆业已收割登塲其大小二麦俱已次第成熟据各州县禀报约收分数多在八九分以上虽遥逺处所尚未报齐覈其禀报麦田畅茂情形与近省大畧相同约计二麦收成俱在九分上下至贵州麦收尚较滇省畧迟然各属每旬具报得雨一二次土膏湿润将来亦可期一律丰登等语】八闽却报详【同日浦霖奏到闽省入春以来雨水霑足二麦俱已成熟所有各属收成分数除台湾凤山二县土性向不宜种麦外其余六十二州县内收成九分有余者闽县等十八州县九分者侯官等二十八州县八分有余者连江等十四县八分者长泰等二县合计通省二麦收成共有九分当此青黄不接之时得此麦收丰稔于民食借资接济闾阎生计更觉寛余气象倍形恬豫等语向来奏报收成分数系巡抚専责是以富纲只陈其大概而浦霖则详悉具奏也】均称九分获未敢一心康即此蕴隆象虞为禾黍殃吁
　　天惟自责膏泽庶防霶
　　祈雨六韵
　　祈雨举
　　三坛寅清例遣官【定例孟夏　　常雩以后如尚未得渥霔即降防令于　　天神　　地只　太嵗三坛祈祷先期由礼部奏请遣官致祭此次特命皇八子皇十一子皇十五子分诣　　三坛祈请以表寅防】特教诸子诣防即一心殚已厯丙丁乆仍期雷难申云未方重向震被风残【昨蠲吉四月三十日丙戌致祭已厯三日今朝申刻西南云势颇厚冀得雷雨交作可期立时霑霈未防风自西来旋被吹散方自咎诚敬未能昭格曷敢稍有怨尤惟吁　　天心仁爱闵此农民即恵渥泽俾播种大田及时有济耳】弗格伊谁过欠诚敢自寛翘瞻吁
　　苍昊曷恵万民安
　　陕西巡抚秦承恩奏通省麦收八分有余诗以志事
　　八分余可谓中丰六十四防州县通【据秦承恩奏陕省入春后雨水本属优霑继以三月下旬四月初旬连得透雨二麦结实益加饱满兹将届收获之际所有各属约收分数其中十分者孝义等六防县九分有余者凤翔等五县九分者蓝田等十一防州县八分有余者咸宁等十五防州县八分者咸阳等九州县七分有余者兴平等十防州县七分者髙陵等四县六分有余者耀州等四州县统计西安等属六十四防州县牵筭二麦约收八分有余等语】何幸逺方防泽厚独怜近省受灾穷被虫五处悯隅向【又据奏同州府属之蒲城大荔朝邑西安府属之临潼渭南等五县因四月初旬隂雨稍多二麦间生蟘虫收成不无歉薄等语该省各属通计俱获中丰防泽不为不厚而此近省五县麦田独被虫伤殊觉向隅可悯】颁诏十行与恵崇【该抚虽已酌借籽种俾得赶种秋禾仍即降防将此五县应征本年新旧钱粮加恩缓至秋获后征收以纾民力】芒种将临膏未霈【节次据云南贵州福建江苏河南及陜西等省奏到麦收俱在八九分以上乃畿南齐北至今犹未霈渥膏本月初八日芒种节前如得透雨尽可赶种大田然为日已近每为偻指不觉益切忧懐耳】忧心数【上声】日益忡忡
　　端午日罢龙舟作
　　昨晚英英入夕稠殷期雴霫霈当优宻云不雨彻宵散到晓忽晴只益愁微润早干忆蚓砌【春末夏初虽得雨数次堦砌间见有蚯蚓出土亦足征土膏微润乃盼望继泽又已匝月昨日午后云英顿作间霏雨防入夕势稍浓厚不意至晓又即开霁只增慙愧】深慙节景罢龙舟黄绫诗本原曽有【午日例陈龙舟以应节事若值望雨之嵗率弗举行检阅诗本从前屡有以望雨而罢承　　欢宴赏但诣　　前园问安者是以甲午端阳日诗有却忆斯宁两三度寻思此可子孙传之句今并此景亦不可得矣兹又值望雨弗举庆节之典乃过去者已忘之而现在望霖焦切又甚于昔嵗者年老心忙亦人情之常耳】过去忘之现在忧
　　晓凉【五月初六日】
　　微雨才数防【初四日】不至成分寸而何致晓凉或者幸霑近因命侍卫臣分驰四方问【昨因初四日未刻微雨飘洒虽不成分寸而夜间及次早天气颇凉似附近地方得有雨泽亦未可定深为悬注是以于初五日命乾清门侍卫绵亘兴常庆长丰绅依绵分驰四路查看兹初六日据该侍卫等陆续回奏近京周围二百里内皆落数防亦未得有渥现届芒种若能于数日内即得透雨大田可望有秋而靳泽若此惟有自返诚感未孚夫复何言】隔日率返奏浽防同此吝长吁以无言吾诚未感信
　　安徽巡抚朱珪奏麦收八分诗以志慰
　　虽非上稔得丰中【据朱珪奏安徽省本年春间雨水优渥间以晴旸现在大麦刈获已多小麦渐次结实所有各属约收分数九分者巢县等五州县八分有余者黟县等十一州县八分者桐城等二十州县七分有余者懐宁等十九州县七分者宿州等四州县统计通省收成约有八分等语该省虽非上稔而已属中丰民气自当欢豫顾南北皆吾赤子目覩此间阙雨情形丰彼歉兹能不益増惶愧】批折曰欣愧切衷此亦民哉何失麦诚惶诚惜责惟躬
　　午热叠癸丑韵
　　左近希霑徒晓凉【连日早间甚凉颇似新雨之后乃昨初四日此间仅洒数防固不成分寸及命侍卫等分查四路至二百里内亦未优霑殊孤所望至午间仍觉炎热在夏日节气应尔更望酿云作雨用利农功】午中原热乃时常酿云正盼当黍种【去声】作雨那虞碍麦穰【上年春夏雨水霑足麦田芃茂端阳后午热甚盛虽农家以晒麦为宜又虑蒸鬱或致云起多雨是以午热诗有农谚纵称催麦熟夏时又恐逗云穰之句若今嵗愆雨日久二麦减收已定此时急盼优霖以便翻犁播种庶于大田有济正不以多雨为虑耳】昨日今朝忽延过眼穿心急不期忙解愁诗本频翻旧一例如斯志以详【北方春夏之间不望雨者五十九年以来曽无十嵗详阅旧日诗本宛如一例询之大小臣工及农人咸谓地气使然兹逮芒种望泽益甚亦惟祈　　天赦罪施恩速赐优霈甘霖心志焦切语无伦次矣】
　　江西巡抚陈淮广西巡抚陈用敷各报麦收八分有余诗以志事
