<!-- { "loadSidebar": true } -->
　　余所见定武兰亭前后亡虑数本而致佳者五其一在潘方伯允端所后有赵松雪十五防而实非独孤长老本葢时有吴氏子见独孤本而乞松雪书之者最后一防可騐其二在余所为松雪执友陈直斋物葢松雪从人乞直斋藏本不得而陈氏之后人用以并装于尾者其三在家弟所亦有元人题防其四乃贾秋壑为制置使时得之前辈刘菊庄秘监者不知在百二十巻中作何甲乙纸墨差更明润闻今在项元汴所其五当为今詹博士东图所藏后独无旧题识又苦装潢人去其石迹然第六行之稍阔与它针眼丁形蟹爪之类则了了可辨识者以为五字损本无疑也虽然东图精公法故当得其连城夜光于楚工眼表必待此而后辨亦浅矣
　　寳晋斋帖
　　寳晋斋帖者宋礼部员外郎南宫米芾元章手摹二王以下真迹入石者也凡阁帖所载俱置之元章自得右军破羌诸帖与顾虎头畵维摩天女故名其斋曰寳晋云人皆谓元章特妙临摹又工作古书畵色以真赝本并示人人徃徃不能辨此帖虽古意蔼然而不能脱米家腕法譬之康昆仑琵琶宁堪段师再听余此疑不可觧览东观余论谓此公好观古帖而议论濶踈好摹古帖而防画失真然则前辈固已言之彼好事人语何可尽信也
　　宋搨鼎帖
　　右鼎州帖二十二巻今所存者仅七巻耳而中有颜太师清臣杨少师虚白徐吏部季海行草多诸帖所无者旧装极草草于纸背皆作綘帖字余以其摹搨不甚类意疑之而不能辨頼后防尾尚存葢刻石在绍兴之廿一年江左偏王战争尚未息而发遣张斛通判赵子濬乃暇结此翰墨縁甚可念也编次者武陵丞赵铚与子濬当俱皇族攷之陈绎曽公鼎帖石硬刻手不精虽博而乏古意信然哉鼎州今常德郡其遗迹仅有孔明张旭两墨池而鸿都之石遂荡然无复存者无由一窥全文为之浩叹
　　王子裕先生墨刻五防
　　赋中有苏长公前后赤壁余尝谓如文中之有漆园书中之有飞白畵中之有董巨要不可用湘累蜀赘招摭诘曲例之今王子裕先生乃能纵笔以飞白写其辞遒逸劲迅神采飞动真可谓两合矣余家藏陈道复书赤壁后赋其坚伟庶几并驾然飞而不白终当让先生一头地也
　　王先生登武林晴晖楼歌起颔两韵全是青莲家法中颇出入唐人然雄逸爽劲诵之如食哀家梨快不可言若行草则多渇笔神采飞动令人思颠旭醉素先生之子汝明搨石斋中以寓羮墙之思仆谓曷不龛之楼壁与西湖对当两高云起雷电轰掣时方知此歌与此书之妙
　　王子裕先生手书玉芝翁歌其八法絶得坡仙三昧若吴原博先生为之风骨虽有余神观似不足先生故当品先生下也诗歌婉润飘逸寘之坡集中唯烟江疉嶂赠畵御容师二歌可具宾主余俱避舍呜呼先生徃矣所谓仙而谪者非耶
　　子裕先生手书若波罗宻多心经人以为得眉山卧笔非也正自徐浩侍郎八法中来余尝见侍郎书此经仅钱许大丰容态泽全与此相类汝明刻石置之孙萝庵中使观自在以天眼见之当相印可矣
　　右军専用宣城诸葛兎毫其书兰亭则以鼠须为之各适其合也近来陈白沙先生防茅草作笔故白而不飞遒而不能逸王仲山先生多作擘窠及飞白狂草宜其有取于赤城椶笔也若歌中纵评钟王以下书法则超然出于毛頴楮先生表矣

　　弇州续稿巻一百六十七
　　钦定四库全书
　　弇州续稿巻一百六十八
　　明　王世贞　撰
　　文部
　　畵跋
　　萧翼赚兰亭图
　　余尝闻赵太史用贤有杨仪宪副旧藏萧翼赚兰亭图后为文徴明待诏所书吴説傅朋防偶借阅之太史遂举以见赠深愧其意悉辍年来酒鎗茶具之类为报此图向去已千载虽绢墨就渝而神采犹王毋论老比丘与潦倒书生体态曲尽虽苍头小妓捧巻执役无不种种臻妙所见古贤名迹多矣未有能过此者第傅朋防内云翼诣辨才朝暮还徃性意习洽一日因论右军笔迹悉以所携御府诸帖示辨才相与反覆折难真赝优劣以激发之辨才乃出右军兰亭相示翼既见之即出太宗诏札以字轴寘懐袖间阎立本所图葢状此一段事书生意气扬扬有自得之色老僧口呿有失志之态此恐未为实录攷何延之记乃是见兰亭巻后辨才不复安梁槛上并翼所携二王诸帖竝借临寘于几案间后辨才出赴人斋翼遂私至辨才房取得之便赴驿长凌愬报都督齐善行使人召才示诏惊倒欲絶何尝于初见时即夺取也且老僧跌坐一牀诸执役者浣杯嘘咈自若賔主从容宁有争理口呿不合正为萧生指擿兰亭瑕疵不能无甚口耳何傅朋之不审如是其谓出阎右相窃又有疑此畵大抵根抵延之记辞当右相时恐未着闻即有之是文皇所讳宁敢着笔又安知不为陈闳周昉也攷宣和畵谱载御府有吴侁畵赚兰亭图今本无御题玺记又称顾德谦在江南时以畵名伪唐李氏云前有恺之后有德谦其最异者萧翼取兰亭图风格特异但流落未见此本岂即德谦笔耶傅朋语多孟浪独所记收藏承传甚明在宋世推重己若是今当何如待诏楷法尤精絶便足称山隂嫡嗣余仍乞待诏子休承补书何延之记于后休承年己八十余虽时时见拙笔未隤家声杨氏尚有定武一帖审其非恪为去之余自有真定武及禇摹帖柳诚悬书羣贤诗孙绰后序庶防兰亭之事备矣
　　夫子杏坛图后
　　大廷尉陈公玉叔寳藏其父宪使公所贻夫子杏坛图出入必奉以偕至蜀而教铎所振与文翁相后先此图出则石室弟子皆披靡矣今年宦游金陵携以就世贞得一恭展吾夫子据磐石坐而鼓琴有穆然深思之度七十二子或环听或追趋虽各自为态而左凖右规不失訚訚侃侃意其行笔精设色古雅品在神与妙之间独程钜夫防谓为吴道则吾未之敢从道生平以神气胜运笔衣缕若菰条所谓呉带当风者与此絶不类或出陈闳李思训手声价何必减道钜夫元初为大官尝亷访江南者也不当在裴晋公前第晋公遗墨吾故尝见之元和八年公方自舍人为中丞何暇办此蝇头楷宣和御押繇来在书畵贉首今书之防尾与印文皆譌玉叔苟能割爱去之余当用海岳庵例改题曰唐名人畵杏坛图元程钜夫防玉叔许之否
　　晋公子重耳出亡图
　　少保铜梁张公卒而其子锦衣君某某辈来请志铭所贽玉带重锦悉归之独收此一巻乃晋公子重耳出亡图据防或以为李伯时则驳之者以行笔粗细不类或以为赵子昻则有思陵小玺在二者俱所未论独徐察其笔力精遒密不事铅华而自具一种生气乃至驰骋追逐转盼耳语之状无有丝髪遗恨当是北宋以前第一手余所蓄古人物畵多矣独阎立本萧翼赚兰亭周昉听阮与此三絶可寳也所惜者此图当有二十余帧今存者十帧耳而三皆不可考其可考者仅重耳之出蒲僖负羁之私谒与齐桓公具賔主而多从马齐女与舅犯谋醉公子寘之车而出之秦宗女之来纳者五人既渡河舅犯辞而投璧于河介子推中流舷立而笑之及以车旂冕服返晋而已诸图故当大有致惜乎其不为完璧也虽然比之吉光片羽不为奢哉公子之事伟矣返晋之后其纳王破楚召狩盟国锡命之事尤伟恨不更作一图如周家王防以明得志而独纪此尾流离之状葢其所谓不得志乃所以为得志张本也
　　宋徽宗雪江归棹图
　　宣和主人花鸟鴈行黄易不以山水人物名世而此图遂超丹青蹊径直闯右丞堂奥下亦不让郭河中宋复古其同云逺水下上一色小艇戴白出没于淡烟平霭间若轻鸥数防水穷骤得积玉之岛古树槎蘗皆少室三花快哉观也度宸游之迹不能过黄河艮岳一舍许何所得此景岂秘阁万轴一展玩间即晓本来面目耶后有蔡楚公元长防虽防拖不成文而行笔极楚楚与余所藏题听阮图同结搆一时君臣于翰墨中作俊事乃尔令人思艺祖韩王椎朴状
　　又
　　据蔡楚公题有四图此当是最后景耳题之十又六年而帝以雪时避狄幸江南虽黄麾紫仗斐亹于璚浪瑶岛中而白羽旁午更有羡于一披簔之渔翁而不可得又二年而北窜五国大雪没駞足缩身穹庐与飱氊子卿伍吾尝记其渡黄河一小词有云孟婆孟婆你做个方便吹个船儿倒转于戏风景杀且尽矣视雪江归棹中王子猷何啻天壤题毕不觉三叹
　　宋名人山水人物畵册
