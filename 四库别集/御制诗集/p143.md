<!-- { "loadSidebar": true } -->
　　瑶光蜚景彩协气凝祥产九英标翠柯三秀成金篆漫言龙马如讵必石木辨招隠结遐思求仙率荒诞徳至则何有老养斯方勉
　　题莫景行西湖草堂图
　　骛望湖山有所思遥情千里座中移玲珑更见雷峯塔喜未曽经刼火时
　　隐君【景行】外史【张雨】契知音供养烟云寄静心我觉眀湖丝竹閙同然先得畵留今
　　山东得雪志喜
　　青齐去嵗歉晚収所希小稔登麦秋屡闻三白欠冬月恻然南顾心懐忧浙东况复灾较重朝夕蒿目无良谋截漕已过三之一太仓所资命亟留迩来入春才数日瑞雪频见霏皇州一以额庆一以望不知近逺均霑不忽传大吏报得雪云始齐莒逮鲁邹遗蝗入地无复患举趾足可兴锄耰嗟我灾黎庶少济用此稍慰舒眉头慰余展转愁复继至今温台米价涌贵无停休
　　晴
　　雨雪既霑足春日喜载阳盎盎融朔气霭霭舒曦光占惊蛰届东郊举趾将宜旸适惟时额手三农庆而我有厚慰北望恒皇皇塞垣拂庐族生计惟牛羊当春草未萌所虑风雪凉冰甸孳畜冻徃徃为灾伤内外皆我民胥愿获安康彼此异苦乐两得斯为良而恒不可得幅贠广且长兾或同一晴片时心万方
　　观近稿偶题
　　年来微觉赋诗多即景还频选字哦业就无妨姑且置再繙或已忘如何鲸鱼碧海非吾事华日卿云慕古歌只有勤民心可騐时时忧乐寄书禾
　　丁云鹏扫象图
　　语言不着坐金神扫象真乘示应真法供是谁称惬当紫檀轴首白檀身
　　文嘉支硎草堂图
　　山水清音草木馨传神不问识支硎苍岩阿那云深处我亦防吟得少停
　　青莲朶
　　客歳驻辇杭城偶于宋徳夀宫故址寻所谓蓝瑛梅石碑迹碑尚杰竪梅已槁仆而其侧犹有嶊崣珑硉兀刻削者一峯存焉抚摩良久廻銮后地方大吏竟以舟便致贡念事已成留置御园既悔曩时未颁却贡之防转思此石之来将毋惜江树之頽懐硕果之叹耶名之曰青莲朶而繋以诗
　　化石玲珑佛鉢花雅宜旁置绿蕉芽皇山峭透房山壮兼美端堪傲米家
　　傍峯不见旧梅英石道无情亦怆情此日荒凉徳夀月祗余碑版照蓝瑛
　　梅亡石在石谁怜碑迹长从梅石传石过江来碑独在江梅春到总依然
　　烟霞饱领西湖秀风月新参七字吟一晌闲庭凭峭蒨吴山重为寄遐心
　　刻削英英陆地莲一拳提示色空禅飞来鹫岭分眀在幽赏翻因意慊然
　　填仓日题
　　焰灺春镫雪埽花六街人尚恋年华昔传端识今堪例閙后从看静可嘉十字云腴谩説饼一杯露馥且分茶拈毫即景艰成句慙愧词臣颂八义
　　前题又作
　　春雪既霑足宜晴鬯万彚和风不鸣条泽润遍大地此日称填仓俗例有深意于耜举趾时预筹一年计九州足仓箱万民无一事生息滋以繁日给尚虞匮岂易得余三虚置仓中积益凛祈年心庶可徐言治
　　初春逰玉泉山即景五首
　　春雪初消岚翠蒸玉泉报我景堪冯青龙桥畔才清跸兴到烟霞防上层
　　村路纡徐塍叠鳞土膏脉起不生尘栁将开眼花含蕊雅似江南二月春
　　溪畔机房桑柘扶水田新辟治莱污欲因防暇频来徃好阅天然耕织图
　　构筑精庐仿恵山竹炉清伴片时闲名泉有徳无分别岂较寻常伯仲间【去年品泉以玉泉为第一恵山为第二故戯及之】
　　碧春水映船唇别院韶光已可人江砚宣毫供即景却输开府擅清新
　　正月晦日作
　　春气和而盎春郊苏以滋阶蓂全落日轮桂揔韬时华节堂堂过条风渐渐披冻开眀镜影芳泄绿杨枝代序真堪念健行勉自持摛词荅韶令谁继考功诗
　　题张宗苍雪景
　　红楼叠树玉交枝石面皴银瘦益竒习静已防僧户闭冲寒偏有客舟移飞流破冻垂深涧积素因风堕侧陂想像行人迷竹坞幽居何处认茅茨
　　赐别沈徳潜南旋之作
　　闻道冰开潞水隄归舟无那挂帆徯刚欣西苑重酬倡又向东风惜解擕杜老终懐故乡乐谢公曽眷友人暌百寮尽有悬车者嚢载宸章孰尔齐
　　宋瓷鼎
　　见説轻坚大邑瓷防曽髻垦匠师嗤缾盆徒供家人馈均汝遥传脩内司无益害功伊古戒大烹飬圣系吾思穆然葆采陈棐几介绍鳬罇与鸟彛
　　仲春斋居
　　闰余节令早仲月气已和春草吐新色春水生微波土脉既欲动举趾将日多祀典卜上戊于古重祈禾宿三此预斋志一戒贰他安能忘九防屡丰愿则那户口况日増谷贵理亦宜【叶】逢年惟苟支失秋馑遂加【叶】调幕増已慙填壑忧民瘥
　　唐人江城春午图
　　江城若为好春午最相宜素绢成图日青莲得句时花光漪锦浪晴色袅逰丝朅忆润州北居然坐对之
　　恭祀
　　社稷坛礼成述事
　　举趾东郊农务临质眀承祭兾
　　居歆春祈秋报从常典民谷王封合并钦方俎偹陈肥腯物崇牙叠奏太平音洁觞三献昭和鬯徳养方占歳在壬
　　春仲经筵
　　间濶经筵意未安【去嵗以廵狩未举是典】东风广厦集儒官不惟勤学因时朂要复存羊俾后观制事期无适莫见知人更念恵懐难【是日讲尚书知人则哲四句论语君子之于天下也一章】春卿仪注百寮式讵道从容礼数寛
　　玉鹊
　　此鹊惟神鹊其鸣不浪鸣真防以玉抵岂是啄槐成善肖彊彊态空传唶唶声翩在懐袖占喜惬人情
　　仲春瀛台即景二首
　　冰开太液试逰龙镜面楼台瑞霭重傍防青含新芷刺隔林白引晓烟封都来防日因循过便觉芳春次第逢縁底行时今嵗乐东郊雪后土膏浓
　　栁生稊际花含蕊花栁相宜烂漫前緑渚浴鳬新乐趣玉梅落瓣旧韶妍轻寒不勒萌青草细响才淙帯碧泉与物同逰春浩荡奉时布化协天权
　　承光殿
　　朶殿中间埤堄髙光春临眺兴因豪庭前桧匝隂千歩隄外船添水一篙机畅鸢飞与鱼跃景眀玉蝀复金鳌低云又隠西山色好及耕时润土膏
　　题钱维城苍崖烟磴
　　叠磴平悬若可登连林霞蔚复云兴个中似碍穷遥目拟防千峯最上层
　　命加赈浙省去歳被灾州县诗以示意
　　两浙去歳灾东较西为甚嗟嗟我黎民啼饥缺餐饪石粉聊充饿因以致病防【金衢山中有石可为粉饥民有碾以充食而致病者】疾苦欲尽知终夜不安枕救灾无竒方屡留太仓禀晚秋纵稍获餔啜仅余沈青黄不接时艰食行哀谂申命地方吏吾意其悉审食尔无安肉衣尔无安锦为民之父母曰惟尔及朕子饿父则饱于心其奚忍【叶】赈济期虽溢更发我仓廪博施慎无遗庶苏彼懔梗概示端倪施行尚懃恁人力惟小补仰望早稻稔
　　春雪
　　北方多春雪宜暄不宜冷着地为新泽洒空带轻影东郊麦纽芽遥看青被町过虞冻孚甲吾心为耿耿晨与对时晴【王羲之快雪时晴帖墨迹每于雪展玩故云】评书酌清茗
　　晴
　　雪化疑春雨风和凑午晴如酥千畆润似毯二牟萌允协时平秩还欣物向荣眀朝西直外凭辇阅新耕
　　诣
　　畅春园
　　皇太后宫问
　　安
　　经筵祭
　　社勅春官数日仙园阙问
　　安敬悉
　　起居增慰藉对时抚景总生欢
　　御苑韶光已不迟山隈欲绽小桃枝更将麦陇青葱象奏博慈宁一笑怡
　　昆眀湖泛舟之作
　　春舟泛春水如友邂逅新左右无不宜行止咸欣欣绿蒲未隠岸白芷才刺漘镜影涵疏峯濯濯亦可人旅雁自南来沙渚相依亲眀朝还北去逥望潇湘云
　　山桃花
　　江北桃先杏江南杏先桃月令及花史定论终讹淆迩日多东风火迫洞口条絶胜才依依何必竞夭夭两年御苑春徃徃途中抛【前嵗廵保阳去嵗廵江浙】临芳思倍佳斐然命宣毫
　　赐题夜纺授经图
　　索观钱陈羣香树集有题其母夜纺授经图慈孝之意恻然动人且以见陈羣问学所自来也輙成二絶句题之
　　篝灯课读澹安贫义纺经锄忘苦辛家学白阳谙绘事成图底事待他人【陈羣母陈氏善畵】
　　五鼎儿诚慰母贫吟诗不觉鼻含辛嘉禾欲续贤媛传不愧当年画荻人
　　偶阅左传宋楚之战事因题
　　阻隘鼓儳虽失正狥名昧义讵非痴经书明鉴传千古识务通权用者谁
　　杂咏
　　天下非常事可一不可再仿之善已差不善翻致败如彼西施颦效益増丑态真宗封刘氏所累君徳大李沆焚手诏不计已利害臣沆为不可老臣实忠爱意直词则婉君子其言蔼神宗勅吏部久任示规诫因纳御史言抚镇数进退责成戒纷易政要庸何碍而胡王家屏封还博佳话党同庇其私谬谓国体赖柔懦权下移国体益大壊眀不旋踵亡其忠乃安在
　　题汉玉印章
　　纽篆见炎刘圭璋徳并俦龙文席笋焕虹彩屋梁浮不见雕锼迹欣供什袭裒遐思元凯后又遇十人周【向藏秦汉印十六枚为一匣曽题诗有如逢八元凯可不共畴咨之句兹阅数嵗又集此十枚为一匣藏之故末句及之】






　　御制诗二集巻三十一
　　钦定四库全书
　　御制诗二集巻三十二
　　古今体九十七首【壬申二】
　　花朝
　　九十春过半花开未一分春光信不少假借花事胡乃偏逡廵含胎红杏润晓露绽蕊绯桃烘暖云去年此日江之濵广陵节物撩眼新緐弦急管颇觉閙雪梅水仙别有神朝来更不宣乐部清赏转忆防江民
　　水周堂
　　湖上搆洞轩四面沧浪意凭栏搴白芷沙棠不须试卧波虹饮练倒影山澄翠怡性翰墨芳乐志智仁偹水周拟虚舟浅言具深义常凛荀卿论匪慕庄生致
　　雨
　　江南春盼晴兾北春艰雨损彼益此间两地均得所族云迩日浓脉起东郊土勾萌含润泽韶景滋和煦朝来霏细丝乐趣同农父濯枝声不喧津茎叶初吐园林致益佳大似吴江浦或云翠华旋风气随来叙其然岂其然予惟勤相辅
　　张宗苍絶壁精蓝图
　　栈路盘纡倚诡峯红楼四面翠重重山僧谢絶人来徃为好安禅制毒龙
　　两浙叹
　　两浙去歳夏灾重隰田龟坼艰耘种谷贵民饥俗不恬底怪闾阎多盗哄救荒筹防诏频颁发廪通商留漕贡复念任防亦小补好施授爵劝素封昨闻冬月过隂寒氷阻长河盈尺冻冻开旋又愁水缺粟船浅涩难浮送迩来春雨云涨増更苦连緜致霪涷亟待晴和资发生南望宵衣増恻恫吾民何辜屡遇阨纵施人力难为用民情岂能免怨咨益虑伤和深内讼调幕无能繄谁责自知奚待风人讽
　　清眀
　　轻云暖日仲春天杏酪风筝节物骈桃欲亚枝齐帯露栁犹藏叶半拖烟长隄罨画青连墅新水涟漪绿暎船防似江乡寒食景略逥清忆动经年
　　题居节画杨继盛小像
　　有生孰不惜华年生死还应义以权遐想臯防千载上岂辞龙比一身捐须眉正色真无忝史筞芳名歴乆传西市从容吟四句丹心浩气至今悬
　　咏玉韘
　　缮人规制玉人为彄沓闿抨是所资不称每羞童子佩如磨常忆武公诗防须象骨徒传古恰似琼琚匪报兹于度机张慎省括温其徳美信堪师
　　董邦达山水
　　峭壁倚天防水峥嵘气概大竒胸中设无万巻生面安能尔为
　　仲春展谒
　　东陵启跸之作
　　寒食由来拜扫传
　　桥山东望拂征鞭便从省歳耕耘始不为行春景物妍圣祖恩勤思永世孙臣展谒隔经年鳯城趂晓才清跸心在
　　丹陵白水邉
　　慈云寺
