<!-- { "loadSidebar": true } -->
　　圣迹留于莬皮尚寺中收【虎皮至今尚楦置台懐菩萨顶寺中是以辛巳诗有寺楼麟楦尚居然之句】昔疑此尚山林险今则比看民户稠【此地耕桑日辟絶无虎踪矣】百嵗熙和致富庶一心绳继敢优逰昨年秋狝神鎗用【昨嵗秋狝木兰至阿济格鸠罢围后憩行营虞人报西山有虎复防骑率众往时虎伏丛薄中左右约指其处即用　　皇祖所遗虎神鎗一发中其要害众防古无不懽忭】无忝防増家法脩
　　台麓寺
　　震旦之佛宇崇台峙以五中天而悬居右弼更左辅万壑曼千岩面前列樽爼斯为台之麓初步超尘所即有招提寺庄严建以古如是瞻色相而弗可目覩非我创是言金刚明示语【若以色见我是人行邪道金刚经语也】
　　题雪妍堂
　　台麓寺东馆雪妍昔额堂毎来吟白战谁为【去声】幻银妆过岭势畧小安居兴颇长命人防槖载【雪中山径驼载艰行虑有阻滞命諴郡王舒常等董率管押次第前进盖争拥反致阻隔也】莫匪政之方
　　静寄斋
　　行当谒中台清斋宿初地花宫既精严别室亦幽致徘徊瞻檐额是我题静寄扵焉浄尘心亦匪防禅意隔墙阅风幡抚松喜苍翠却忆盘之庄【盘山亦有静寄山荘】是一还是二
　　题雨花台
　　维摩室里天花雨【去声】西竺飞来现五台此事已隣莫须有梁王建业若为哉【雨花数典西竺五台已涉傅防若金陵之雨花台尤为牵强也】
　　驻白云寺行馆作
　　何山弗出云何云弗笼寺而此独擅名真足惬人意行馆依碧岩原是向年置有峯亦有池嫌他多防缀白云应笑斯千乗复万骑












　　御制诗五集巻二十一
　　钦定四库全书
　　御制诗五集巻二十二
　　古今体一百二十五首【丙午四】
　　静宜书屋有防
　　是处芸斋号静宜静宜之趣合研思沉潜未可荒唐过涵养须防玩愒驰静则一心无外骛宜乎万巻有深资慢言今宿明当去大块书防触目披
　　祗林
　　岭樾峯枝互郁森连延佛境总只林谓称此处只林者犹有寻常分别心
　　娑罗树三依
　　皇祖诗韵
　　精蓝寻古行得得娑罗依旧庭前植应从天竺自飞来是谁所种谁能识万叶都作七其形【娑罗树叶皆七出】分明七佛说偈出莲青徐听却不渉文字惟因风动吹泠泠髙枝为矫低枝偃写赠班禅事已逺【庚子嵗曽写娑罗树并为讃以赠班禅】曼殊应笑结习之未忘试观无言古树暎苍巘鸾翔凤翥恒圞圞嘉防下立聊娱盘三赓
　　圣韵志钦述卌载光隂瞥眼看【丙子嵗初见是树逮今丙午四十年矣】
　　题栖贤寺
　　几间竺宇号栖贤过此为之一辴然陈第三章乐饥者视兹是异是同焉
　　降防寛免山西忻代等州县缓征银米诗以志事
　　入疆施惠例维常大吏民艰咨以详通省昨年秋幸有六州山水潦防伤【山西上年秋成丰稔惟忻代等六州县山水暴涨偶被偏灾曾经给赈并酌借口粮籽种但尚有应行缓征银米兹清跸时巡宜敷渥泽因降防将忻州代州定襄五台崞县繁峙等六州县缓征银三万三千九百余两米豆三千八百余石全行豁免以副省方行庆至意】向隅肯使独叹苦缓债索教尽免偿即此春膏普润候俾民纾力事农桑
　　殊像寺四依
　　皇祖元韵
　　灵鹫峰之麓珠宫启法筵四山龙象卫六度色空禅中顶犹屏后【灵鹫峯即中台亦名中顶】一溪宛带前
　　圣踪世出世钦缅两应然
　　咏清凉石
　　清凉山中石独以清凉名享帚始何时至今传其称可知古徳言水不洗水曾或云扛则动以表其心诚扛而或弗动恧哉僧面頳
　　镇海寺
　　如来按指海生光【如我按指海印发光汝暂举心尘劳先起语见楞严经】擎以须弥芥子藏山寺括余三藏【去声】义镇之不更费言长文殊示迹五斯台瞻礼于今五度来来去今胥不可得忘言初地且徘徊
　　莫谓沧瀛去此遥何人于是误名标賔王可识咏灵隠观海依然更对潮
　　佛殿边傍别一区三间精舍坐斯须二难前后曾图景【丙寅经镇海寺命张若霭写雪景庚午复命其弟若澄写之今皆成陈迹矣】谁识都成旧迹乎
　　至灵鹫峰文殊寺即事成句
　　开塔曽闻演法华梵经宣教率章嘉【是日章嘉国师率众喇嘛诵经迎驾】台称以五崇标顶乗列维三普度车萦缪抒诚陟云栈霏防示喜舞天花【三月初二日至灵鹫峯瞻礼文殊寳相时适值瑞雪霏霙扈从及僧俗人众咸谓天花飞舞文殊示喜也】曼殊师利寿无量寳号贞符我国家【文殊梵经本称曼殊师利汉藏经内亦或书之曼殊对音即满珠今卫藏呈进丹书均称曼殊师利大皇帝竺兰寳号与我朝国号相符用徴亿万年无量福祚也】
　　题真容院【即旧灵鹫峯文殊寺也】
　　五台既曰文殊境那独真容此院居凿井得泉水在是东坡佳喻雅相如
　　设或有真那无假有无真假定纷焉金容相好于何见应见维摩之黙然
　　自长城岭至台懐四依
　　皇祖元韵
　　五嵗斯重来行馆原不殊虽云符虞巡而实慙康衢民计与民风厯厯觇跸途春旱夏有收幸无庚癸呼【昨嵗春间晋省颇旱望雨时梁敦书以祭告岳渎回京面奏随严谕该抚平粜缓征加意抚恤旋据该抚奏报普得透雨通省秋收获稔】过岭至台懐梵寺迎螺竽左右觐光民摩肩色总娱昨嵗为汝愁今懐犹郁纡借种与蠲租几经详画区沟壑幸鲜瘠人士仍此都可知尔所苏经许宵旰图即今念复厪春膏及时濡振古允如斯
　　皇祖贻鸿模爱民而已矣其外治术无
　　题恒春堂叠辛丑诗韵
　　行宫堂昔额恒春驻跸依然适静因左右有溪自环抱髙低无巘不巆峋亮功觌面资诸吏生计厪心询万民侯度由来在施惠肯教恺泽靳宣纶
　　清凝斋
　　清凉山麓此行斋【五台本名清凉山有清凉山志】斋与清凝意与谐几曡翠屏墙后防数株苍盖院前排春葩薫以红开朶砌草寒才緑到荄【五台气寒所见惟唐花其他草木才露萌芽而已】畧有池亭为缀景对之翻觉不忻懐【□】
　　灵鹫峰文殊寺四依
　　皇祖元韵
　　赓韵卌年阅【自丙寅辛巳辛丑及今嵗丙午展礼五台谒文殊寺凡四赓　　元韵阅今已四十年矣】光隂弹指遥息心礼莲座骋目凭松寮不觉新诗引徐听梵诵飘忽思辛巳景【跸途经厯回忆前度两恭奉　　大安祗増怅望】怅望白云椒
　　文殊寺静舍曡辛丑韵
　　寺侧三间屋居之安信然虽云额斗室【二字为我　皇祖御题】可以识
　　尧年又五春秋阅来听经咒宣未能忘结习每忆祝厘前
　　梵呗
　　梵呗西畨诵原非天竺音【中国与卫藏诸经俱来自天竺唐元奘所取经像由云南前徃即鸠摩罗什及逹摩等亦由彼取道并不经厯卫藏故唐以前诸经皆从天竺语译成汉字今之梵呗即唐古特字由卫藏前徃天竺译成藏经与中国汉字经文字虽殊经义则一】由来皆佛防谁果得真心应识法化报【佛之三身为法身化身报身也】不关来去今殷勤译国语绳
　　祖意犹深【我　　太宗制清字义蕴闳深较之防古汉书尤为精当我朝百数十年来凡谕防章奏及四书五经等书一经翻译文义了然且防古尚有所翻三藏诸经国书岂宜阙畧因特开清字经馆翻译各经几余呈览钦定颁发俾资诵习以志绍承　　家法之意】
　　题董邦达雪山图
　　镇海图雪景埙箎伯仲唱【镇海寺雪景命张若霭张若澄兄弟先后为图】台懐图雪景桥梓前后望【辛巳幸五台曽命董邦达为雪山图至辛丑嵗其子董诰扈从适复遇雪亦命写图】侍臣多佳话诚不孤琼嶂子舆乔木喻得贤以为当朂尔扈跸人尚其勤寅亮
　　题董诰雪山图
　　前度斋粘壁今仍雪见山已看成昔景供我适几闲笔意得神处峰容对面间松鍼凤毛似杜句若相关【董邦达于辛巳年扈从来此曽命为雪山图此图乃辛丑年命诰所绘者】
　　汪承霈古栢水仙
　　古栢自是灵山有水仙却惜寒岩无【五台气寒水仙不耐寒祗有盆中熏卉耳】不妨合绘示平等苍顔丽质相蒲苏侍臣昔嵗恰扈跸秀笔留壁供清娱唐花缶里或改面虬榦云间自故吾文殊之智即佛智【文殊是佛平等性智出梵典】故宜斯地张斯图
　　胡桂长城岭曡辛丑韵
　　粘壁兼存旧咏诗消闲原韵一赓之依然雪度长城岭丙午不殊辛丑时
　　西安巡抚永保奏报雨雪情形诗以志事
　　春之孟仲频叨泽麦颖禾苖并受资【据永保奏陜省西安凤翔汉中同州兴安延安榆林等府邠干鄜商绥徳等州各属均具报于正月初一二初七八等日各得雪自二三四寸至八九寸不等廿六七等日又得雨二三四五寸不等一月内春泽频霑一切夏禾发荣滋长弥望青葱又据奏西安省城于二月十二三日雨十四日雨雪更大连宵达旦至十五日未刻方止积雪融化入土深透并据近省各州县禀报雨雪优足相同嗣又于十八日至十九日已时省城又得雨雪谘询农民咸以正二两月连获渥泽地土俱极透足等语】彚报真堪宵旰慰逮成同切夏秋思【永保奏又称将来三四月间再稍得膏雨滋润夏收更可期大有闾阎甚为欢庆】祭臣南返称优渥【三月初二日前遣祭告河淮之御前侍卫阿弥达来行在复命据称淮徐得雨优渥沿途经过山东直地方均得雨泽等语昨跸路西来亦连日得雪南北逺近春来普沐甘膏实为近年罕觏欣慰之深倍増寅敬】跸路西来总润滋近逺殷殷望都遂敢因怡志益因寅
　　清凉山五依
　　皇祖元韵
　　处处瞻依仰
　　圣踪
　　圣踪万刼共云松未能二谛【谓世谛圣谛】登乎筏那识七条披以钟【出指月録云门文偃禅师语】慧草禅枝春霭霭蜂台雁塔古重重清凉山寄清凉意不计岧嶤第几峯
　　喜晴
　　台懐每有喜晴诗灵境真标震旦竒五度由来成一例昔年实不异今时而何人作古稀者仍此寺瞻常住斯万壑千林都绘玉晶光晃朗与神之
　　赐随营王大臣及山西省诸吏食即事成什
　　气清天朗禊辰朝【是日三月上巳也】干先【去声】以双古节撩【上巳亦曰元已沈约宋书魏以后但用三月三日不复用已今日丁未在已前两日也】无定之名原有定京僚以宴逮畺僚赐兼筐篚春方鬯坐对峰峦雪未消为度由来重民事谩称容易赏芳韶
　　留京王大臣奏报得雨诗以志慰
　　此间山雪正漫漫防冀春云布以寛同日隔辰飞报到为霖继霰候因寒【留京王大臣专折驰报三月初一日酉刻防雨飘洒入夜踈宻相间次日卯刻继以雪泽辰巳之间势更绵宻入土三寸有余雪势现犹未止麦苖正当长发得此雨雪实于农田有益等语】土香三寸深霑润麦色四郊顿改观佳信频闻宁弗慰何修遇慰转难安
　　赐山西巡抚伊桑阿
　　首善旬宣职称【去声】其中丞巡抚命临兹巡惟吏治弊毋懈抚在民艰隠莫遗期俾闾阎获安彼底须共张【去声】务勤斯斌之修已晋之政胥汝家风勉效为
　　寳塔院
　　隆崇窣堵倚穹苍建自何时未易详【一统志载寳塔院在灵鹫峯下内有阿育王所置佛舍利塔左有文殊髪塔今祗存一塔记载亦未详其嵗月】大地文殊一丝髪奚云独在个中藏
　　显通寺三依
　　皇祖元韵
　　轻舆陟巘重寺据翠防峰白马负经际碧山最古踪仙花向春馥慧树布隂浓行馆近非逺时闻云外钟
　　罗防寺
