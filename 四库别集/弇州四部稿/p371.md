<!-- { "loadSidebar": true } -->
　　野人睡起春防防手书数巻皆酒经秫成雀防已多耗醅熟儿童先不醒以兹卖文有余镪趋向阳昌问醁吕君妙得仪氏法柔防之中饶典刑勺勺流霞出缸面防防湛露开灵扄丹田去路有余润华胥返驾无留酲徐倾细釂窥妙理焉用丝竹蛾眉青报君新诗与君约一月须酬双玉瓶不然持螯卧瓮侧有绳可缚长庚星
　　宫詹求美长兄七十歌以夀之
　　我兄昔年二十余秃骑大宛汗血驹手谈不爱东山墅角觝能双西域胡自从折节攻经史老作公车数竒士十上空瞻光范门一官久滞长干里耻言越甲鸣吴军奏书自试俱报闻挂冠神虎动天听卖剑买犊耕春云归来但读神僊传中夜披衣事脩链子午功成姹女归庚申守罢尸虫变以兹左肘生杨枝短髪萧然时杖藜乗兴看调支遁马治生亲养祝翁鸡酌兄大斗为兄醉莫论七十年间事白日须同我辈长青云且任儿曹致
　　竹庄巻
　　吾宗雅语世所闻何可一日无此君汝今卜居但种竹凡卉不敢骄相羣箨龙个个迸春雨尾鳯枝枝干碧云晨呼阿段汲溪润洗出潇湘双泪文慎莫学辟疆驱大令又莫学张廌逃右军扁舟但过医俗士把臂相将醉夕曛
　　周稚尊忽欲游五岳留我山园少时得一歌为饯且留之
　　周郎旧是菰芦人北不能过长淮一问津忽然瓢笠别我去脚底五岳青嶙峋吾闻太华不可上望里莲花犹未真恒山斗削大荒外其阯徃徃飘边尘嵩髙似宋襄偶然执牛耳兵力岂足当吴秦何不西入蜀置足青城问絶顶雪岭逺拂蛾眉颦先朝特进太和秩神宫帝阙纷金银罗浮障色避氷霰匡庐斗柄摇星辰有山何必尽五岳尚残天柱称昆仑周郎且暂留醉我只园春但石如拳水如盎芥子可以藏吾身君不见大鹏九万鷃仅尺万古并作逍遥论
　　王司训被奨
　　先生昔年曽拜章拟复古乐施明堂先生今年坐臯比要令弟子人解頥三台使者知名姓旌语煌煌考功令先生既是湖州人湖人可晓胡安定
　　寄夀戚大将军五十
　　渔阳健儿日懽謼东风融氷作驼酥问谁得此造物手云台大将世所无尺棰提来鞭谷蠡一书飞去扫撑涂千兵注目铁如意万马回头金仆姑椹紫衫围麟刻带茜红缨挂虎盘符东方别献肃慎砮西域潜输天马驹帐下剖符诸部曲军前解甲五单于绯衣将炙紫衣酒服匿留犂竞前夀弹琴峡口无杀声挂甲峪头多息肘久传名姓勒扶桑近道君王夸细栁经百战霜不辞心为孤忠日堪剖矍铄逺居新息上丹青肯落营平后直置鹰扬四十年表君青社能归否
　　赠休承八十
　　我昔避地吴阊居是时太史八十余何人不爱虎头画若个能轻龙爪书两郎亭亭两玉立无论箕裘世谁及倐忽流光一弹指仲君最少今八十停云馆头谡谡风见君再见太史公墨池流出天地派防笔补尽烟霞功衰劣惭余比蒲栁辱君父子呼小友拟向洪崖借一瓢君当满贮长春酒
　　李孝甫大仆有弟常甫賔甫渐甫俱能文章以友爱闻而孝甫多宦游不时聚首因名其斋前之池曰看云而乞余短歌纪之
　　有云不驻梁公马有池不洗右军墨有池但作谢家梦有云长歌杜陵忆君言三弟俱好文映日补天成五色纵令行雨少时会任是飘风散不得但使埙箎吹遏空何必要江东日暮寻李白
　　赠别李孝甫太仆用张大司马韵
　　兰台少年班仲升掷笔万里扬霓旌自言天廐须竒骏欲驱宛血长安行交防尽是青云彦簮笔曽陪栢梁殿一骨先夸台畔求【杜诗骕骦一骨】千金立向图中见日予罢钓沧江浔为君髙奏四牡吟出门冠盖渺然去回首烟萝春正深
　　张子予赠余长歌感激用壮聊尔志答
　　张侯若乳虎少负食牛气生平所不平舎儿比国士懒为大将长揖人何况州司折腰吏腰间累累金符黄再悬再挂还君王桃叶渡头解鹘栁花店中脱鹔鹴宁容醉尉呵止宿甘与侏儒共一囊虽然落魄髙阳里毕竟难呼纨袴子当懐明月将报恩入匣清霜少知已以兹宿草荒蒋径时复扁舟下娄水兴来赠我长歌行伯氏复与施丹青恍如辋川入我案又似易水溅溅鸣虹云缭绕气郁浡珠玑错落光纵横丈夫有才终有用为汝感慨神俱竦生欲槌周子南牀死欲掘顾元公冡嗣宗见忌双眼色宣明可憎一面孔汝莫学灌将军我非窦家老秃翁偶然小醉漏消息前身自是汝南公但遇人间失意事相将跳入玉壶中
　　好游歌赠游子宗谦
　　游生哉子好游乎吾语子游子游慎莫游诸侯防门叱咤风飕飗鸡鸣上坐所未论马食堂下能无羞慎莫防酒人酒杯徃徃成戈矛青眼无多白眼出片言抶汝埋糟丘慎莫防吴儿脱粟三斛压汝头日髙无覔主人处饥肠欲饭空啾啾慎莫游侠邪诗成可买乡温柔东家少年袖金至顷刻双睛如秃鹙世间游客自暖肚那容诉尽穷途愁毋论解竿不解瑟解瑟者可使曲曲黄金酬游生哉子好游乎吾语子游子游何不游十洲所少八骏扶双辀试学陶靖节山海图经读再过沧溟一勺昆仑土一抔又何不游万古即无巫咸非汝忧案头巻汝自抽谁为屈宋谁为列御及庄周游生对我诧武夷亦复栩栩夸罗浮纵令苍翠射眉睫安能倒写入汝喉劝汝酒为我且暂留丈夫足底有八埏笔底有千秋出何必流苏络幰之轻车车前何必开八驺处何必雕甍却月之层楼楼中何必扬清讴仰面看屋梁造物恣雕锼老妇炊藜小儿汲人生得饱万事休游生意沾沾自言虚徃实归为得游弇州噫吁嘻戒汝勿复言弇州其人倦游亦已甚日跨黄犊行春畴岂有齿牙余羡足世求
　　金莲花艸之贱者也产钱翁悬磬室前遂获图之而余戏题焉
　　我佛不肯跏趺坐玉儿不肯婀娜歩有根难入卫军池有蒂难收少陵句作君悬磬室前花要使穷儿暴成富
　　顾节母封孺人挽章
　　顾家之妇由来美玉暎清心澹于水笄年已重士衡诗闺日难轻道韫比忽移琴调是离鸾从此青灯夜影寒鬂似严霜縁蜾祝胆如黄蘖为熊丸老不愿中郎荐轩服亦不愿大官供粱肉唯将一片立孤心报取泉台万事足
　　陆汝陈兄七十作长句夀之
　　陆翁少年颇读书赤手那敢攀公车曽妇炊棃不解熟陶儿覔栗安其愚自谓东吴一男子长贫不合为徂使酒肠欲鬭灌将军心计宁论桑御史偶然防棰游燕京片语悬河坐上惊后阁初开王处仲青娥解赠韩君平此娥不独称国色又是西来马肝石一拂能令顔渥丹再拂能令鬂丝黒小槽压得真珠红金丝玉鲙玳瑁雄谁能放筯无言好若个行杯肯放空以兹陆翁殊意气箕踞掀髯少流辈谈锋让我秃麈毛眼色从它落牛背有时髙诵人相经指防顾盻纷纵横但令一事作唐举何妨百客皆刚成陆翁陆翁今七十犊力驹心才十七从今烂醉一万塲扪虱桑榆看斜日
　　夀嘉定唐道述六十
　　杏绣董氏林橘盖苏公井何如此君室花竹秀而整唐勒不爱兰台篇唐举不爱人相编唯爱龙宫秘藏三千首一一留将施练川练川十万家家家尽活唐君手酌君叵罗为君夀得意何必二千石但愿为医嵗长久
　　竒石歌和穆少春宪副
　　女娲补天炼不尽错落五色堆人寰尧波九载涤磊块秀出神骨争巉顔昆山太巧灵壁顽么麽琐屑几案间不见洞庭髙峯一百尺万古长含太虚碧谁令壮士掷天外添汝迟鸿台畔色萦云欱雾作变态障日撑空饶定力穆子振竒者拜之不肯遽草草磬折簮笏拖朝绅自言生平石交唯石君今复得此石丈成三人拜起呼石丈汝总崚角裂缺吾不嗔爱汝苍苍貌殊久何似生人老少成好丑爱汝氷雪长相守何似百卉春荣见霜朽爱汝不笑复不言何似当面输心背面诟爱汝不倾复不仄何似狂颷靡草波立走石丈不肯答王子为代之昔在长庆时牛家李家大参差我独称上客傀俄其间不见疑王生谓石丈当时楼防亦如是却怪平泉汝曹一小弟今年酒价亦太贵奈何醒我使我不得醉穆子戛拊歌乌乌汝能出声一和无毋论穆子癖且孤王生亦有愚公愚
　　愁雨叹
　　花径才干三尺地又闻雨师将雨至漫呼酒客醒后愁先滴农夫眼前泪两胫敲扑疮未平一锸蹒跚滑难致河身甫低水势髙缾粟垂空麦苗痹中金转贵百物贱卖儿可了公私事司农缓徴徴不止司空兴利利无几举头是天天漠然何况君门逾万里
　　郁母邓令人八十
　　母年八十枕儿股儿股当年啖儿母至今母子尚一身君王孝养慈宁春树坊赐帛更何人
　　济川舟楫图歌赠陈侍御
　　万厯天子坐明堂列公百辟何皇皇潞河伐鼓云千樯三吴粳稻色夺霜六师饱食懽未央距跃曲踊唱拍张天子不复虞太仓前何后晏声相望谁者衣绣衡漕纲内台所选陈侯良侯材卓荦不可量一苇可以凌扶桑七藩之长来效长舟师十万无跳踉如林畚锸纷河防片语挟纩回寒芒陈侯三载不过乡冯夷受职嵗献祥无烦塞决歌宣房潘公得侯意殊强谓侯作舟行相商爰图惟肖志不忘而我短歌重慨慷侯其旦夕登庙廊莫疑欲渡河无梁野塘尽日横孤航
　　题望云巻
　　昔时望白云亲当在其处今日问而亲已乗白云去云去云来无古今丹青难写忆亲心巫山不是为云所只向孤儿一寸寻
　　管将军懋光以诖误失官其少也甞手擒舶酋麻叶壮而赠之
　　虎躯七尺腰十围明光鉄铠裼锦衣铎矟攅刺捷若飞手挟南蕃舶王归中军主帅正歌舞玉带金鱼胙茅土十年功髙心独苦犹自低眉趋幕府纵令东海不扬波其若睢盱防攩何一言不合文吏诃无事抚髀思亷颇莫斩长矛作耕耒男儿可老新都里区区小酋那挂齿须缚单于报天子蓟台万驷求空羣尚书尺一论旧勲灞陵醉尉闻不闻辕门大旗李将军
　　梅竹双清巻歌题所藏王冕元章吴镇仲画也
　　野夫防杖村南复村北处处东君恡消息瞥然缟素一枝横又见琳琅数竿碧一枝春之先数竿冬之后俯仰天地间与尔成三友衡门掩卧不一旬淇园大庾无精神樵青已侵翠鳯尾母吹散玉龙鳞赖得吴镇及王冕前与二友传其真虚堂展看仅盈尺二友居然侍吾侧问之不言对以臆眉宇萧萧吐佳色吾不能学范詹事西遣闗中使却寄江南春消芳悴粉何足论吾不能学家骑曹不可一日无所至植此君封篱护箨何纷纭二友寓我簏俨若洛下东西两头屋一头剪得潇湘云一头小贮罗浮玉镇也九咽吐吸天浆腴冕亦磊砢节目非凡夫扶舆清气合此图快矣乎快矣乎此图此友吾不孤
　　为喻邦相作容膝轩歌
　　喻郎一室苦竹里南浦流云润湘几图书以外无长物仅堪容膝而已矣此膝一屈不复伸无论其下无黄金坐处须穿幼安榻抱时但咏梁甫吟羡尔尚有腹便便坦之不肯作桮棬羡尔双肱力翘闗曲之可诣羲皇前但令此肱此腹安此膝劝尔百年长一室不见浄名居士方丈间千坐莲花千佛日
　　沈君五十时其子乡进士昌期与余善
　　沈君不作黄头郎行年五十未苍有子器业如东阳贤书姓名标大桁归来拜进南山觞守令羔雁罗中堂里门大旗当风飏摐金伐鼓奏丝簧客称既醉主未央但令玉液盈银缸明年之乐不可方
　　夀濮翁七十以翁子部将张云翼请也
　　将军剑术世稀有出匣风霜吼晴昼十年不试成地僊有髯絶羣继其后智何必挂隂符口贵何必悬金印肘徤何必搴狼头纛猛何必取虎牙首试登铃阁看浮云欲指沧溟变春酒我有一言聊戯翁更二十载鹰扬否
　　题王朋梅为朱泽民画水阁图
