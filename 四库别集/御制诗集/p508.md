<!-- { "loadSidebar": true } -->
　　山楼风满雨来时飒防还兼润溽披自是多能夸善写米家笔意许家诗
　　右山楼风雨
　　独把芸编稽古人虚斋佳树与为邻开延得枝头籁扫却胷中万斛尘
　　右虚清籁
　　古屋踈篱乔树隂泠泠迸水落清浔底须欵乃渔郎奏此实云山韶頀音
　　右隔篱泉韵
　　背山临水结村寮幽僻曾无俗客招便是其中相过问亦惟相对话渔樵
　　右溪曲村居
　　花宫层出翠微间白足僧人镇掩关何处客舟舣溪防静聼仙梵唱鱼山
　　右云岩香梵
　　冻云一色晩天沈枯树槎枒气飒森却是寒鸦有灵性亦知欲雪早归林
　　右冻树归鸦
　　工部尚书裘曰修因病乞解任调理既不许诗以赐慰
　　腹因癈食减便便何事投医未霍然【裘曰修忽患阙格症即勑太医院使陈世官与治经久未愈曰修闻有塩场大使陈善继能以狗寳疗此疾者乞令诊视随允所请谕致之试亦防效为之厪念】欲乞水衡权解职可忘芸席共研篇卿云效力正长日我则怜材未老年不忍养疴例香树还希香树例全痊【香树钱陈羣斋名陈羣昔患此症允其告归寻即向愈以其老也许遂林泉之乐今裘曰修甫逾六旬且通逹事体非但不当如陈羣之引退即暂时解职亦可不必况其京尹之事已派人代管工部堂官尚多毋庸彼独肩其任正可安心静摄故不许所请仍冀如陈羣之沈疴复起耳】
　　咏和阗白玉双耳素瓶
　　质是羊脂采是鼂和阗驿逓羾中朝只如秷秸纳禹贡遂令形模仿宋窰穿耳贯绳便携挈虚心贮卉越飘萧量来盈尺全其素琢则必资弗巧雕
　　题帝王经世图谱【有序】
　　帝王经世之道具在六经法戒所垂取则不逺顾篇籍殽陈披覧非一时可竟唐仲友乃撮举诸经要防列为图谱旁采传注附以总説分门别类条理秩然读之而其辞易通玩之而其义易见允为政治圭臬若夫择之精语之详提要钩深用力不纷而见功甚钜宜周必大题辞比诸水之流东而车之指南也夫左图右史借资观省之益兹乃彚而为一包括靡遗永乐大典中捜罗甚富如此书之有资君道盖不屈指数也洵称万世帝王经世宏编宜侑诸座右鉴以朝夕庸讵赏其广搜博记已防序识大端用申作诗之意
　　后皇建极亮天工法在六经防部中守此治兮违此乱慎惟始亦要惟终谱图剏见唐仲友叙语详言周子充讵止存羊爱其礼须知示鹄折乎衷四千年【自尧至今四千一百余嵗举成数也】里废兴伙百廿篇间櫽括融【是书百二十有二萹厘为十巻】理世津梁心以慕作君轨范聼当聪行间总是珍希有座侧恒应置一通宁曰纂言资博考践行益用朂吾躬
　　西直门外
　　北郊大祀嵗躬亲清晓还宫谒
　　畅春石陌桞隂朝爽飒农功凭阅又经旬
　　秋麦逮收春麦未黍禾遍陇茂菁葱此时望雨心诚切却与常年致不同
　　往嵗斯时未种多今年出土幸成科耘苖固可聊权待复乆其如薄植何
　　惯经春旱为农愁春雨兹欣霑緑畴却恐嫩苖艰勃长繄吾分也合先忧
　　麦价
　　秋麦熟饼馨春麦黄间青布种有先后自当殊色形【一解】春麦尚栖亩秋麦拔连本两种掐穂防颗粒都饱满【二解】秋麦报十分其实犹不止春麦报九分亦可姑聼耳【三解】故谚有之曰莫知苖之硕斯亦民常情何必事精核【四解】春雨信优渥夏雨实缺欠春麦减固应吾早厪忧念【五解】河南九分余山东十分足直如河南额手
　　天锡福【六解】近利三倍人持筹术愈精豫齐麦船至其价将益平【七解】趂此微觉旱麦价亦微长收麦縦落价利可如常享【八解】长价如降卑落价如登髙农夫力所耕享利由汝曺【九解】此事非一日法绳有所难化民乏良方摛词惟嗟叹【十解】
　　夏日养心殿斋居
　　祭重躬亲每朂予深沉彤殿暑全祛虽然长夏浑忘夏縦不迁居亦肃居【夏至致斋虽不御斋宫而俨恪之忱则与有事　　南郊之斋肃无异也】风带凉知雨所致他应霑愧此仍虚【早间微雨后风来颇凉知他处必有渥霑甘防者而此地仅濡霂霂为之恧然】万防云暇忙犹在防勘新増四库书【时词臣勘校永乐大典择其可以刋行者按四库先缮十数种以进足供防余检阅】
　　微雨【四月三十日】
　　隂云彻夜聚还散细雨侵晨落复停分寸不成亦奚益踟躇以俟越无宁眀知麦穂秀而实其奈禾苖嫩且青即得霈霑仍可救颙然延望立中庭
　　题至正条格
　　书云弼敎在眀刑尚律何如尚六经条格居然观至正道齐未足示仪型每为左袒非公允【条格所载大率偏袒防古者居多如试中汉科加一等注授服色独不在禁限甚至因公经过去处令民间安设房舍应付粥饭则扰累实多又防古殴打汉人不得还报及指立证见于所在官司陈诉违者严行防罪而防古人犯法不得拷掠监收是徇私而縦其妄行大失人心此在徧安一隅或可岂帝王宅中建极大公至正之道防】祗可徧安乖辑宁世祖有元开剏主孙谋贻厥失聪聼
　　咏龙泉窑椀
　　越器那能更见唐宋窑已自入珍藏八牋防度传秘制片羽千秋辉吉光次定质坚无碍薄拟官色翠亦相方铜箝口足耐摩玩益茗还宜防笔尝
　　骤雨【五月朔日】
　　西北族云起晩风骤雨来庭炎顿湔涤檐瀑已喧豗扣砌易存水纱厨不染埃须防夕阳露未渥惜徘徊
　　夏至日
　　北郊礼成述事
　　玉琯四时运赤云五月临应时修
　　大祀执礼秉微忱
　　六幕锡坤庆　　【正位及　　五朝配位皆各设黄幕】八成中【去声】吕音黍田方望泽曷恵企颙心
　　祭毕回御园郊外揽农功即事
　　更衣就路凭轻舆为返园庭问
　　起居郊外匪遥十余里田功便以阅何如
　　昨晩幸经阵雨滋惜哉风卷不多时緑苖已觉芃生意继泽殷希更普施
　　麦收将半众农忙颇觉崇墉积圃场快雨仍思快晴好为他颗粒未登仓
　　喜雨【五月初二日】
　　既雨诚喜雨曰时果是时禾苖全助长麦穂益增防潦水地已积浓云晩更垂
　　北郊防厚泽【是日致祭时黙祈膏泽】感切寸心知
　　喜晴
　　縁禾亟盼雨因麦复思晴雨渥已满志晴暄其惬情若时岂可必恭已在持盈祈嵗不知足然都为万氓
　　题萧楚春秋辨疑
　　直遌权臣【蔡京】退自怡著书胡【铨】赵【旸】奉为师宗经颇具眀卓见异注不为迁就词非史信哉超众论亡诗作也辨羣疑一王天下无他义三变周公岂逆知可惜代湮多散佚允宜重録表扶持瞠乎徒仰获麟笔无暇方惭下董帷
　　题木画屏
　　防棋
　　巧匠试竒刻溪堂作防棋方圆含动静胜负繋安危无斧痕曲肖有神韵莫遗应嗤刀笔者此妙未能知
　　试茗
　　云馆邀闲客雨前试茗芽湘鑪雪融乳越椀月分华雅是清供【平声】具宁须竒品夸雕防贵寓意淡泊以为嘉
　　古玉小壶
　　论代过【平声】秦汉陈筵间【去声】觯罇虚中亷不刿盎外即之温絮斮终无济土华尚有痕买春曾表圣典雅至今存
　　题董诰花卉册
　　芍药
　　鼠姑已是饯芳春翻影当阶重写真顿置漫嫌称作婢占先却见咏风人
　　醿
　　名传雅客最风流超格精神通体柔莫怪边傍多酒气浅红晕颊早垂头
　　栀子
　　瓣为玉白蕋金黄兠率成林防道场笑煞禅和称佛卉未知无色与无香
　　紫踯躅
　　花开二月映山荣何限夺朱寕独卿最是玉骢过小步也教踯躅不前行
　　淡竹叶
　　叶虽个个不亭亭更有花开两瓣青品格由来多琐碎渭川那肯厠名聴
　　杜防
　　子规啼放山葩一例虚名妬漫加底事襄阳吟未到应縁怜鸟不怜花
　　木香
　　沉檀为馥雪为皑所惜惟应四月开设使当冬春际放色香直可傲寒梅
　　蝴蝶
　　翩翾态度特风流踏马蹄应为少留防是南华足佳趣闲花也爱效庄周
　　夜合
　　色学萱花名学莲【莲朶见月而合见日而放】金英暎日灿纎妍漫訾风过无香气至理应知忌备全
　　翠雀
　　防若鶱飞不离【去声】柯丛间叶里自婆娑设询种始何时至应是当年献赵陀
　　石竹
　　竹也如何作细花安名立字定谁差緑筠高覆似相顾奚碍收来做一家
　　石榴
　　初作芳华后实垂一般朱色一般枝南薫风里成因果庶子家丞两不知
　　金丝桃
　　五出黄花光爓朗西池移种向南荣千年结实须辽待莫怨盘中无果擎
　　菖蒲
　　祁寒盛暑都无碍郤病延年信有竒却笑滑稽与为传谰称曽仕鲁公僖
　　蜀葵
　　戎蜀率因所自名【又名戎葵】雨过花重锦官城三军一月望三防对此无端缱逺情
　　夜落金钱
　　花开正午谢正子色白者银红者金郭氏便教满撒地易名阿堵萦心
　　夹竹桃
　　连昌宫里两般罗花叶何时聚一科王谱由来号竒品却因盈斗落英多
　　晚香玉
　　嬴斯种自海西航【是花乃西洋种洋名土馝蠃斯康熈年间　　御赐今名】玉朶迎阶喷晩香深院曲墙月初上一时不辨若为光
　　荷花
　　水花多矣冠惟荷浄植亭亭暎碧波底事帧中才一朶世间君子得难多
　　蓼花
　　依汀体弱若临空影入清溪水亦红试防猗漪枝上下分明有意引秋风
　　玉簪
　　盛鬋浑厌蹙金玑摘取搔头露未晞本自汉宫传故事犹疑月下是耶非
　　山丹
　　不能与世共浮湛大壑长林托体深却似商顔朝汉阙山人也具有丹心
　　金盏
　　色为金复形为盏四季开花曲砌间笑彼谱中注名者鲁共公论未曽闲
　　白莲
　　已工六法为山水设色兹防作折枝殿以白莲尘不染家鸡野鹜也当思【董诰学其父董邦逹为山水已能相肖兹复效邹一桂没骨花卉亦颇逼真虽由其心灵手巧得无贻不爱家鸡之诮乎因戱及之】
　　端阳日恭迎
　　皇太后御园游赏即事
　　榴风麦日丽端阳率领孙曽迓
　　鳯航一雨承
　　欢举将罢【向来端阳日或值祈雨即不陈水嬉莭宴今年自四月中旬缺雨迩日盼望正殷节事防罢不举适初二夜甘防应时渥霈喜洽农田因得恭迓　　圣母游观用博　　欢豫】
　　万年为祝庆方长爱依
　　王母膝前乐底用仙人肘后方信宿
　　安舆奉启驾【将以月之八日幸避暑山庄恭奉　　慈辇启跸途中仍依昨嵗例肩舆缓程以冀益臻安防】
　　頥和避暑驻山庄
　　溪亭对雨
　　过午龙舟罢溪亭坐晚凉宻云起东北急雨落池塘倾耳喧滂沛迷眸祗渺茫片时收阵脚麦庆宜旸
　　题大金徳运图说【有序】
　　大金发祥于爱新水爱新者国语金也故建国即以金为号乃因金色白遂欲从而尙之妄矣且五徳之运说本无稽纵如所言亦取其或生或尅议者以宋为火徳辽为水徳大金当为金徳夫宋虽南迁正统自宜归之宋至元而宋始亡辽金固未可当正统也若夫商尙白周尙赤其见于经者亦祗白牡骍刚之类各从其色至于上衣下裳元纁相称则三代同之而徳运之论固未之前闻也自汉儒始言五徳迭王遂推三皇五帝各有所尙后更流为防纬抑又惑之甚矣夫一代之兴皆由积徳累仁岂在五行之生尅而服御所尙自当以黄为正余非所宜元明制度尙黄不侈陈五徳之王其义甚正夲朝因之足破汉魏以后之陋说因题是编并阐而正之
　　徳运相承虽有之继
