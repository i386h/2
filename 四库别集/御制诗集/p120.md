<!-- { "loadSidebar": true } -->
　　雨足清宵畅穏眠半醒檐溜瀑声悬聴余寤寐俱安适料得清沦溢甫田
　　种得芭蕉将聴雨夏来缺雨半枯焦棼丝滴叶声虽减也自清泠伴此宵
　　夜短徐聴觉夜长碧纱牕透縠衾凉近畿甘澍才霑足更复遐心忆保阳
　　诣
　　畅春园
　　皇太后宫问安
　　膏泽欣霑足仙蓬景倍佳心乎咨夏凊慰矣识
　　慈怀波涨澄依岸花香静绕阶好占田野润穑事厪思斋
　　昆明湖上
　　储泽疏流利下田宜晴镜碧漾澄鲜唐尧汉武均垂迹川后天吴各得权湖达江兮因达海滇为秦也继为燕望霖半夏愁无那思一湔之万顷田
　　五月二十七日诣
　　黑龙潭谢雨是日复遇雨因成
　　谢雨仍逢雨占时尚及时廻苏真荷泽昭应敢嫌迟底虑衣衫湿贪看禾黍滋慰余慙自问何事屡来兹
　　雨中游大觉寺五首
　　大觉由来古上方心闲才一礼空王天龙莫怪巾车晚为待甘霖日未遑
　　昨日传宣兰若游密云风度雨丝稠便因防马山溪滑罢猎还应学魏侯
　　云中不见旸台面【是寺山名】雨里旸台忽面前举似山僧休错认饶他到防不关禅【禅家有到即不防防即不到之语】
　　防茸涧葛湿烟霏幽处攀跻山鸟飞一霎雨晴浑不辨蒙蒙惟觉润霑衣
　　飞泉仍是去年声小阁闲聼顿觉清却是山灵真觧事展图忽放一天晴
　　题大觉寺憩云轩
　　憩云云外赏真诠花雨诸天霏四筵山色雨晴无定画溪音髙下不停弦借苔跂石观鱼乐倚柏开笼任鹤便归辔钟声何处是千峰翠隠半空烟
　　雨后
　　雨后山田生意多贯【平声】珠防寸绿婆娑慰余转复思前日设再迟迟将若何
　　题董邦逹山水画
　　山盘蕴借谷含虚宜有幽人赋遂初林户霏烟真入画水亭消夏合观书底须丛桂方称隠取适扁舟岂为渔我是先忧不同道每因心赏契濳居
　　溪亭对雨
　　云势凝三日为霖渥且绵既霑差觉易均被始应全爽入北窓美膏滋南亩鲜凭栏天水合何异泛兰船散漫复森萧踈零亦密飘十分宜目送千里慰心翘静馥喷红芰新声入绿蕉繁忧一以释书史足游遨
　　雨余
　　雨余天色蔚蓝深习习清风度竹林漏日云容方散漫涨溪水势已森沉宜人新爽披堪爱利穑时旸喜不禁盻泽转关为盻霁明叅无定是人心
　　再雨不妨晴亦好此心终是愿晴多虽缘逐景知情改究为勤农望嵗和嘉树笼隂金井润野花露锦阶罗明朝属咏宜何处嶊崣香山濯黛螺
　　浩歌行
　　不雨心愁得雨喜自审喜来曽未防既霑又虑分过多即遇快晴真慰尔虽云勤农心实笃亦识涵养吾未熟浩歌浩歌适意恒少拂意恒多天时雨旸岂可必长年蒿目将如何
　　题钱维城画
　　靣水背山茒屋低髙人农隠遂幽栖连朝好雨溪田足爱看新秧绿剡齐
　　青龙桥西
　　玉泉山北石桥西贪看风光迟马蹄兰坂生香朝露润柏岩蔚秀宿云低遥看古刹红墙隠近喜新秧绿毯齐稍得繁忧消雨后触懐藻思一吟题
　　经金山题句【有序】
　　玉泉山北旧传金山者明景帝陵在焉明楼寳城之制全无围墙碑亭已頽废不全自圆明园幸香山每经过之恻然兴感因命所司略为修葺禁樵采并成是作
　　尺布淮南自古伤南宫西内两相当奉迎业未符兴庆割裂差惟胜靖康【帝既无奉迎意故时有引唐肃宗迎上皇仪者皆不行英宗至而居之南内及英宗复辟废帝为王迁之西内防墙之隙帝实有以召之而用于谦以守京师不为南渡之举以全其宗社者帝亦未始无功云】公主坟园隣薄厝【明史毁所营夀陵而葬帝于金山与殀殇诸王公主坟相属】椓人圹穴诩深蔵【西山旧有明季宦者冢墓多较此为富丽完固云】十三陵尚输华侈何况相仇肇防墙
　　夏日静宜园
　　山游爽趁雨余天树态峰姿尽洒然两月未来缘望泽一时得意足忘筌阳乌光射千林晃牝壑流増百道悬凭寄畅懐还惕息持盈有志矢年年
　　玉华岫作
　　精舎香山麓游睎逺近宜新晴松籁飒暴涨石泉垂云外鹤呼侣峰边鹿乳儿芸编在棐几涤虑一繙披乳窦云浆注臯涂未散芬山蝉声欲竞野草意含欣北牖真延爽南风静对薫遥帷搴纵望金碧叠螺纹
　　静室
　　静室最髙处云收日光烜千里绿臯滋神心与俱逺
　　香山襍咏
　　山深本自无烦暑雨后兼之多爽风仍是静宜游眺处防心每不与前同
　　树隠山禽但聼声间关韵好不知名料应也与人心合喜雨旋过又喜晴
　　歩入林扉花药馨山泉曲折响清泠最髙处有丹罏迹曽见仙人读道经
　　夏山已觉浓如滴重以浮云蓊蔚之云外晴臯千顷绿山邉雨脚万条丝
　　万防那得有余闲偷得余闲对好山也为向来忧太甚暂因泉石一怡顔
　　碧云寺
　　精蓝据层阜雁塔涌龙宫【是寺特建大石塔照西域金刚座式】表里烟霞蔚呼嘘苍颢通西峰围列嶂北涧挂长虹累榭凭栏处田盘指顾中
　　赐健鋭云梯营军士食即席得句【有序】
　　朕于实胜寺旁造室庐以居云梯军士命之曰健鋭云梯营室成居定兹临香山之便因赐以食是营皆去嵗金川成功之旅适金川降虏及临阵俘畨习工筑者数人令附居营侧是日并列众末俾预惠焉
　　犹忆前冬月云梯始习诸【戊辰冬月有香山阅云梯兵之作】功成事师古戈止众宁居实胜招提侧华筵快霁初馂余何必惜可以逮豚鱼
　　畨筑碉
　　番筑碉筑碉不在桃关之外乃在实胜寺侧西山椒狼卡稽颡归王化网开三靣仁恩昭叔孙名子不忘武佽飞早已旋星轺俘来丑虏习故业卭笼令筑防地髙昔也御我防其命今也归我効其劳畨筑碉不惟効劳尔乃忘其劳魋结环耳靣顤防嗜酒喜肉甘羶臊但得酒肉一醉饱浑忘巴朗卡撒其故巢其妇工作胜丈夫粉不能白尫且么不借绳墨与防矩能为百尺森岧嶤番筑碉侏离畨语为畨謡扬声强半不可晓大都慕义懐恩膏亦不为汝慕义懐恩膏我自两阶文徳舞戚旄偶肖汝制役汝曺赉汝金钱为锦袍
　　有鹿五章章四句
　　有鹿育麑于原之隰既坼既副不能卒起立
　　有鹿育麑于隰之苹旋起踉跄见人兀不惊
　　鹿匪不惊为顾其子子始学歩不能逺去【叶】
　　麑始离懐知亲其母【叶】防之触之以煦以乳
　　诗何云乎以兴以观阮借猖狂有警世言
　　晓游寳珠洞
　　夏夜不厌凉暑雨不厌晴明发游照园披衣见踈星危石咽乱泉清露零繁英未闻鸟雀喧而多花草馨初阳出东海射我西岭明西岭列园后迤逦啓云扄下瞰岚氛色上接颢元精乗六龙御天壮哉俯帝京上方落钟梵古刹辉丹青骋望无邉际绿野亘葱菁廻思望雨忧忧已乐转生忧乐每循环谁能静六情
　　香界寺三首
　　延缘栈路到花宫小憩精庐松下风却望寳珠凭眺处虚无疑在白云中
　　絶顶雨余寒似峭中盘夏静暑无侵山僧公案何须问暂坐匡牀爇水沈
　　云岚苍翠自重重石涧鸣泉界古松却见松邉刷羽鹤王乔缑岭亦曽逢














　　御制诗二集巻十八
　　钦定四库全书
　　御制诗二集巻十九
　　古今体一百九首【庚午六】
　　夏日瀛台
　　雨足旋清禁诘旦将视朝勤政敢刻懈典礼期时昭取便憩瀛台波光漾绮寮涨添鱼鸟乐地静松柏乔图云延阁逈却暑凉风招补桐已森翠团隂覆芳翘夏日读书处景光昔匪遥
　　自髙梁桥泛舟过万夀寺至昆明湖之作
　　夹岸轻笼绿栁隂进舟川路霁烟沈有时送响新蝉急无碍沿洄涨水深古寺小年付僧领西山秀色待人寻近耽湖上风光好雨后空明尽畅吟
　　招隠诗
　　昔人此作欲招隠者而去予是什欲招隠者而来且以崇实去文亦可谓之反招隠而非同康琚寓意云尔
　　招隠有成例束帛蒲轮徴其实多难副欲隠乃炫名吁嘻更甚者复以充隠称世变风愈下矫托非人情所以安车求不闻在虞廷股肱佐元首喜起歌载赓我欲辟四门天衢坦荡平拒人曷其可曲已有不能庶防两不失兾得真俊英错薪之子思肥遯幽人贞富贵图诚小致泽量应宏待贾韫匵答末难荷蒉征苟其有耽心朝野何殊程
　　荷
　　弄影真宜太液中羣葩管领鬯薫风裁琼作盖辟尘绿曳绮为裳却艳红静与心谋宁有色香生鼻观亦无空水亭昼永延清爽景防依前兴不同
　　热
　　不雨畏炎热穉苗恐难支雨足热亦得德暑惟其宜黍田普霑润所借旸以时身燠心则适较前情顿移崇轩况延凉八靣来轻飔南亩力耕者灼背渠宁辞
　　泛月
　　心怡觉景好行乐瞻蟾河薄暮敛霁霞入夕含烟波烦暑兰塘消轻凉葛衫多奏响岸依竹送香舟度荷寄懐属月镜延咏欣星罗
　　夜雨
　　半睡窻前夜雨稠微凉枕上飒如秋芭蕉也觉添清响迩日森森绿玉抽
　　防滴檐声湿砌苔涤炎六月正时哉繁忧早释清无寐一晌闲心忆向来
　　诣静安庄酹酒
　　先皇后仙逝顿经二十七阅月兹以皇子等释服之期亲临致祭感星霜之迅迈思窈窕以难追一瞬惊心五言志痛
　　旧恨千秋永新昌两度妍望帏神黯尔举爵泪澘然儿辈临祥禫予心警嵗年重繙孙楚什不忍读终篇
　　喜晴
　　霖雨频渥霑黍稻均怒长时若正宜旸迩日晴未放【叶】永定遭漫溢赈救不惜帑筑隄始安澜南望萦愁想痴云渐露空朱日旋腾朗豁然天宇开吾心与俱广
　　晏坐
　　处士小年真放达朝臣退食亦委蛇今朝事简休闲早晏坐于心稍自怡
　　时哉行
　　时哉时哉一瞬不住源源而来苒苒而去去者不可追来者讵能驻三万六千塲瞥眼如兹度欲肆志及时以行乐志既不可肆乐亦安能久达者遁迹于山水放者寄情于诗酒二者又难适从茫乎吾谁与同尧兢兢舜业业孔皇皇【叶】是吾师也犹不免吾敢希将惄愁遣
　　恭奉
　　皇太后御园赏荷之作
　　快霁林塘景倍嘉斑龙
　　王母降仙车冰盘玉润千年果鉴水霞蒸五沃花稍幸雨旸符肃乂得陪
　　色笑赏芳华双成云里休疑顾暂借西池此作家
　　黄葛篇
　　种葛生黄葛绵绵花蔓活美人手把金错刀露裛珠光向烟割采之缉之为絺绤裁作生衣暑难夺絺绤虽嘉所值无多御暑则可御寒则那魏徴不愿为龙逢比干而愿为稷契臯防亦将有所惧乎抑亦未之思
　　闻蛩【六月十九日】
　　振羽聼莎鸡夜凉风露凄不须闻继响一响百情凄
　　移竹
　　三庚好移竹千竿辇脩玉过雨润到心延风清满目踈称倚窻前密合围水曲莳矮近髙阜列长傍低澳位置各有宜片时尽得之量材以官人曷其异于斯竹易人则难吁嗟乎吾思
　　渔阳挝
　　汉阳天地蕴竒处往往卓荦出豪英蹀鼓史才三挝至今逢逢闻其声伤哉鹦鹉遭网罗得无招忌蜚盛名黄祖固褊急曹瞒实忮者于晋称良史书盾穿乃舎
　　喜晴
　　望雨才过旋望晴休徴艰致意怦怦愁懐幸共腻云散清兴端随爽气生近傍林亭寻啸咏遥看黍稌利耘耕阶前花鸟争暄景今日迎人总畅情
　　文徴明墨梅
　　贞白是本性丰姿有别调不可作梅观停云自写照
　　日影
　　腻云韬曦轮浩荡无开期祝融疾太甚借得西风吹霮防尽摽去纤絮不留遗朱鸟翩然翔拂我若木枝晃朗腾清晖森飒含爽飔祛溽觧蒸湿宜旸利耘耔【叶】上阶花影新北陆旋南移累榭逈且敞八面窻琉璃读书道趣生对景佳兴来【叶】夏日故可畏正有可爱时
　　题王谷祥水仙图
