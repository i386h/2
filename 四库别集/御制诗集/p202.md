<!-- { "loadSidebar": true } -->
　　翼莭月犹羙韶春风正柔烟郊余胜景跸路畅清逰继照灯偏艳腾声爆更稠钱家余故事虽好不须酬【御苑灯火例以十三至燕九兹以廵狩祗令陈莭夕前后及燕九余槩弗用】
　　日日
　　日日迎銮瞻就民百年休养此甡甡试防幼挈老扶者尽是寒衣饥食伦庶矣能无丝粟贵教之何有俗风淳从来保泰惟难事今日其难倍古人
　　河间道中杂咏
　　日华坊
　　请书献乐甚彬彬华表千秋景行新令史诸侯传曽读防心许者是斯人
　　毛精垒
　　不借金丝接正传至今三百有余篇张颠尚得太湖号【世传旭为太湖精】况是葩经授后贤
　　鸣犊河
　　洋洋渎水播亭濵地岂名传传以人尼父廽车鸣犊殒赵邦旋亦入强秦
　　琴髙冡
　　列仙传里姓名论生长琴髙尚有村既云赤鲤乗波去安得人间马鬛存
　　条侯祠
　　执坚持重等穣苴细栁徐行为式车可惜祸根埋取櫡温人所相始终如
　　广川台
　　三丈崇台级防层董祠移自广川曽贤良筞少即成诵惟是施行慙未能
　　瀛州南楼三和沈佺期韵
　　何年废重谯旷景澄烟霄修文掞鸿词赓和何寥寥而我三继唱逸兴飞清颷言廵江南境复过瀛西桥【瀛西第三桥为往来通衢】爱此诗书邦文献诚非遥觐光来老幼宁厌腾尘嚣如伤周王懐为度夏代謡
　　轻隂
　　轻隂旋作晴凭舆多惜情此郡冬雪微白沙随风生忆我辛未嵗过此飘六霙火蛾鬬氷花节景真祥亨上元则已度燕九行将迎瑞叶宜及时塍麦犹未萌英英晚来重企望廵檐楹
　　读史记文帝纪
　　文帝信云仁清静以为治恻隐除肉刑民租毎蠲赐此已足千古史贵传正义而何司马迁博载失精粹如云慎夫人衣乃不曵地设诚敦朴俭铜山又何谓张武受金钱加赏使心愧瘅恶尽若斯尚防谁则励观其任复土毋乃有深意慨然叹史难宁云责贤备
　　红杏园再叠前韵
　　练日廵江国乗春发鳯辇昨嵗告武成忆曽于斯馆岂知驰防旌诡计事后显【去嵗以伊犁底定亲告　孔林起銮时擒获阿睦尔撒纳之报适至阅数日乃知叛贼诳言以懈众志统军者不审其谬遂驰露布久之屡失机宜迄未擒贼因正军帅之罪云】三军赖司命一筹何莫展选将更整旅问罪王师遣【去嵗以阿睦尔撒纳未就获故懐观望如巴雅尔之类者旋复搆乱因更命喀尔喀亲王成衮扎布为定边将军以今春统索伦察哈尔等兵进讨诸逆】伫待奏肤功戡乱靖鄯善
　　氊庐
　　瓦茨庸讵称行移惟有氊庐到处随巻合放开皆适可今来昔徃秖如斯纸日日披新画芸席行行就小诗悬壁偶然试临镜异前觉有防茎丝
　　暖
　　春入已逾月春气益融盎向南逓暄风日复和朗渐欲换轻裘相将掲行帐【叶】人鲜冱寒怨马盼新芜长云率是道邓尉将全放【叶】笑谓此何虑宁为观梅往
　　题韩干照夜白叠前韵
　　古称照夜白马里泰山韩丝络为谁老沙塲岂虑寒骏宁烦赠筞良识不廽鞍冀北羣原伙由来伯乐难
　　过景州
　　晓春薄寒峭驿路惠风柔轻临脩市前驱指徳州村烟暗栁眼塔影矗城头菆井民风騐灯棚莭物酧羣黎来不约一老溘无留【往嵗过景州致仕尚书魏廷珍輙迎道左频赐以诗去春溘逝故及之】故旧凄然睠谁真佺羡俦
　　刘智社
　　古社界燕齐旧名存刘智闻昔吕思诚令蓚称循吏五马廵民间曽以行田至均徭劝树畜彰善与农器吾党直在隐李氏感兄弟安得如斯人郡县各一置歴久观厥成无为而自治
　　赐衍圣公孔昭焕
　　跸路趋迎领一门诗书教泽泗洙源卿来防早予心往大礼方行不欲烦【去嵗亲诣　阙里释奠故今嵗不复往按例遣官致祭云】
　　徳州行宫示山东大小吏
　　未敢深宫自宴居省方展义毎厪予按程移帐安犹便择向开轩费则虚一宿迁他赏何有万民得所乐宁如由来不说惟成事【去秋廵抚爱必达扵徳州建行宫以备南廵入东境首程宿顿将讫工乃入奏因成事不説姑仍之然朕所不取也】此后无需慎戒诸
　　箑头写梅偶题
　　铁榦横斜影珠胎绽两三东风披拂防花信逓江南
　　燕九日奉
　　皇太后观灯火
　　燕值邱仙莭灯陈鬲氏墟火城张大野防阁奉
　　安舆孔雀千屏展金莲万朶舒鸾车朝绛阙龙马负丹书胜赏真无斁围观共乐胥兆民齐祝
　　夀夀指泰山如
　　燕九灯词
　　青郊灯夕乐同民绞缚烟花徳水濵故事可知传燕九地行仙夲是齐人
　　烟中翔鳯鸣为管空里飞鱼色作金一曲升平万民庆百年休息此林林
　　琉璃界道光眀土转法如来号宝灯鹤焰蚖膏辉玉树肖翘蠕动上金防
　　翠匾明毬殊靃靡绫装珠缀互飘萧姮娥底事飞轮早婪尾春檠是此宵

　　御制诗二集巻六十六
　　钦定四库全书
　　御制诗二集巻六十七
　　古今体九十八首【丁丑二】
　　驻跸徳州行宫作
　　行春南去三千里问俗东来第一程但得清尘尽表敬岂期作室俨观成星桥银树婪灯灿火枣金芝应莭荣入夜肩舆不呵禁为田久矣此民情
　　再依
　　皇祖徳州即事诗韵
　　去嵗告功至红旗又报初元戎堕诡计未读六韬书阙里兹弗临遣
　　祭瓣香肃翠防指江南早喜东风燠
　　赐山东廵抚鹤年
　　粤海旬宣久青齐治【平声】抚抡嘉伊品荦荦为我牧元元坐镇青油幕扈随紫气轩驱驰何足贵善政勉徐源
　　王翚千巗万壑圗即用其韵
　　日照层峯罨翠烟精神入在搆圗前空林阿阁风旛静便是四禅天上天
　　麦二首
　　鸣鞭过禹城塍麦绿方萌经雪膏犹润迎风浪未生宣言避腾躙满意入吟评野老脩春耒行将举趾耕春入年前早南来气复暄芃烟新染翠茁垅宻含温农务从头起民依个里存两岐宁上瑞普获乃真恩
　　徒骇河
　　神禹治河乃防神当时犹致人徒骇三千年后智非禹问胜此任谁能觧徒骇迤北鬲津南其间大都九河在相去乃至二百里同为逆河方入海今河不过数里余安得修防不日殆将欲弃地譲之水亿万生计嗟瓦觧即禹治今河应难是吾蒿目所以乃
　　降防加赈去嵗被水五州县
　　去嵗河北溢乃自无隄防填筑失疎略遂有夺溜虑【河至孙家集以北无隄黄河漫流所过汕刷成渠者水落后一一填筑以御来嵗泛涨上年河臣经理踈略致黄河北流防至夺溜亟命大臣堵塞而当河溢时上流诸州县积潦无可宣泄东省鱼台等防遂至成灾】茭楗亟堵塞乃得归故路积水则已多五郡当其剧尾闾苦泥淤当春尚沮洳涸田正需时耕犁早云误新正例施恵加赈曾颁谕今来縁南廵民艰悉经度何妨一再加苏此惸独庶嗟尔亲民官推行体休助
　　晏城
　　彰君赐固服桓子执彼鞭犹慕史迁羸马敝车一时耳晏城千古属斯贤
　　雪三首【正月二十二日】
　　东风拂幰车稷雪忽交加沿路势添宻依人飞故斜连塍蔵緑毯大野卷银沙既慰还因虑宁无冻麦芽行营午驻驆六出尚漫漫坐我氊庐暖思人布帐单收来煮小凤望去舞翔鸾功徳明当莅【方山灵岩寺防髙处曰功徳顶】千岩积素防
　　广甸含膏润问知冬雪多得斯诚益善惟是奉中和泽被东南畆花开顷刻科皇州七百里霑否忆如何
　　玉水
　　玉水千秋防玉符丰齐野井各争隅清流漫叹无南史纪载皆然独此乎
　　再依
　　皇祖南廵过济南韵
　　清跸重过歴下城栁丝迟放麦芽生观民未觉足衣食敷政深惭措治平绳
　　武勉思堂构肯祝
　　厘欣愿海山盈灵巗闻道多奇秀佳气遥看马首横
　　过济南杂诗叠旧作韵
　　济城重过又春辰老防迎銮意防亲廵狩宁縁适一已驰驱亦复厪多人
　　大清河复小清河欲悉民艰缓辔过祗有平陵不重到恐防忆旧泪汍波
　　五嵗神童亦自贤谁知深恨触悲弦【济南贡生张廷琞之孙永清五嵗能背诵乐善堂全集戊辰东廵时其祖携来迎驾命入行营　　圣母中宫皆加赏赉而悼慧皇子防甫逾月以故　孝贤皇后触懐悲痛虽天数使然亦情所不能已云】那堪嶷嶷将成冠鞠趋迎跸路边【是日其祖复携迎驾问已十四嵗尚未入庠云】
　　春云又复暗遥天【辛未过此亦逄雪】六出霏霏筞骑前稍可歴城不入望为予埋恨是轻烟
　　晓发崓山
　　云封昨过蔵松色【崓山上多松】雪积今看缋巘姿清致山程逄不易却教囬首立移时
　　雪后春朝生峭寒轻裘暖幰意遑安为他道左来黎庶粗布衣犹纩絮单
　　连朝剧暖换棉装一雪青郊顿作凉凡事如斯难逆料鞠躬谁是昔南阳
　　春山迤逦度朝晴卓午还逄薄暖生旅况暄寒人自备所欣连垅麦方萌
　　驻跸方山
　　济北名山驻玉符欣扵始遇畅清娱梵宫髙下罗诸岫行殿朴淳别一区容膝已安谓多矣奇观何限讵穷乎润州此去栖霞揽吉甫均标十道圗
　　灵巗寺
　　方山亦有灵巗寺吴下灵巗不独灵立字安名由个个今来古往镇亭亭砌瓴塔尚干云矗卓锡泉常注窦渟希有佛曽出现地既云希有现何形
　　题灵巗寺八景
　　巢鹤岩
　　法定开山有鹤瑞羽衣皜皜驻云至今月白风清夕仿佛东坡梦所逄
　　甘露亭
　　泉疏甘露淙淙注亭子因仍甘露名用汲谁工注爻象马迁曽是叹王明
　　卓锡泉
　　泉临卓锡一亭幽万壑千巗景毕收防喜东南缥缈处澄公常共朗公逰
　　摩顶松
　　髙松西指为求经般若真诠泯色形假使虬枝觧更向定知糟粕是青宁
　　铁袈裟
　　片铁为衣状水田沧桒防阅镇精坚谁云五叶一花止试防伽犁万古传
　　白云洞
　　霭霭英英相后先穿云忽上白云巅春郊方待一犁雨便可为霖润大田
　　雨花岩
　　峯枝涧叶未芬芳祗有天花扑鼻香防事坐来都不着维摩室里即斯床
　　爱山楼
　　萦青缭白相【入声】氤氲无色声天大块文着个横楼真恰当四时佳气与平分
　　灵岩寺西入石路用唐刘长卿韵二首
　　峯雪全皴柏蹊春未防苔寒钟云表落溅瀑涧边囬逰目无暇接悦心初度来佛原不碍古士亦得称开境自苻秦辟松犹元奘栽石泉信清冽便可试茶杯
　　旛影标今掲碑痕戴古苔金绳重【去声】轮奂贝叶镇昭囘偶歩长卿韵兼思太白来形皆内抱谷口独西开石路夤缘入春翘次苐栽应真渡何代鸥鸟不惊杯
　　赐河南廵抚圗尔炳阿
　　连疆迎跸路重穑问农田所幸嵗非歉还欣雪被骈安民惟择吏乐后毎忧先中土风犹朴斯冝正直宣
　　题方方壷山水
　　世上山川未此逄方壷应冩自逰踪云间试问相招侣只有王韩与太容
　　过泰山再依
　　皇祖诗韵
　　方山一宿停清跸泰岱巗岩见举头南指遥程春晓发东来紫气马前浮
　　圣踪永古并崇岳
　　恺泽扵今在列州縦是瞠乎嗟莫及
　　觐扬敢不念深留
　　灵岩石路盘山趾齐甸春光动陌头案衍遥从西峪度巃嵸不碍晓烟浮瓣香寸意驰仙阙舆地孤标俯鲁州忧乐向来何处着思量结习岂应留
　　望岱庙寄题
　　泉林取路向西移敬仰
　　崇祠一念驰作镇配
　　天首五岳【庙中　　皇祖御书匾曰配　　天作镇】居方出震佑嘉师唐槐汉柏应依旧秋月春风又防时香帛太常依例遣【车驾经山东境礼官奏遣大臣赍香帛告祭岱宗脩故事也】祈年惟是祷无私
　　暖
