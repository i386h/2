<!-- { "loadSidebar": true } -->
　　璊绰尔图者索伦侍卫员曽以血战功因赐号旌贤【璊绰尔图于乾隆二十一年冬随大兵进勦阿睦尔撒纳与哈萨克力战有功特赐是号】固济尔何谓敢勇能摧坚亦云其勇耳大节乃炳然兆惠定回城【哈什哈尔】驿章一一宣云有玛穆特被回掳去年其人厄鲁特随军厮役焉将军遣侦骑彼亦随往防【时将军遣散秩大臣逹什防楞及璊绰尔图莫寜察岱屯等率兵百人前行捉生口玛穆特莫寜察厮养也】忽被贼回遮众寡敌实难矢尽守空屋奋突挥以拳莫寜察战没岱屯命亦捐璊绰尔图在伤重饮剑艰猝被生缚去至霍集占前卓立唾贼骂裂眦髪冲冠巴图鲁侍卫岂惧尔狂防天兵今少至数万继进连以千敌尔万汝灭踵不旋霍集占乃怒持刀向颈剸其逹什防凌同时遭系牵霍集占忿詈尔厄鲁特人【叶】唇齿应相依何受中国官铁钩钩四肢其死最可怜是皆所亲见饰语敢取愆徒以无足数旦夕命苟延渠逃定回城乃复得见天兆惠闻此语既悦继涕涟悦以我有人涕以已所遣【叶】据实歴详陈痛泪不忍看心与帅臣同恩加寜惜骈【璊绰尔图等前已有防勅部照阵亡例赐防今悉其死事英烈状复命察其子嗣优加恩防】为齿睢阳张为舌常山顔古有今岂无诗録其人传
　　双义诗【有序】
　　副将军富徳至叶尔竒木既定回城痛去嵗将士之没于王事暴骨沙塲为之筑坟表墓因以奏闻葢随将军兆惠力守者固已无恙而旁出捉生及在途值贼者猝致捐躯实出逆料时则纳木扎尔三泰适以奉差而往遇难而殉此双义之诗所由作也夫双忠戡乱于无形双烈表节于有北今之双义亦复炳然此皆我八旗世臣与国同休戚者在诸人含笑九泉已知世録之必被而朕扪心午夜奚啻手足之如伤用兵既非得已尽节岂所乐闻且即此役而言非生擒二酋何以雪我三军之恨哉然既建大业寜免微疵即走卒厮养颇切同仇则知我国家豢养旗人万年巩固之基而非周秦汉唐一兴兵而天下驿骚怨声载道者比此又朕所深庆幸者夫
　　双忠昔集事双烈能忘身【二事皆见前集】兹作双义诗其故得细陈曰纳木扎尔曽赞北路军奋勇剪逆贼封伯酬其勲【纳木扎尔先以都统参赞北路军务曽擒喀尔喀叛逆青滚杂卜论功加封伯爵】副都统三泰英气颇超人均御前侍卫素悉厥忠纯兆惠富徳軰从戎久効勤欲代俾将母【将军兆惠富徳母俱年高比嵗领军讨贼故特简二臣往代之】二臣被选抡去嵗黒水役【事见前】固守遣索伦致信爱隆阿权退催后援可支百日间速进莫逡廵【将军兆惠等猝被贼遮时爱隆阿拒河驻后将军兆惠自围中遣索伦二人间道传语大兵未集可速廻阿克苏俟后军一齐进援】将军及参赞轻进徒俱焚当待师并来何虑狂狙狺【时授纳木扎尔为靖逆将军三泰为参赞大臣之信兆惠已知之故亦令暂廻以俟后军】尔时二臣者驰驿往军门过爱隆阿营却近黒水濵所遣人未遇礟声前忽闻知贼与我战闻战耻退奔徒擕百余骑赴义命同捐【叶】凶信驿逓来痛泪伤心魂使早知拒守退俟熊罴羣同进可树功何致均沉沦即先至一日合兆惠军屯亦可旋今嵗奚烦以身殉【叶】不前复不后此实若有神富徳自和阗重至黒水津叶尔竒木降诸事粗处分痛念我将士沙塲化为燐黄头虽不备掩髂权为坟猿鹤昔属幻邱陇今可循因以此事奏西望挥泪频丰碑旌墓门千秋西海垠捐躯固臣节在尔非所论在予则何忍此恨终当伸夷考六人迹事异心同均与国休戚共寜止曰荩臣史笔多讹传永言传其真
　　和阗玉
　　和阗昔于阗出玉素所称不知何以出今乃悉情形石蕴山含辉耳食传书生其实产于水在石亦浪名未治斯为璞卞和识其精设云隔石识怪幻乃不经回域定全部和阗驻我兵其河人常至随取皆瑶琼驿致贡天阊瑟若孚胜呈瓌宝固匪求方物亦可听在彼乃恒有何关王道贞璠璵云于鲁珵珩云于荆今何不见出纪载谁果诚博物折中理祛惑期可征永言识颠末讵贵摛词英
　　普寜寺观佛事
　　防古等皆敬宗喀巴黄教故于山庄之北建此梵刹聚黄衣者流而唪梵呗且逹什逹瓦余众归降者向风慕化咸使安居乐业兹令演歩踏法事俾众观之并成是什
　　塞垣筏宝焕林珠大聚衣黄偏袒徒宗喀巴传慧灯耀三摩耶式梵宫图【是寺肖西藏三摩耶寺为之】象龙歩踏惟天力老防骈观与众娱神道何妨权设教若论佛法本来无
　　题罨畵
　　高处霞标小憩居锤峯列水俯临余防櫺纱牖谁为畵十笏山房恰受虚生色丹青是枫槲有情活泼在禽鱼赋诗何必多思歇其奈当前每起予
　　霞标
　　云揽镜中月宇驻依空得趣真无比澄观复不穷屏山遥拱北带水俯临东孙绰天台赋我心先获同
　　赐明瑞【有序】
　　参赞大臣毅勇公明瑞以逆酋大小和卓木望风先遁率前锋锐卒往遮而贼间道通信逆酋遂兼程走明瑞追及之于霍斯库鲁克以逺驰之旅摧拒险之徒衔枚列队者甫九百人鸣哨据梁者且六千指而能折负隅之势扬巻箨之风转战三时辟易百里擒生斩级辎重毕收而将军富徳等亦以两城既定统师防勦逆防计日可擒非其志秉忠诚曷以功隆摧防虽古名将孰克方兹爰赐是诗以彰其绩
　　世胄更勲戚少年能老成从军俾习事屡战得英声适以狂狙遁因将劲旅征欲遮先信漏不舍竟踪横地利彼虽擅人和我实勍骑惟九百到贼乃数千迎少卒胜其众勇还济以诚朂哉俘二防卫霍逊功名
　　王维烈芙蓉秋鸭
　　霜寒北漠鸭南廻防朶芙蓉贴水开正是山庄秋半景畵家那得见兹来
　　桂六首
　　秋暖胜去年桂花开却早【去嵗山庄以秋暖桂花未开即启跸徃木兰】臯涂真有神应节从吾好【叶】
　　不可更孤负色香静且娟一晌含毫对流隂霎两年花既有君子树岂无金仙举手向空宇新蟾银汉边满院甜香喷坐久却淡如防心不在逺似与善人居纱多防惜甆盆亦贴妥若从闻思修堪证菩提果本是江南树扬猗塞北山何物不可致人材较却艰
　　金廷标悬崖采芝图
　　俯涧地仙臞似鹤援藤童子防于猿金枝朶朶那堪采廻首遥须问一言
　　闻京师得雨志事
　　去嵗山庄遥盼泽【去嵗秋旱关内关外无不望雨】今年京县渥霑膏此间不雨熟已定【关外雨则气寒早霜兹不雨实为宜也】彼处即晴惠正叨【京兆奏至雨后即晴甚叶农候云】内外黔黎均意厪艰难稼穑为心劳候暄程改驻清跸【本拟七月十六日启跸往木兰以候暖鹿未哨移于中秋后起程】消得林泉兴一陶
　　新月
　　一搯烂银钩可望不可揣坚欲玉尺量却入西林里汉边敛云片庭前舒桂蕋情知中秋遥珍惜早尔尔全体本无亏示冲有如此
　　王炳山水
　　落落盘盘蔚万松翠微深处有云封石滩迸水来何自惟见半天垂白龙
　　寜静斋
　　入万螺青阶临一镜渟心倪参有象道籥契无形水动山惟静天清地亦寜武侯示微防可以注羲经
　　嘉树轩
　　建木非南北大椿是弟兄就隂轩剏造撷秀句因成朔地自今古塞天忘槁荣轮囷觉私幸未冐汉唐名
　　凉
　　半夜西风晓骤寒数声霜信度云端前朝防马看山稼逮熟无妨意为寛
　　元人鸠雀图
　　瓦雀栖花树锦鸠傍水石托体虽不同意各适其适
　　冷香亭
　　潦水寒潭芦荻苍汀沙白露欲为霜晩荷防朶支欹影风韵今朝挹冷香
　　临芳墅
　　别墅水之涯清华复静美团团榆槐隂罗罗花药蕋偶憩如久居心恒不离此不离此縁何檐额掲妙防对时育物心
　　翥鳯飞龙体
　　晩荷
　　芳收岸蓼与汀苹净植依然武列滨何必夺朱不君子可知衣紫亦山人
　　山田
　　山田已报熟农父事腰防愿遂污邪满利遗穗兼便霜信何碍卒嵗为欣占薄赋还逢稔闾阎气自恬
　　寻鹿六韵
　　园内富麋鹿寻踪遵逵歩行常十里手铳那双施【一鎗即中不湏再也】大泽深山处习劳奋武为旡虞自可耳同往且卑之所育戒多取【原系园中育物亦不多伤物命也】图餐岂借斯绳先具深义乐此不为疲
　　即事
　　南省春花好畧旱夏即霑北省旱原甚霈泽收倍兼甘肃乃太迟无济愁为【去声】添是惟优加赈庻稍救闾阎迩闻卫水涨洪流溃运渐景州路为阻低田定致淹吁哉被灾民美中不足占叮咛彼大吏毋为讳饰谈求全遗向隅沟壑其何堪念兹还在兹廿四年凛监
　　锦树三首
　　初来浓緑尚缜纷逾月栖迟秋已分举目连林试骋望新红防防又堪欣
　　含晖爓爓复飞飞韎韐玫瑰是也非林下麌麌忽行过锦张天鹿出唐机
　　已防飒防未槎枒一防遥峯乱晩霞特是山灵能解事设来孤注鬭春华
　　含粹斋
　　登山汗不挥为是候凉爽岩斋底须多三间含万象飒景信纯粹妙理得俯仰设无秋为敛岂镇夏而长五言志防心
　　两字生企想
　　吟红榭
　　霜蹊风谷薄人寒散歩﨑岖出众攒才到山斋便得句为他入牖防枝丹
　　即目
　　即目真情体物知鹤粮或窃鹤啼饥青田谁为供刍粟可使由之意若斯
　　中秋帖子词九叠前韵【有序】
　　晶盘莹采九十平分金粟馡香三千徧满寄崇情于玉塞延丽瞩乎云庄原夫闰律暑迟田畯伫登禾之喜边垣秋晩虞人需戒道之期防来鹤鹿皆驯
　　祖泽常懐
　　文囿听去笙璈并韵
　　慈顔近侍
　　瑶池重隄曲水杯流虚白毫光和宝刹浮图互映半壁高峯锤照空青黛色与降蕃列帐交萦辽哉万里同晴关外懽声传擫篴防矣百城俱下湟中劲响应宣铙想一军振槁先登快甚吴刚斧琢知二竖擒生立致迅逾博望槎廻既开桂殿长筵将启蘅臯清跸纪旋镳之盛事合胜停镳赓秋帖之新裁宜过春帖曩者四篇制就固已都捐霓羽靡词兹焉九叠吟成庻防共叶茎韶雅奏云尔
　　胜地良辰可放闲擕来诗稿自刋删开编恰是中秋帖即事重吟玉塞山
　　朗照寜分中外光挥毫墨染桂花香兴州景咏才四度【合京师木兰诸处九叠前词于山庄已为四度帖子矣】西极功成逮一匡
　　洸洸犹有逐回师获丑伫成奏凯诗虽共儒臣赏佳节厪懐遥在察汗池【二酋逃往之地】
　　欲招东魄上西楼略觉山寒不碍秋风月宜人赓九叠光隂瞥眼忆从头
　　中秋日侍
　　皇太后宴
　　献
　　寿东朝祝南极承
　　欢北塞拟西池以天下
　　养乐莫大值秋月佳景更竒动桂浮兰彼徒尔庆霄绮节此为宜由来
　　家法贻千禩松鹤延龄
　　昔有诗【三十六景中松鹤清越乃　　皇祖奉养寜寿宫　　皇太后处也】
　　月兔
　　月中玉兔日金鸡卯位东方酉位西综错隂阳交离坎张衡灵宪岂无稽
　　登楼
　　余闲聊尔试登楼近逺山田报有秋一月防廻开口笑万防无间悉心筹锤峯早上团圞魄列水寜殊今古流此夕此时祗宜乐为懐西旅却増愁
　　副将军富徳等追及两和卓木大胜回军防音至作歌纪事
