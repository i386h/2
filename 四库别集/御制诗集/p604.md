<!-- { "loadSidebar": true } -->
　　稽古成集图书五百函【佩文渊鉴二斋皆　　　皇祖几余典学之所屡　　　命词臣篡辑诸书刋行嘉恵万世书成多冠以二齐之名所编纂有周易折中诗书春秋传説彚纂　　日讲四书五经通鉴解义厯代年表皇舆表子史精革性理精义朱子全书月令辑要康熙字典音韵阐防渊鉴齐古文选厯代赋彚全唐诗四朝诗全金诗诔物诗题画诗厯代诗余词谱渊鉴类函佩文韵府骈字类编分类字锦书画谱广羣芳谱各种每呈　　乙览并经　　钦定而资治通鉴纲目则　　皇祖御批也又以载籍极博浩如渊海命廷臣仿古人左图右史之义分类编次合成一书为编六典三十有二部六千一百有九名之曰古今】
　　【图书集成刻为铜字排板印行计一万巻装为五百函徴引之富巻帙之多考覈之精皆从古所未有也余践阼之初即命校刋十三经注疏二十二史继复刋刻杜佑通典郑樵通志马端临文献通考且命开舘续修之又因儒臣之请纂辑周易述义诗义折中春秋直解三礼义疏又御批通鉴辑览择诸批之出自亲裁及曽经改乙者别为评鉴阐要一书又撰通鉴纲目三编及明史更以辽金元三史人地名音译多讹令廷臣订改又为三史国语解以正其误而同文韵统则译音之楷式也若盛京通志西域图志西域同文志热河志盘山志或以阐丰镐之规或以志幅员之广或以纪山川之胜又辑授时通考以课农桑礼器图式以昭明备而唐宋文醇诗醇皇清文頴则示学者以矩度余虽不敢仰方皇祖右文之盛而运际光昌振兴文教实切绳武之思焉】愧未九章窥
　　秘奥　　【皇祖天纵多能深通算法尝　　指授臣工编纂成书排目进呈曰厯象考成曰律吕正义曰数理精蕴总名之曰律厯渊源于以齐七政正五音稽九章粲然大备余于象数之学向未肄业不敢轻有所作今续刻之律吕正义仪象考成后编及天文正义恊纪辨方诸书则庄亲王及诸臣之谙算学者所编辑余愧不能效　　皇祖之亲为讲授也】勤捜四库法
　　研覃【癸巳春因儒臣言永乐大典虽间有缺佚而中多世所未见之书爰简廷臣率翰林诸臣校勘命皇六子总领之然大典依韵分排体例未为精当而篇籍颇有可采凡録得成部者八十四种又于各韵散篇中襞积成书者二百九十三种复勅各省督抚捜访遗书其进到者即録副备辑而原书仍还之藏书家以示公好之义采购既富命馆臣分别应刋应抄及存目三类各撮其书大义撰为提要并依经史子集编次名曰四库全书其装帙排亟即按四时之色且仿浙江范氏天一阁蔵书之制为搆文渊文源文津三阁以贮之书成约得五六万巻与　　皇祖纂辑图书集成之例虽不尽同而取多用宏广恵艺苑则仍体　　皇祖崇文之意云】
　　右
　　圣祖纂刻羣书
　　六计弊吏总以亷讵曰大法斯无嫌应知大者小所瞻簠簋不饬奚率佥火耗之禁初未严听其取以资米盐世间少防而多贪其害在民何用占【各省火耗向俱州县自收以资日用而上司日用所需即取给于州县耗羡之外种种馈送名目繁多以致加派横徴无所底止盖州县既有所借口以肆其贪婪上司复有所瞻徇而曲为容隠其弊实有不可胜言者】惟
　　大圣人智勇兼旋干转坤力以担道谋筑室那顾觇一洗积弊恵闾阎大弗缺用小弗添敢有重取白简叅治人治法
　　明谕拈至今相安民养恬【先是山西抚臣诺岷请以通省一年所得耗银数目奏明嵗终即以给发养亷嗣经山西布政使髙成龄奏请直省俱应仿山西之例奏入　　命总理王大臣九卿詹事科道秉公集议毋稍挟私尚气阻挠不公如意见有未恊者不妨两议三议雍正二年七月王大臣等议上皇考以所议各条识见浅小　　明谕饬之曰积弊必当剔除与其州县存火耗以养上司何如上司拨】
　　【火耗以养州县乎如所称提解火耗听州县将应得之项如数扣存不必解而复揆此大不可耗羡与正项同解分毫不能入已州县知重耗无益孰肯额外加徴若将州县应得之数扣存于下势必私増巧取浮于所得累及小民此显而易见者也又请先于山西一省试行此言尤谬天下事惟可行与不可行两端耳如以为可行则可通行于天下如不可行则亦不当试之于山西又称提解火耗非经常可久之道其説亦非凡立法行政孰能厯久无弊从来谓有治人无治法故有人存政举之语朕谓有治人即有治法法有因时制宜者今尔等所议为国计乎为民生乎不过为州县起见独不思州县有州县之若上司亦有上司之苦持论必当公平不可偏向又朝廷与百姓原属一体朝廷经费充盈民间偶遇歉收可以施恩振防百姓自无不足是提解耗羡于国计民生均有益也天下督抚有如诺岷等不避嫌怨实心任事自能酌量行之通省羡余丝毫不能隠匿又孰能此外多取一钱以干罪戾乎各省能行者听其举行不行者亦不必勉强嗣是各省皆以次奏提解耗羡议定养亷自督抚以至州县佐杂等多寡各有定额俯仰裕如立法至今五十余年上司不敢妄索属吏不敢滥供里下无累之虞有司亦无加徴之事闾阎不扰作息相安实由　　皇考智能洞烛而勇能廓清是以积弊永除裕万年久大之计我世世子孙所当敬守弗渝也】慎勿动彼浮议纎万世遵守恵黎黔
　　右
　　世宗定各官养亷
　　亲贤勤政出于至諴　　【皇考临御后躬揽万几勤求治理　　咨询延揽日以为常因于圆明园　　视事之所　　御笔题额曰勤政亲贤盖纪实也至于　　整饬纪纲肃清诸弊深有合于弛张互用之道　　硃批谕旨特举一端耳】内咨卿贰外训牧监封章特达许其自缄机事不密羲经训明【叶】昼则勅几夜乃披函硃笔手批弗假诸人【叶　内外臣工具折奏事皆令封逹御前　　皇考画则延接廷臣引见官弁灯下　　披阅奏折毎至二皷三鼓悉用硃笔　　手批或数十言或数百言且有多至千言者从无一字假手于人亦无一人稍能襄賛者】奨善戒非义方仁圆【叶】因人而施量材所堪刚导之柔寛济以严积而成帙爰付镌劖【御制序文有云硃批大指总教人为善戒人为非示以安民察吏之方勉以存诚去伪之要或有两人奏事而批示迥乎不同者则又因人而施量材而教严急者导之以寛和优柔者济之以刚毅过者裁之不及者引之实可为人心风俗之一助因检内外诸臣缴回之折不下万余函择其可以颁发者付之剞劂尚不过十之二三】配谟曰四匹典以三弛张尽善洞微达潜小子防业奉为君鉴【叶】讵予一人万世奉咸【予小子仰承　　　皇考付托之重勉绍　　前徽弗敢稍自暇逸批荅奏牍虽不能及　　皇考之洋洋千百言而封达手批一遵成例我世世子孙所当永为遵守者也】
　　右
　　世宗硃批谕防












　　御制诗四集巻四十八
　　钦定四库全书
　　御制诗四集巻四十九
　　全韵诗上去入声七十六首古体诗一首【戊戌五】
　　三皇五帝其辨纷总序书始尧自我圣孔帝学心学牖世惛懵天道以成羲和分用【叶】地道以平四岳咨共【叶】不识不知击壤歌动于变时雍奚资威董
　　右唐尧
　　居深山中荷天宠依石孱顔木拥肿闻善若决江河涌沛然莫之能御防升闻元徳投艰重危微心传开道统【叶】举八元恺光尧踵【左氏谓元恺尧不能举而舜举之审如是尧何以为巍巍荡荡则天之大圣乎或者当尧之时其质尚未甚影故举亦因之而有待况舜之协帝皆出尧之所授则舜之所举即尧之所举耳邱明博于纪事而昧于知理向因读季文子出莒仆篇曽为文以驳正之】五刑七政脩以并【叶】南风解阜时防奉九韶正律来仪凤【叶】青宫重华额斗拱【向所居处即位后榜之曰重华宫】髙山仰止心翘竦
　　右虞舜
　　山川州泽各分九暨稷播种兴耕耩弁冕端委临诸侯微禹其鱼刘子讲贡金象物铸以鼎恶防疏狄絶诸杯【叶】东序养老别尊卑下车泣罪息讼缿不于无间识本源何异望海航断港
　　右夏禹
　　神禹度土功呱呱泣弗子涂山明训教化徳敬承是伯益既就国诸侯毕归只利民大与深昌黎言实防孟子举天与从而为辞耳每读杂著篇惟觉理盈纸【昌黎对禹问云尧舜之传贤欲天下之得其所禹之传子忧后世争之之乱尧　舜之利民也大禹之利民也深传诸人得大圣然后人莫敢争传】【诸子得大恶然后人受其乱与其传不得人而争且乱孰若传诸子虽不得贤犹可守法孟子所谓天与贤则与贤天与子则与子葢求其説不得従而为之辞余尝读是萹评之云尧舜创也禹因也使尧以前皆传贤则尧授舜舜授禹何为创见而夸美足知尧以前犹传子而禹亦犹行古之道也且克典放齐有子朱启明之请益稷谟大禹有丹朱殄世之戒若非尭以前亦传子斯曷以称马昌黎之説实能补孟子之所未言向选唐宋文醇曽附刻评语于后兹咏禹传启事因附及之】
　　右夏启
　　羿浞之祸夏中衰姒氏未亡所余防为仍牧正惎浇凶奔虞戒若蹈虎尾妻以二姚邑诸纶有田一成众一旅【叶】布徳兆谋收夏臣诛浇及豷复禹迹【叶】共难不渝卒成功贤臣靡者如仲虺中兴实亚开剏艰应以少康为冠始溯其配天徳在何不出敬勤心亹亹
　　右夏少康
　　桀以日亡汤则天与纣有自燔之嫌武无惭徳之语是汤武之甲乙定于斯矣况乎一曽荐尹一未进吕【汤荐伊尹于桀有冀其改过之心武王未进吕望于纣是本有伐殷之意】虽然以争而得天下者实自兹始焉是汤之不幸也乃适逢其时之所处
　　右殷汤
　　兄终弟及始乎商太戊惟质徳允树无逸作训称古帝昔在殷王实首举天命自度戒荒宁享国之年七十五克修汤政慕逺方重译而至羣心麌究其致盛所由夹严恭寅畏斯为主
　　右殷太戊
　　徙邢歴六代垫隘民居底弗可行政化迁都为民耳乃胥动浮言安土致然矣盘庚着三篇实得诰谕体上示乃在位中话民弗率【叶】下则既奠居叮咛简相尔然予更有言害不视亶父【叶】避狄迁于岐民从者若市谁谓荼之苦其甘亦如荠是知得民心那费言佑启
　　右殷盘庚
