<!-- { "loadSidebar": true } -->
　　树方舒叶水生波染翠浮青景色和春气一融无不被髪宣任彼緑婆娑
　　凝芳轩
　　节过仲春初春光来以徐景防犹有待机发自成舒欲告昌昌者谓云款款如凭轩吟五字称物忆三闾
　　静香阁
　　层楼搆溪上称朴不称昂俯景足幽趣与名曰静香月来松际影风度卉边芳古佛一龛寂天花不落牀
　　披霞榭
　　溪榭正向西斜阳蒸霞起日夕山气佳而更润以水澄淡暎紫碧波縠含云绮因思泉明句得半而已耳倚栏揽其全生面别开此
　　月宜室口号
　　月自宜人人入室如何虚室独当之却疑生白者致语【去声】恒此银蟾宜合谁
　　咏竹刻笔筒
　　翠蕉緑竹各分刋简易其中却见艰爱此虽然同玩物未离翰墨咏游间
　　再题戴嵩鬬牛图
　　牧童逰戏何处去独放双牛鬭角义画跋曽经辟画録録诚差跋更为差
　　按广川画跋举画録谓牛与牧童防睛圜明对照见形容着目中牛与童子之形大小可知眸子防墨不过脱殻安能作人牛形云云其意以为画録所云似指牛目中画童子形童子目中画牛形如是则画録未为失而画防乃诚失之逺矣葢画録所云乃谓牧童与牛彼此有相顾之情见于目中耳岂谓目中画牛与童子之形哉向题毛益牧牛图有脱殻安能容对照之句引而未发兹故申而论之
　　咏刻木画屏
　　一幅丹青刀笔之承天【寺名见蘓轼帖】玉局夜游时奚童随后抱琴至应欲飞掦【用东坡诗中语】听颖师
　　右塔院携琴
　　碧梧翠竹一亭空独立胎仙当【去声】守僮试问主人定何在清谈薛【映】李【及】会楼中
　　右林亭栖鹤
　　题宋宣和二十八宿砚
　　鹆眼数来刚廿八恰如星宿丽天文宣和内府曾经用书画徒工又底云
　　仲春游玉泉山静明园
　　诘晨步辇出园闗春豫玉泉偶趁闲背起初阳吐东沼靣迎晓翠蔚西山来当仲日情诚懒揽值芳韶句可删却喜拈毫对景际化工生意不予悭
　　题华滋馆
　　书馆临湖裔每来先到斯传餐既云便视事亦于兹肯以游而懈忘乎度与咨山云正轻布设雨信华滋
　　竹鑪山房戏题二首
　　山房原在碧溪边就近当烹第一泉内侍待忙文武候早擎茗椀立于前
　　观色察言若辈惯容片刻学髙闲传称絜矩该诸理惧在斯乎政所闗
　　登丽瞩轩即事
　　暖融尘净玉芙蓉趁暇轻舆陟防重恰有文轩据峦顶便教丽瞩赏春容西凭螺巘翠开幛东俯鳞塍润利农晴朗盘山遥在望言将摛句最髙峯【将以三月初五日启跸往盘山】
　　罨画窻作歌
　　丽瞩轩傍向东窻名之罨画亦乆矣登髙仆从岂不劳息彼因之坐徙倚近界湖楼逺昆明一揽沧茫悉源委近源者沼为溪田逺委者滙为湖水楼台防缀镜影中村墟掩暎春烟里红桃緑栁更解事治而未酣契妙理活画富有游目间笑彼倪黄寒俭体既为怡然复黙然设无作者安有此知过论己自讼之摛藻益增慙愧耳
　　寄畅轩再叠米芾多景楼诗韵
　　金画钱临米乍观心为开【轩中有钱维城临米芾多景楼诗扇因命金廷标为图故前诗有米帖赓诗扇之句】诗因多景咏游值仲春来旧幅重题笔新泉仍瀹杯廿年消五字【旧诗成于庚辰逮今廿二年矣】聊待再登台
　　石衙亭
　　峭壁围碋小亭构其下石衙借宋名【西湖志凤凰山南宋宫苑有御教埸遗址双石列峙旧称为排衙石兹亭竒石森矗乃天然排衙特借用其名非如宋苑用人力移置也】似是而非也彼实轝致之俨若排衙者兹乃任自然却俗且延雅设蓦遇米颠下拜定吟把
　　妙髙寺
　　妙髙数典自蘓文妙意髙情畧可云无欲以观如指月出尘而上拟攓云【亦用蘓东坡句意】砌苔带露多暄润山卉当春祗静芬瞥眼前年题句处江天浮玉迥疑黂
　　咏素堂
　　山堂惟不至至则必留诗兹复倘来矣安能黙去之春光渐有象太古自无为大士堂中坐无无亦冺其
　　清明叠近作诗韵
　　清明实届期瞥眼过半月半月前所望嗟复成虚説【先是阿桂奏堵筑口门约可于清明前后合龙是以前作有合龙预指期望鴈急心窟之句不期复有变动意成虚望也】坝走幻龙口堰决遭蛟窟慙愧中止难移筑勉力竭【昨据阿桂奏二月十一日戌刻坝工自合金门立见防流大溜直达引河下注奔腾七十里竟似合龙至十二日寅刻复蛰塌四十余丈因拟改移于挑水坝处所接筑坝台庶几改弦更张易于奏功也】
　　题张吉古城集
　　出处惟持正气纯三朝奏议识其人弩车未免泥【去声】于古【明张吉江西余千人着古城集第一巻曰三朝奏议第二巻曰陆学订疑第三巻曰贞观小防第四五六巻为诗文吉持身刚正为文章恰守先民矩矱偶阅其三朝奏议巻内上时务疏一篇云三王五霸以车战制胜后世惟汉武知此意其遣卫青霍去病深入朔汉实用武刚车请悬金购募谙晓车战之人以车制马以马制步云云又谓制逺莫如铳弩二械所言未免泥于古法殊不切事情也】鈇钺不辞试以身学辟姚江守笃实文殊献吉尚华新贞观小防我心获【贞观小防评论唐太宗规模广大而亦间有不满于得失遂加评防如怀鹞事一节引旅明王懐徳不矜细行终累大徳之语谓魏徴尔时当以经意婉辞微讽之上必自悟云云余向尝书唐太宗懐鹞事后云徴以此事为不冝何不犯顔直諌而故为此谲术以徴平日敢言律之必不出此又如纵囚一事余昔尝以太宗好名之事不一而莫甚于纵囚又欲观实録事余尝以人君言行天下记之苟其谨言慎行虽不观实録可若恣意妄为虽百观无益今张吉小防论列亦以纵囚为非于观实録以人君兢兢致慎者在不见不闻之地所言颇中体要实于余心有获也】疵小原无害大醇
　　咏宋端石兰亭砚
　　宋时端溪已艰致刻绘兰亭更韵事山庄获一已为珍侵寻逮此凡有四物聚所好好因文玩役耳目究增愧依然墨池坐右军恧此濡毫以作字
　　题春润堂
　　冬季春之孟骈填雪泽加润情欣土脉韶景助年华律暖近融冶园芳益鬯嘉尚思膏雨继母乃望过奢
　　静娟斋
　　几个修篁一弯月偶来恰值暎虚斋拈毫对彼娟娟者起爱都因与静皆
　　雅涵堂有防
　　山水带乎外图书贮乎里相暎胥一雅而堂涵于此堂涵弗自言在人识其美雅者文之宗文者道之防优游得真诠玩愒失正理
　　真赏室
　　天髙地下供俯仰云在水流识止行真赏个中乐无闷摐摐岂系色和声
　　题宋端石石渠砚
　　石渠名始汉唐砚以澄泥宋代仿前代端溪出旧溪义方言可喻仁静亦堪稽曾孰丝纶掌鳯毛不愧题
　　咏永乐雕漆牡丹盒
　　漆已十人谏加雕应若何增华惊后世信鲜挽回波花暎祥曦暖叶承瑞露多细鍼镌永乐谁与防而呵
　　题朱徳润山水巻
　　岭复溪环处髙人各卜居有时访云水无事问虫鱼木彴度蹜尔芸窗侍企如相期话旧圃非拟万言书




　　御制诗四集巻八十七
　　钦定四库全书
　　御制诗四集巻八十八
　　古今体一百七首【壬寅四】
　　西直门外作
　　将祀
　　农坛耕耤田轻舆诘旦驾言旋昨隂未雨诚惜矣土润弗干畧释然栁过薫黄垂袅袅麦方芃緑吐芊芊今年额手同民庆时正长哉敬吁
　　天
　　题金廷标梅村小巻
　　屈曲梅村有路通行人鼻观满香风欲知作者神来展看惜他巻易穷
　　咏木刻画屏
　　琳峯三秀茁芝英撷取丹台炼粒精甲子尧年何足道列仙传里懒传名
　　右琳峯撷秀
　　刻雕昆圃郁嵯峨刀笔增华巧思多却惧世间为吏者深文犹恐巧于他
　　右昆圃探竒
　　暮春恭祭
　　先农坛礼成述事
　　亥者辰之末【祀　先农宜用亥日见齐书礼志】己于土则柔【是日己亥】吉耕斯重【去声】举【自甲午嵗耕耤后阅今七年复举是典循例先诣　坛行礼】防
　　祭此先脩稼穑功敷
　　帝仓箱稔吁秋礼成应肃退不尽意为留
　　耕耤禾词
　　不耤七年自觉慵粢田举趾致防恭古稀天子勤民务健步犹能共老农
　　祖识应知地徳洪青坛礼乐秩昭融防心合撰禹无间黻冕还同沟洫崇
　　甸人千畆早脩治不动微尘土脉滋嗟我农夫襄事者汝耕异此实惭之
　　防棚绮缀早命罢【耤田向设防棚于戊寅年命所司彻去已二十余年】黛耜青箱依旧陈筋力及兹能蒇事载阳置耒此躬亲
　　雨笠烟蓑稼具呈三农【上中下农夫】耆老例随行【向例耕耤时顺天府农夫三十名耆老三十四名牵牛扶犁执事随行因命询耆老年嵗俱尚未七十也】问年都未七旬外惭愧吾年若辈兄腊前春后雪膏渥弗雨可犹雨望吾三【王】九【卿】从耕抡少者侍观喜倍老臣儒【今年从耕三王九卿泒出睿亲王等三人侍郎阿肃等九人均年力少壮其观耕侍仪之大学士英亷嵇璜尚书水贵蔡新曹秀先徳福罗源汉等皆年过七旬以上余以嵗逾古稀致勤民务自喜筋力可以蒇事而班聨观礼者复多耆年大臣实史册所罕覩也】
　　三月三日啓跸徃盘山之作
　　上已昨过已春三今正三底须修禊节适可啓逰骖拈笔言将发防鞍已尚谙【是日出东楼门便防马而行】田盘花事好寄语莫教酣
　　顺义县行宫晩坐
　　清河桥过换乗车□里狐奴路匪赊欣防緑云麦抽颖未飞白雪栁蜕芽【栁薰黄即生芽芽成殻蜕落后方飞絮而叶齐】行宫莅止余几暇疆吏宣传问政差却忆韩非有良喻不能委法治三家【韩非释势委法尧舜户说而人辨之不能治三家是处俗名三家店故云】
　　陕西廵抚毕沅奏报得雨诗以志慰
　　仲春此防雪【二月十一日雪二寸曾有诗】是日雨西秦【毕沅奏西安省城于二月十一日甘雨竟夜入土三寸附近南山一带尤为优渥】较已分寸胜尤欣近逺匀畿南独未报山右亦稀陈【仲春近京防雪陜西既经得雨而山西及直皆未报得雨雪为之缱念】以此频萦念仍希渥泽均
　　至静寄山荘驻跸即事
　　大岭才过罨眼青田盘迟【去声】我早呈形泉声石态兹重领物喜民亲向所经静寄倐成六年阅山庄耐可七朝停【自三月初五日至十一日计驻跸盘山七日】千峯傍午云容宻设雨应知地果灵
　　来为縁必去为因傥去傥来底是真恰甫三朝过上已那堪十载忆庚寅【庚寅春恭奉　　圣母安舆驻跸盘山有夀萱堂俯凭佳景万嵗承欢爱敬申之句夀萱堂者山荘内奉　　圣母燕寝处也追忆前题益増今昔之感】日长山静皆依旧李白桃红又各新到处前题吟四壁不期忽作古稀人
　　题延春堂
　　别来乆隔嵗【乙未曽至山荘今阅六年矣】偶至复延春似此过驹隙谁能驻鸟轮山川真寄静风物渐懐新所愧书堂者依然旧主人
　　韵松轩
　　有松斯有韵来轩必韵松忽忽□余嵗【乾隆甲子始命建山荘于盘山之阳名之曰静寄距今三十八年矣】所韵毎不同或喜发于懐或戚闗乎衷或长【上声】聆其苍或状聴其雄遇虽有万殊总在谡涛中乃悟非松为韵者境异逄落落本无知却契天为宗
　　畅逺斋有防
　　据髙斯见逺见逺畅则然而吾有所思宁惟佳景延泰山岂不巍一指蔽当前逺固不易见而时或见焉设忽一指近其弊不可言察察明匪真汶汶暗宜捐图逺莫忘近慎近逺乃联前步视后步譬之举足间所遇得其畅湛然以为贤
　　引胜轩再叠前韵
