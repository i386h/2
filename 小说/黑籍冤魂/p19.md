<!-- { "loadSidebar": true } -->
　　“一日，予因困顿久，思畅吸一朝，遂伺僧不在寺内，盗僧钱而出，向烟肆吃烟，希图吃个畅快。不料寺僧追至，捉予归，重挞几死。予乘机而逃，乞食北行，途中瘾发，困惫殊甚，卧柳树下，为野狗所食。
　　“予既死，闻家君在冥曹，为六路司吏总管，予往定省，家君见予，深恶痛绝，闭予于幽室中，烦苦殆不可言。适有父执数人知其事，遂一再向吾父说情，吾父始终不允。现逢冥考，父执又来说项，乃出予于幽室，谓予曰：‘今冥间考取遗才，以补司吏之缺，不肖子其往应考，努力上进，赦尔前过。若再蹉跎，九幽十八狱，汝须历尽，冥法不汝贷也。’予奉命应考，途行经此，闻烟气飞空，不觉喉中奇痒难耐，故此相扰。”
　　秀夫问考期何日？答曰：“即在今日丑刻入场，明日午刻出场。”秀夫曰：“然则此其时矣。君胡不行？若误了场期，归去必再受苦。”那鬼云：“　再求少赐恩膏，便当贾勇前进。”秀夫命其速速过瘾，勿再耽误时刻。鬼曰：“　昔张旭草书，愈醉愈妙，仆　之　吃　烟　亦　然，瘾　愈　过　得　足，文　章　亦　愈　做　得出。”秀夫笑其荒唐。
　　未几，鸡声喔喔，明星有烂，秀夫曰：“　天将晓矣，尔尚流连在此耶？”鬼曰：“予酷嗜此，每吸烟一口，便觉两腋风生，飘飘然如上九霄而登大宝，虽玉皇香案吏，亦不屑为，况考取　冥　差　耶？即　使　是　补　作　冥　王，予　亦　不　愿　舍　烟　而去。”
　　秀夫闻鬼言大怒，声色俱厉曰：“此物非不可尝，苟文人墨客，浅尝辄止，用以悦性陶情，有何不可？若因此丧产败家，寡廉鲜耻，断不可为！”
　　鬼曰：“　君言差矣，大抵我辈皆应运而生，昔人嗜酒，今人嗜烟，莫之为而为之，皆气运有以使之然也。若再历数百年，不知又有何物可以中人嗜好？使古时有烟，吾知嵇康、阮籍、刘伶、陶潜诸人，必溺烟而不起；杜子美《　饮中八仙歌》当易为《　烟中八仙歌》　也。且古而有烟，又安知无人云使某为烟帝，定须封我为瘾乡侯，嗜酒为名士，安得谓嗜烟非名士乎？”
　　秀夫曰：“嗜己之烟，已非名士；况嗜人之烟，而要得为名士乎？”鬼曰：“毕吏部盗酒，不拘小节，古今称之。我直与毕卓并著，古有酒狂，今即有烟狂。”秀夫大怒，欲饱以老拳，鬼云：“　尔不畏烟鬼乎？”　秀夫曰：“烟鬼何足畏？攫人之烟而嗜之，技止此耳。”　鬼曰：“烟鬼能现诸般恶相。”　秀夫曰：“　人皆见惯，不足畏怖。”遂烧烟扦欲刺。
　　鬼大惧，伏地哀告曰：“冥律不比阳律愦愦，凡投考不到者，便捉去下刖足狱。此刻试期已误，罚必不免，归去则家君又不相容，叩求长者仁慈，许寄床下，此后吸所不敢望，乞取贵斗中余黏可耳。”　秀夫骂曰：“　是何物烟鬼，无故缠人？吾誓扑杀此小鬼头！”
　　正在格斗间，忽帘钩作响，一牛头厉鬼持钢叉而入，大呼曰“尔在此耶？吾奉帝旨搜罗考试不到考者，牵赴市曹行刑。冥王有令：几患病有事故不到者均免，独吸烟、赌博、宿娼三等人，例所不赦；而吸烟者，受罚尤应加酷。”
　　烟鬼闻言，若崩厥角，乃谓曰：“牛兄请息怒，此间烟味颇佳，曷不试尝之？”　即取盘中铜盒捧献，牛鬼接盒，颜似稍解，揭视盒中，已无余沥，大怒骂曰：“无耻的贼！窃取他人之物以媚人，又欲诳人，可恶已极！予誓擒尔去！”秀夫在旁呼曰：“速擒速擒，勿任其逸去，缠人不休。”
　　鬼遂手攫取烟塞于口，秀夫力夺而弃之于地，鬼乃伏身于地，就舐如犬，向牛鬼曰：“牛兄试尝此味，胜于尔／豆多矣。”牛鬼怒曰：“我虽牛首，而食人食者，汝以我为畜耶？”以叉刺其胫，鬼长号如斩豕。秀夫劝勿毙其命，视之已死，秀夫深怨牛鬼卤莽，杀之太忍。
　　牛鬼云：“　无妨无妨，君毋恐，此贼诈死，而非真死，乃咽喉科所谓斗底风也，嗅以烟灰，当更复活。”　试取烟灰嗅之，果复苏，乃令牛鬼牵去。牛鬼觅锁，鬼脱然而逃。
　　秀夫惊曰：“奈何？奈何？”牛鬼曰：“此贼狡猾，闵不畏死，然闻烟香即止，此处有别个吸烟否？”　秀夫曰：“　不知，舍后有蒙馆先生者，予知其亦嗜此味。”　牛鬼曰：“　当在彼处，定不远离，我去擒彼也。君今夜仍宿在此，我来有言相告，于君亦殊有益。”牛鬼遂去。
　　时天已大明，秀夫欲觇其异，因往舍后视蒙馆。见馆门已开，训蒙先生在那里顿足狂呼。问他何故？蒙师言道：“我昨日买了三两土，要想煎烟，因日间学生多，功课不暇，故夜间起个四更，在此煎烟。煎得将好，正在此收膏，忽然一阵　怪　风，把　烟　锅　覆　掉，烟　淋　满　地，你　道　可　恨　不　可恨？”
　　秀夫知其故，说道：“　先生，你拼着丢了这三两烟罢，这覆在地上的烟，拾起来也不能复原，且亦失去真味，不堪再吸。”蒙师问他何故？他道：“我昨夜也被个烟鬼扰了一夜，消费得我数两烟，我一夜未眠，故起得这等早。本欲来关照你，不料那恶鬼已把先生的烟覆翻了。”　遂把昨夜的事述了大概，那先生听得咋舌。
　　秀夫回转客舍，适是日天晴，而路上泥泞尺许，不能上路，遂留此以待夜间牛鬼之至，日间因小睡以俟。夜初更向尽，有风飒然，牛鬼搴帘入，秀夫问曰：“顷间之烟鬼捕获否？”曰：“　彼狡甚，予追去时，已覆蒙师之锅而舐其烟，予缚之遂送之冥王处。冥王怒甚，押彼入阿皮地狱去矣。”问：“　何谓阿皮地狱？”　牛鬼曰：“　阿者乌也，皮即土皮之谓，是狱均系烟鬼，故名。”
　　曰：“是十八狱中之一乎？”牛鬼曰：“否，在十八狱之外，专为烟鬼而设者。狱在阴山之后，广漠之野，其大略与十八狱等，冥王以阳间吃烟之人占多半，故是狱较十八狱为大。”
　　问：“阴司吃烟之人多乎？”　曰：“多，吃烟人死为鬼，亦须吃烟，故多。”
　　问：“　有烟肆乎？”　曰：“　与阳司等。”
　　问：“　烟具若何？”曰：“皆阳司物，凡吃烟人死，其家剪纸为烟具焚之，此即阴司烟具之所由来。”
　　问：“阴间亦种罂粟乎？”　曰：“阴司寒冷，百卉不生，烟多掠是阳间者。”
　　问：“烟鬼许投胎乎？”　曰：“与他鬼同，凡人间弱种，皆烟鬼投来。”
　　问：“转世后复须食烟乎？”曰：“然。是有夙因，哪得不吸？”
　　问：“世间吸烟者，俱烟鬼转世乎？”　曰：“不然，凡父母吸烟，子孙亦必吸烟，是有夙根，所谓遗传性。世间即此两种人，流传广布，势必胥天下之人，皆变成吃烟而止。”
　　曰：“然则未来之世界，其为烟鬼世界乎？”　曰：“　否，上帝见人间吃烟之人日多一日，黄帝子孙，日就堕落，故饬下阴曹，命造阿皮地狱，必坑尽此等烟鬼，不使留一个种子在人间。”
　　曰：“今天下吃烟者多矣，求一终身不尝此味之人，千百中不获其一。我同胞四万万人中，除偶然吸食而无瘾者外，大都有瘾者，已占全数五分之三，或十分之五，坑之其可尽坑乎？”曰：“上帝原许人悔过，既吸而能戒，便为善良。所坑者，皆吃烟而不肯戒者之人耳。”
　　曰：“烟可戒乎？”曰：“可。”曰：“何以有戒烟而毙命者？”曰：“　是不然，人不食五谷则死，不食烟决无死法。世之戒烟而死者，皆命尽禄绝，数合应死，戒烟适逢其会耳。世人每以此为口实，想戒不敢戒烟，是为怙恶不悛，死后皆当入阿皮地狱。”
　　曰：　“　何以有既戒复吃者？意戒烟亦难事乎？”　曰：“否，欲戒则立时可戒。世人之既戒复吃者，非烟瘾，乃心瘾耳。烟瘾易戒，心瘾不易戒，故戒烟必死心塌地而后可。譬如戒酒，苟碎杯覆醅，终身不复饮酒，决计无妨。若戒之而辄复尝试之，则数日之后，故态复萌矣。烟之毒甚于酒，世人乃饮鸩而不悟，可悲也。今敬以告君，中国十年后，将行禁烟之令，阴曹已在提议此事矣。”
　　问：“所议何事？”曰：“无他，议补阳律之漏耳。凡阳世有大更张，阴司于十年前，即已筹画，阳间或有漏网，阴曹决不宽贷也。”
　　曰：“　阴律对于十年后之吃烟人若何？”　曰：“　遵限戒者，赦免其罪；不遵法令者，逾限当死，死入阿皮地狱。惟有三等人罪重难赦。”
　　问：“哪三种人？”曰：“官、吏役、开烟肆者。”
　　问：“何以故？”　曰：“官吃烟，玩视民瘼；吏役吃烟，渔肉乡民；开烟肆者，诱人上瘾，故其罪较重。若在戒烟之时，此三等人之罪，尤为显著。君于十年后，必当亲见之。凡公堂悬禁，私室开灯者，皆官也；明奉禁令，暗索漏规者，皆吏役也；溺于厚利，违禁私开者，皆积年开烟肆者也。乡愚无知，以为朝廷禁烟，官长吃烟，是禁烟之令，终属虚文，违禁而私吃，吏役来可以贿免耳。而开烟肆者，复多方欺诈，散布谣言，或以卖膏为名，或以卖戒烟药为名，其实仍为烟肆，入其室而卖烟如故也。于是无知愚民，信禁烟之令之决不能行，而观望不戒，以致于死。皆此三等人之孽也，故冥律最重。此三等人死，必使刀山油镬，历尽诸般痛苦，然后禁锢之于阿皮地狱，永永埋头，不再使有超升之日。君勉之，君固亦嗜此味者，豪杰贵识时，其宜速戒也。君居停夫妇俱有烟癖，而为官又无状，冥王已夺其寿算，昨已俱死，入阿皮地狱矣。君亦无庸入都，再为营干矣，三千金君自用之。”
　　秀夫闻言，怃然久之。又问：“　戒烟有妙法乎？”　曰：“人世戒烟药品，皆骗人财帛，其实戒烟无须吃药，只须立志坚定耳。若肠腑留有遗毒，可每晨饮盐汤一盏，即无事。别矣，勉旃！”
　　牛鬼起身去，倏忽无踪，是光绪二十三年事也。
　　秀夫信其言，碎灯劈枪，立时即戒。明日束装南旋，挟三千金而归，不再北上矣。
　　【完】
