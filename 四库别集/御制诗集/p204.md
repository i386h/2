<!-- { "loadSidebar": true } -->
　　淮黄近多事简畀冀堪胜习矣吾知夙佥惟汝尚能母仪迎养便父训熟闻曽【嵇璜昔随父大学士曽筠南河任习知河务近年以母老请假侍奉淮常一水迎养亦便】伫俟成功奏忧心日所凭
　　防依
　　皇祖阅河堤诗韵
　　重穑力沟洫还淳卑室宫防曽圗
　　已逸惟是厪民穷继述一心切
　　精神百禩通即今存
　　御坝清晏永歌功
　　洪泽湖再依
　　皇祖诗韵
　　事在人为语岂虚崇堤脩筑敢迟徐【事在癸酉年】重来细阅工坚否讵为春波防打鱼
　　安福舻
　　黄流稳渡静阳侯初驻江南防画舟为问民艰将吏治歴经越角与吴勾波声鹢首调银瑟月影蓬漾玉钩防喜夜深饶野趣樯灯防防暎前洲
　　清江浦
　　清江流是导淮清禹迹而今久变更棨防建牙期底绩【总河衙门建此】衡阎比栉愿咸亨漕艘北上斯千庾水驿南来第一程路转川廽宜望逺树头瞥见片帆轻
　　过淮安城
　　石隄驻舸筞龙骧纡路观风六里强入北门还出西郭汉淮隂是晋山阳羣情爱戴今犹切前嵗饥寒刻岂忘无易由言元气复转旋额手为民庆
　　阅淮安石隄诗以纪事
　　射阳古泽国诸水滙入海自从黄夺淮其危乃更倍南北咽喉扼城郭不可改初犹患黄灌闾阎无寕载皇祖排防之六廵劳橇乃得清畅流何必安东委【前眀议河者患黄强淮弱竟有欲委安东以拯全淮者其说实谬】治河谢未能绳
　　武厪实毎辛未载经斯安乂仰
　　遗楷惟是堤埓城土自较石殆发帑命更筑今来工早罢田庐资保固苍赤庶乐恺永言识其详癸酉事心骇【淮城西北旧皆土隄辛未南廵过淮命建石工癸酉河淮并涨淮城颇得石隄之利】
　　夜雨二首【二月初七日】
　　朝雾旋成风风罢夜为雨气北南殊重来畧知绪舡窓声防滴衾枕寒尔许河北昨曽经麦田泽方竚此雨设遍霑可以慰农父
　　二月雨霏丝到处应益农南易北艰致风气属不同易者虞其过艰者难其逄淅沥听深夜嘹唳度数鸿因更忆燕齐春膏赖化工
　　晓发平桥三首
　　夜雨连纎听打舡晓来犹未泮丝烟今朝百里程应趁觧防催行下水川
　　十里刚过亦放晴觐光黎庶夹河迎曽何解泽苏闾闬慙愧同声感戴诚
　　白马湖连宝应湖际天一碧望边无春犹如此况逄夏蒿目终艰善治模
　　筞马过宝应县
　　閤闾坐露冕犹觉隔河遥傍岸泊兰檝观民扬玉镳人烟依旧庶灾疫以时消【去嵗江南经灾后疫气复盛行至秋方觧】吁祷吾虽久还因
　　天眷邀
　　襍言
　　浪流向南风吹指北舟设南行于浪为顺扵风为逆风吹指北浪流向南舟设北行逆浪施桨顺风扬帆风浪一合不湏更酌顺逆行舟苦者太苦乐者太乐风水无心人则有营无已行舟乐则怡怡苦则怦怦以叶掷空随风北往及其堕水乗浪南漾事鲜两全遇忌太羙谁能达斯可与言理
　　即事
　　南闗五里及车逻建牐原虞异涨多不免下河犹被潦脩防调剂竟如何
　　去年数坝未过水泽国因之幸告丰黄弱全淮出清口却教嫁祸宿灵虹
　　偶冩梅英并题以句
　　舡恰见一枝梅断岸横斜防朶开便拂宣牋为写照香风邓尉逺吹来
　　文逰台
　　周覧城闉毎系舟缓催珠勒度秦邮郊东尚有髙防见宋代闻因雅防留何必当时嗟禄薄却教终古羡文逰龙眠结搆应多事试问今还借画不
　　露筋祠
　　蚋嘬何能致命戕扑縁露处【上声】亦何妨讹传自是因彰善实録芳踪惜失唐【扬州府志称唐时露筋烈女亦谓安贫守莭而已俗乃讹为蚊蚋所囓露筋而殒葢属附防云】
　　车逻坝
　　防沟纳众水分流入江海唐宋始起隄兴废亦时改自此事益纷鲜安率多殆黄夺淮之后其危斯更倍堰牐日以髙田庐釜底在防濬岂易言尾大屡中罢或有虑下河坚闭志弗悔下河曽小益逄年歌乐恺【河臣髙斌増筑天然坝障洪湖东流运河东隄车逻等坝得以坚闭下河州县连嵗丰稔后遇湖河盛涨狃扵成见启放失时遂致溃决】癸酉秋为霖持前议不懈【叶】岂知偶幸耳决痈乃大溃【叶】蠲赈縦亟救接踵灾乙亥嗟我惸独民荡析心惊骇旋为停南廵苏民饬邑宰今来问民瘼春流静浼浼耕作羣趁时遥遥三秋待奠川无良谋吾慙所以乃
　　卲伯湖
　　东【艾陵】西【白茒】南【新城】北【甓社】四湖通谢傅遗休拟召公我适乗舟经泽国脩防宣蓄虑何穷
　　叠旧作韵赐沈徳潜
　　前席何曽隔六春【辛未至今凡六年矣】三千里不间疎亲星垣帝友岂无友吴下诗人尚有人咨度瘼情期达隐评量句义欲胠陈歩趋望九虽称健灵夀听教手握筠
　　香阜寺
　　镇过东山蔽芾棠画舻卓午泊维扬装严灵鹫标台麓【又名小五台】起伏来龙分蜀冈古佛参来虽似悟万民视处祗如伤新河十里羣商濬敬上赒贫听岂妨【从香阜寺易轻舟由新河直扺天宁寺行宫乃羣商新开既表敬公之心且去嵗借此以工代赈颇益贫民故听之】
　　天宁寺
　　天宁门外天宁寺防古花宫冠广陵指月禅枝阅百代庋经阿阁耸三层亲民乍为【去声】思苏轼传法何须问慧能我自多忧非独乐岂能香界镇吟凭
　　天宁寺行宫作
　　行馆招提右韶春驻翠华所欣无藻缋颇足赏清嘉丝栁才舒叶玉梅已放花谢家风雅近率欲罢吟义
　　雨中逰平山堂
　　麦颖新抽正资泽梅英乍濯雅宜逰可教古寺徒吟谢遂使平山不问欧隄栁垂垂度烟重篷筠淰淰入寒浮微嫌丝管饶繁防咫尺林泉负防搜
　　寄题二十四桥
　　如帯如虹廿四胪千秋名胜擅江都或存防废今兮古移汝移扬欧与苏画意诗情景无尽春风秋月趣常殊每因想像聊成句歴览何曽跸为纡
　　莲性寺
　　一朶花宫结净因周环緑水漾波新歌防画舫何妨閙恰是亭亭不受尘
　　观音山
　　右拱平山峤遐临廿四桥古原咏文士今半属禅寮法雨镜中落天花云外飘凭犹畅意緑野润新苖
　　平山堂
　　西寺西头松竹深欧阳旧迹试逰寻江南山色秀无尽二月韶光美不禁四字檐端垂
　　圣藻【康熙四十四年赐贤守清风额】千秋座右掲官箴春廵处处前徽仰到此尤厪吁俊心
　　第五泉
　　有冽蜀冈上春来玉乳新可识品泉者非闗姓陆人【张又新品此为第五】
　　慧因寺
　　竺兰结宇緑川濵棹返平山一问津禅衲已知因是慧试言慧复是何因
　　塔湾行宫恭依
　　皇祖诗韵
　　广陵风物久繁华下下翻堪树五麻可识古今不同俗由来中外莫非家沿隄弱栁揺金缕暎砌芳梅缀玉花朴斵縂存
　　昔年制
　　奎章曽是戒纷奢
　　髙旻寺
　　河干启梵域塔影矗髙旻两字腾鸿号千秋焕宝文【寺名康熙四十二年所赐】庄严开象设清浄悦声闻顶礼祝
　　慈寿都梁飏瑞芬
　　自髙旻寺行宫再逰平山堂即景杂咏六首
　　前朝烟棹宁耽玩供帐因他率已陈自是晴明山色好重教逰骑筞髙旻
　　富庶从来説广陵满城丝管暎街灯唐风拟令崇淳约谋食贫人虑失凭【商人习为侈靡其技巧役之贫民借以糊口者甚众亦损有余补不足之道若令如唐魏俭啬则土著益艰扵谋食故不之禁】
　　春风行馆憇天宁早见平山黛色青便进湖舡漾新碧且看夹岸画为屏
　　一株緑栁一红栏丝縴沿隄引木兰小令还输苏氏轼【苏轼有三过平山堂下小词】东山未拟谢家安
　　润含新麦绿塍寛恰是淮南第一观试想风流贤太守讵因歌舞助清欢
　　蜀冈逰罢催归辔画鹢原迟十里余【是日自髙旻行宫筞马度郡城至天宁行宫易湖船归亦仍之以马便于船且百姓得以近光也】船马北南殊所习始知古语信非虚
　　塔湾行宫恭依
　　皇祖示江南吏韵
　　豫逰传夏谚廵狩载虞经政典闗休助
　　化工賛毒亭韶春方骀荡品物早流形宣泽惟良吏毋孤清跸停
　　闻京师二月初七日得雨志喜
　　舡夜雨霏【亦二月初七日】泽国春应尔晓晴旋作风其霑寸余矣燕齐千里外及否寸心揣更思北方寒雨亦雪而已维扬乃大沛切幸防逢此逾六日邮传知被甘膏羙四寸润麦田优渥反胜是麦固冀登爼黍亦堪兴耜何防不劭农敬为吾民喜
　　自洲放舟至金山
　　观民展义狩南邦歩平明挂锦防栁绿桃红春两岸风和浪细昔长江【辛未渡此亦无风浪】楼台四面云峯矗箫鼓中流水调摐西望鳯舟
　　王母降问
　　安欢喜诣瑶窓
　　金山寺恭依
　　皇祖诗韵
　　从来佳境属禅和佛印其人亦岂多
　　飬志延禧遵
　　昔躅江山介夀庆如何
　　登金山塔顶叠旧作韵
　　定光塔据翠峯尖登眺崇情畅六兼百尺凌云贤刦固千年入影浩波恬东西源委因心防南北风光举目添石火春秋才瞥眼今来饶是韵重拈
　　金山叠旧作韵
　　歩隄杨已窣青放舟江势揽全形好春如绘迎春驭福地无双擅地灵萝壁峭中寻昔句松轩胜防得今停虽然歴歴成今昔不可分疏理亦冥
　　江流山峙千秋境栁暗花眀二月天煮茗就泉思陆氏摛辞即景许髯仙岂能适已真无暇每为康民愿有年一带吴根将越角恵鲜勤体跸途连
　　江月
　　烟花玉魄将满轮邂逅江阁清无尘光射海门接近观气连岷山溯逺津初腾金蛇漾曲渚乍悬宝镜涵轻沦如见古桂斫吴斧复疑明珠呈鲛巾离奇变幻莫可状溶溶淰淰都入神此时此景恰逢我裴公先我千余春
　　逰金山寺再叠苏轼韵
　　册府常披舆地圗西极江源东竟海中流银髪能许长氐父乃如黍米在获金名易裴头陀祗园髙下临澄波自兹胜迹擅吴下骚人禅客逰恒多南国重来命廵楫风恬浪静韶春日佳境毕景不能穷琳宫梵宇层楼赤石万刦埋仙魄【金山前岛世传郭璞墓】髯翁吟际髯应黑今来古往炽然明不迁者存底用惊福地只宜泯六识山色江声定何物印公留帯可镇山当时公案足警顽苏公不言言未已试看衮衮东流水
　　自金山放船至焦山再叠苏轼韵
　　江赴海意虎视眈自来天堑限北南湔氐遥源逹溟渤至此余十之二三方壶员峤谁则到徒称火枣将氷蚕咫尺仙山一帆力不逰可懐日后慙石峭防潮影退俯栏可以窥深潭便命黄头发青雀江天春物方清酣忽懐玉局曽逰目中江长老谈乡谈【见东坡诗】豪吟静悟两寥寂祗饶松竹笼虚龛山蔬可以为清供岂必烧猪方觉甘纸帐困眠明便去金山防带还嫌贪片时揽胜兼望古幽情畅矣归云堪剪波顷刻济北固岩端更问萧公庵
　　三诏洞
　　三诏抗懐却千秋潜徳光董经曽不顾滕六讵能殃隐也真仙耳山髙江水长至今洞口石尚是煮余粮
　　逰焦山
　　我昔金焦互量比曽云在此不在彼昨来浮玉凭朱栏又觉人间鲜并羙东瞻岛屿藐拳石蓬莱有无只虚拟顺流扬帆忽至之宛忆前评不差耳如来转境故称佛被境转者众生是慧禅寺礼调御夫焦先祠缅隐逸士鬰葱树色扶奇峯倒影尽在江天里豚入息风银月澄龙出听讲黒云起到斯雅合诸虑静我则万防将谁委江山不改心亦然返棹吾将勤政理
　　甘露寺
　　江干防玉马云表谒祗园不见萧公镬聊参能祖旛四雄迹已泯【见苏东坡诗】六代地犹存独爱司勲句因之憩北轩
　　甘露寺北轩用杜牧韵
