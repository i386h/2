<!-- { "loadSidebar": true } -->
　　某气痞筋挛日以益甚休致文字州府已为施行但举城知旧无一人肻为作保不免逺求左右想无不可得与佥圆付去人仍借一得力可托人自持印纸随之令俟批上却将以还免致失坠尤幸也来书前后不同东閤郎君之説葢出老丈向得其书亦自言此意甚勤恳然事始已行不可复收矣只得向前防人指防一切不能管得杨子直黄商伯乞宫观而遭缴岂有某却望复职致仕而求恩泽之理虽至愚者知其必不然矣况今不作奏不通庙堂书劄而陈乞状内亦不敢叙歴任年月其意亦自可见也昨日又得黄仲本书云得亲戚书议者方欲申严谢事条制渠是谢胡姻家语必非妄此亦似是有为而发若但驱逐不容更在仕路犹是善意万一或是以此速其必来而因以治之亦无可避之防只得依经据礼冒昧向前防他如何区处若幸得一章痛加排诋置之窜斥不容休致之地即在我者亦有辞矣不审眀者以为如何昨日作诚父书托其致意不知曾相见否或未见可借取一观然其説亦大槩与此相表里也欲作卫公书道此曲折数日又苦目昏不能谨书或因便问及亦告及之演山观瀑之约梦寐不忘然湏病躯稍堪扶持及此一事结防了絶始可出入以此反增烦懑耳渤海方缴陈益之宜春之命去冬所传上饶亦恐是浪语耳中间议论稍平仆便疑不久诸人岂坐受缚者势必多方逰谈胁持恐吓以必胜为効自此当渐见之缴词未报其间必有大开阖可想也
　　与章侍郎【茂献】
　　顷幸同僚实深慰喜虽趣尚之同彼此黙喻然未甞得从容倾倒以图事变之所终极而遂匆匆去国至今以为恨也昨闻忠言正论愠扵羣小遂以口语翩然西归尝附一言扵上饶少致区区髙仰之意而车骑已逺遂不可及但有懐想不能为情近得张元德书窃闻还家为况甚适吾人私计固应随处而安但国论大变日甚一日令人忧惧便觉无顿身处不知上天至仁何故生此等辈使能诪张幻惑以败人之国家也昨在经筵不能上为眀主预陈此説吾辈亦不得为无罪矣扵今尚何言哉尚何言哉婺女既罢江陵恐亦难安得其近书否念之不能忘也吕子约经由曾相见否诸贤尽去防扵空国矣楼孙独未知所谓国是之论初甚骇听徐观其间意实微婉不知还是从之文字否果尔亦足以去也适闻乃是南牀语亦可见打不过处恐亦不为同列所容矣良斋谢丈奄忽云亡后进失所尊仰欲附一书吊其子而未有以将之湏例后便恐或相见幸为及之也诚斋久不得信不知成行否九级浮图八级已了只欠此一级固当为天下惜之也某自四月初大病至今中间危急已为纳禄之请近报未允前此辞职亦未果决适间闻有疏其名字牵连四十余人以白于上者如此则非久势湏别有行遣然数日前甞以周易筮之偶得遯尾之占见乎蓍者如此则亦非彼之所能为矣将安避之哉
　　觧袂之后亦知世路渐艰然不谓乃尔之遽也久欲致一书以病不能引领乡风徒切叹仰近得宜春袁推书具道有问之意亦知雅眷之不我忘也
　　向来从防不款至今抱恨顾此衰朽疾病日侵恐不复有承晤之期矣世道反覆已足流涕而握其事者怒犹未息未知终安所至极耶然宗社有灵公论未泯异日必有任是责者非左右吾谁望耶子夀想时相闻近亦得书衡阳之榇当已过彼久矣初意但恐不得久扵零陵不谓造物者亦复随俗抵巇也需及庙议便欲写呈以来使不能俟当寻的便别寄也当时不知何故直尔匆匆更不暇博尽同异而遽为毁撤之计甚可惊惋岂扵是时已有撞壊之徴耶
　　庙议固可恨然自有衬之乃有大扵此者令人痛心子夀竟不免推迁至此乃是无人肻受恶名今遂决之其勇亦可尚也【然自有衬之一句恐有误字】
　　昨幸同朝列虽不得日夕从容然荷相予之意甚勤而襟期所属以为可同天下之忧者如门下亦不过三四人耳今不防日而风流云防恍然一梦不恤纬每深此懐而生死契濶未暇论也不审次舎即今已次何许想径归清江旧第矣顷嵗经由见其登临有江山之胜交逰中有老成可敬有士友可亲甚可乐想为况亦不落莫恨不得往从杖屦之逰耳子夀当已赴江陵见袁机仲説彼中形势事体亦甚可虑不知子夀何以处之闻北风殊恶计恐不可为久留计也
　　德修得祠私计亦甚便但其去日逺尤使人不能忘懐补之事势恐亦难久留若更去却真空国而无人矣昨晚得去相内口书今想已到于越矣
　　答尤尚书【袤】
　　示喻程门诸人行事附见甚善山靖康间论事颇多今长编中全不载葢縁汪丈当时编集之际杨家子弟以避祸为説恳请删去故雍传即不见其章疏后来延平重刋龟山集方始收入他时或作杨传不可不细考也尹和靖被召时适有臣寮陈公辅论毁程学尹公在道恳辞甚可观又尝论讲和甚力皆不可不载者也南轩集误字有是元本脱误者如召闲处则拙者葢有罪焉然亦曾写与定叟恐其欲有囘互不妨报及今承疏示当以示刋者有姓字处且令镵灭后人亦须自晓得也
　　奉三月四日手教一通三复慰喜不可具言又防封送差敕及所撰族祖铭文尤切感荷衰病之余复叨祠禄已为优幸而云台改命又如私请便得仰止希夷之高躅以激衰懦则又报事者不言之教也幸甚志铭之作雄健高古曲尽事情虽或节用行状之词而一经防化精神逈出正襟伏读使人魄动神悚知君臣之义与生俱生果非从外得也窃谓此文实天下名教之指南寒郷冷族何幸而独得之然亦非可得专有之矣幸甚幸甚属以一至城府归憇武夷缭绕还家賔客书问疾病之扰无一日暇以故久不得致谢意然此心未尝一日忘也
　　沙随程丈忽见过留止旬日得款余论启发为多如此等人老扵州县深为可惜赵帅招之折奏议之编工夫亦殊浩渺也项平父向来绍兴同官中极不易得来教所谓可用之才诚不易之论得书知欲此来未知能自防否耳蔡君律书已成简径精宻悉有据依乃知前人大是草率恨不令年兄见之其歴书则未就然大畧规模亦与律书相似所谓无零分者非如来教所疑也金陵之防中外有识同切伤痛而况扵交旧之私乎逺承吊问凡所以为之深谋逺虑者一皆切中事情无所回避感叹不已某昨闻其还即走紫溪又闻以柩重难行恐平父道间少人商议遂至弋阳之幸却不甚费力一恸之余细问宻折尽凡令尊兄之所虑者无不已有其端今当宻与平父协力区处庶防不至甚乖剌耳所幸延哥似却长进若得数年扶持教养当成令器顾恐疾病衰頽不得终任此责也彦叙遽止此可伤人生危脆如此又可叹也圭父为况如何连得二书颇不安迹似亦不必如此人生各以时行耳岂必有挟然后可以仕哉闻尊兄亦尝寛晓之甚善平父遭此祸故初恐其心疾发动却因此不暇及营造无益之事反觉安穏若常如此可无他虑幸因书力劝其清心省事以持门户为佳【细间宻折等语必有误字】
　　某衰病杜门茍安祠禄方窃自幸上恩不弃忽复收用感激虽深然资浅材疏讵复堪此此外曲折又复多端已力恳辞诸公哀怜当为开陈使得请也承问之及感愧良深陈公必已到阙不知去住如何此事自系天意岂人力之所及哉江陵计今已赴久不得书不知为况如何呉邕州求免逺使不知得出何防直以亲老丐祠恐无不得之理但恐别求任使则难必耳罗倅兄弟恐未参识自江西来者多能道其贤也程侍郎禹贡文字曾传得否若有本便中幸借及每读此篇常恨读书不多无以考见古今之同异计其所述必甚精博所愿见也呉监丞轮对文字亦愿得之不知可以并垂示否尚书程公垂问曲折尤感其意因见幸为致谢悃区区之意葢不殊前也罗兄亦告致鄙懐皆未敢拜书也益恭得祠甚善材业如此何患不达政湏恬养以厚本根耳禹贡论得之开豁甚多叹服无已但恨未见画图得为求之便中寄示幸甚传毕当并此论归纳也伯骏劄子亦幸垂示它有可见教不吝及之尤所望也
　　某不孝祸深早嵗孤露提携教育实赖母慈不幸迂愚不堪世用不能少伸乌鸟之报而奄忽至此寃痛割裂不能自存幸以今春粗毕大事音容永隔痛苦终天伏承惠吊并以香茶果实逺致奠仪仰感勤眷之诚俯念畴昔之好拜领号絶不知所言襄阳之除必是见阙正此哀苦不敢奉庆惟是益逺诲晤而残息奄奄不保朝夕引领西望徒切怅然
　　乡邦得人之盛魁选复出其中甚为可喜但所陈取士之防扵人物取舎之际不免祖袭苏氏浮薄之余论此议肆行非天下之福殊使人不满意自此脱去屋想当别作规橅耳衰陋何足取置齿颊间耶汪枢之孙遂进而立扵三人之列想老丈慰意也荆州之行寄任增重今当入境矣
　　答郭察院【邦瑞】
　　副封垂示尤荷不鄙使任事者扵事之防微每每如此则尚何朝纲不振之足忧哉甚善甚善甚盛甚盛某衰晚多难恳辞恩除未遂私计之便今不敢复以前请为説矣惟是前仕有妄乞施行经界一事今已住罢自合抵罪而反冒褒擢实无面目可将使指不免自劾以俟严谴
　　忽闻抗疏触邪遂去言职此扵贤业为有光顾在治朝为可恨耳偶在病中闻之增气与士友言亦未甞不俯而叹仰而贺也乡党交防与有光宠其何幸如之録示谏草三复永叹知忠贤得志之难而吾道果未易行也然清名直节足为闾里光宠而去一凶人亦足少折隂邪之气扵正论不为无助此又皆可贺者
　　答郭邦逸
　　吾人之学要当以眀理治身为本世间得失正不足深计也某衰病屏居尚叨稍食不复有与世俗较曲直之心矣闻以前事颇累郑君为之踧踖尚赖寛恩不终抵罪也
　　志父中秘之除此却未之闻泉州之命亦然山间真如井底也某昨遣人请祠今已竟月杳无还耗方以为虑承喻庙堂已有领畧之意若是监丞兄书所报想必得其实兼林既去亦湏两下有施行乃见平平荡荡之意也
　　奏函必已闗乙览殊未闻宣召之防何耶承当俯就台选来嵗发防大廷始当披腹呈琅玕耳
　　答罗叅议
　　时得钦夫书闻其进德之勇益使人叹息郴寇掩击官军反为官军所蹙势已小防但未知终当如何耳闽中人情却甚安帖时和嵗丰天所赐也第州县以催发上供之故颇行刻急裒敛之政此为可虑耳建阳乡人李秉义旧甞从寳学刘丈入蜀今老且病往投旧识诸将因来求书得以附此渠不敢有所求但得一顾之宠亦足以为重也元履来山间相访适值此便亦有一书附之
　　九月廿日至豫章及魏公之舟而哭之云亡之叹岂特吾人共之海内有识之所同也自豫章送之丰城舟中与钦夫得三日之款其天质甚敏学问甚正若充养不置何可量也但云顷在富阳与尊兄辨论甚苦是时左右似未以外学为不然却与前此相聚时所闻小异何耶汪丈日相聚所讲论者何事当有可见语者某顷以书论数事似皆未以为然者未敢茍已复以此书扣之论语序一篇欲冩呈之书中已言之而便速冩札不谨只纳左右幸因语呈似幸甚幸甚先生埋铭顷欲只求汪丈写不知见许不想甞恳之不待言也前书所欲更易数处钦夫又欲删去一句【乃行状中本语】不知汪丈以为如何乘间试为扣之所寄彦丰处书未到今此便过余干却令往取矣
　　窃承幕府无事得以俭【俭字疑】防坐进此道而所以与谋赞画者莫非便民声劳【声劳恐有误字】之事甚休甚休
