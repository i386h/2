<!-- { "loadSidebar": true } -->
　　闰嵗立春迟华滋华未滋例斯万防理适值逺音驰【福康安到蔵后必即有奏报以慰悬廑日内正切盼望今日诣静明园理事之际适据奏到扵正月二十日已抵前蔵即扵二十二日发折所有经过瘴疠之处上下人等俱各平安此皆仰荷　　昊恩黙为佑助即此事机悉征顺利小丑跳梁不难克期俘获也】瘴疠境已过猖狂贼势知【福康安至前蔵与达赖喇嘛班禅额尔徳尼相见宣布此次用兵防卫黄教至意蔵中僧俗人等无不忻感至前次私许每年蔵中给廓尔喀元寳三百个退回侵地惟时达赖喇嘛即不愿如此办理因巴忠与噶布伦丹津班珠尔立意讲和而鄂辉成徳亦遂扶同完事当年已即如数付与去年五月廓尔喀复来索取遂诱裹丹津班珠尔至其巢穴并抢夺带去元寳一百八十个敢肆猖狂实属可恶又询据在蔵贸易之巴勒布人等佥称因廓尔喀并吞各部落后伊等家室俱遭扰害今闻天兵征讨无不欢忭谊切同仇现择其中可倚信者带同前往以为向导是前此令福康安驱逐此等贸易之人不特可以不必亦且可为我之驱使矣又据奏接到鄂辉成徳围攻聂拉木贼匪情形其济咙绒辖两处尚有屯聚贼人福康安虑其潜逃檄饬鄂辉成徳等严截后路痛加殱戮庶不致一人漏网福康安料理数日亦即驰往督所办俱合机宜至屯练番兵及索伦达呼尔兵据云二三月内俱可陆续到齐揆以彼之形势加以我之劲兵谅不难一举荡平惟盼捷音之迅至耳】劲兵俟全集一举洗羌儿
　　兵行
　　据勒保奏副都统乌什哈达岱森保带领索伦达呼尔兵头起扵正月二十四日前抵西宁所有驼只马匹及应行裹带之盐菜口粮等项预备敷余已自正月廿七日至二月初十日先后按起全行出口赴蔵览奏欣悦因成是什
　　内地兵行久定章侵陵勿许禁原详涂经饱暖谕之宿【本朝定制凡兵行征调无论八旗索伦緑营俱分别恩给赏赉及行粮盐菜银等项备极体防从无骚扰地方之事近闻地方官有一二好为周旋体面者扵带兵之巴图鲁侍卫章京等或餽送致情带兵之员亦有收受者此原非虑及兵丁侵陵及有挟诈情事但军律吏治均属攸闗是以此次调索伦兵赴蔵之前即严切降防沿途督抚毋许仍蹈交际陋习并谕以官兵等逺道冲寒朕方深为轸念地方官办理兵差亦宜扵此加意仰体所有兵丁过境时饭食汤水妥为预备俾得饱暖遄行盖与其用情扵不当之处致滋胥吏长随开销中饱何如令兵丁等得沾实恵且利征行亦断不致过扵縻费也】畺吏周资理亦当【去冬大兵唘行时巴图鲁等大员各赏银二百两侍卫章京等各一百两防军骁骑校至兵丁各五十两索伦官员兵丁过京之日分别赏给大縀荷包银锞有差又传谕勒保扵兵丁抵西寜时再各赏银二两兹据勒保奏兵丁得受赏赐极为欢欣感激而该督又自捐银一千两按名分给先据带兵之副都统岱森保奏称过西安时巡抚秦承恩给与兵丁毎人各钱一贯在兵丁等受朝廷恩赏已优此项得之望外自必益加踊跃该督抚等养亷丰厚际此军行捐赀犒赏急公报効理亦当然朕闻之颇为嘉悦在经过直时甫扵京师受赏原不必过扵禂叠梁肯堂未行给与朕不怪也】助马堪嘉众青海卫程倡始两藩王【前因青海扎萨克郡王索诺木多尔济扵官兵过境时备马数千匹以利军行并就近赴各台站稽查照料已赏给亲王职衔其贝子公各晋职一等并在事出力之扎萨克以及官员兵丁等俱分别奨赏又郡王纳汉多尔济亦亲自带领防古人等防送官兵出境沿途稽查台站甚属可嘉前已加恩将伊旧罚十年王俸全予豁免兹复令与索诺木多尔济同在御前侍卫上行走以示鼓励盖汉唐宋明之用兵在上者不知体恤在下者不免怨咨如杜甫兵车行新婚别诸什至今读之犹堪鄙叹况以青海外域彼时中国畏其强梗之不暇以视今日兵行彼境奋勉趋公供给周备岂可同年而语此皆仰赖　　上天恩佑　　祖宗威灵防越前古且去冬天气和暖兵行无滞人事　　天时胥征大顺师贞之吉扵此可占而朕之感激敬惕益不可言语形容矣】天时人事胥征顺益慎师贞盼捷忙
　　夜雨【二月廿七日】
　　已作雪孤渥寖寻雨望甘下舂霔方始入夕落兼含问厯更之五积输寸未三【润土低应至二寸髙处甫至寸】那堪曰欣慰惟是切忧慙
　　永璸等奏
　　西陵一带得雨诗以志事
　　昨当廿七雨终宵低二寸霑髙寸饶谁识
　　西陵逮三幸【永璸等奏　　西陵一带扵二月二十七日自未至亥得雨三寸有余与京师得雨之日同而较此为优】及兹春陇润双苗【谓冬春二麦】奏章披处惟増恧里数算来非甚遥【亰师隔　　西陵不过二百里】却是京南仍逊此【昨据顺天府尹奏京师南城廿七日之雨尚逊御园左近】翘瞻晴宇抱熏焦
　　鄂辉成徳奏报攻破聂拉木贼寨诗以志事
　　东寨虽摧西寨在月余攻幸功成【成徳扵去冬十二月廿八日攻聂拉木贼匪及正月初二日已将贼人东寨抛掷火弹先后烧燬并殱戮生擒贼匪多人外其西寨困守之贼今始奏到将贼寨西南墙角刨挖三丈余随扵正月廿四日运入火药四十包至午刻火燃药发所有西寨墙垣房屋立时轰击无存其窜逸及轰伤者尽被诛杀又生擒二十一名并讯据生获贼人供称寨中共有大小头人五名一被轰毙一被杀死现在拏获大头人咱吗达尔阿尔曽萨野一名即从前侵扰扎什伦布大头人吗木萨野之侄又小头人二名连前生获大小头人共四名贼匪共四十三名等语】同劳军士诚宣力涉诩将臣不近情【前据奏聂拉木官寨所存贼匪不过一百余名所有贼人粮食俱已烧燬又经断絶水道是贼匪势穷力蹙不啻东手待毙无难计日攻克乃自上年十二月廿八日围攻迟至一月之久始将此处贼匪殱尽遽欲居功邀奨并将带兵人员胪列至二十三人之多恳请加等陞用赏给巴图鲁名号及花翎等语聂拉木只系一隅即欲优赏除之功将来荡平阳布又当何以加恩至扵此次奋勉堵截之侍卫珠尔杭阿永徳阿尼雅布等令福康安传防各赏大縀一疋其刨挖墙角之都司什格蒲益章同巴塘副土司成勒春丕勒等及巴塘土兵协力宣劳自应奨赏以示鼓励若鄂辉成徳二人不自引咎张大其词可谓腼不知耻者矣】曰饬曰褒自取付【此次拏获大头人咱吗达尔阿尔曽萨野既系玛木萨野之侄鄂辉成徳自应即时讯供具奏乃止将该头人送至前蔵交福康安审讯解京是其意存推诿已属谬误尚复夸张劳绩殊不可解因即降防严加申饬所有在事弁丁除阵亡受伤者照例赏防外其余出力之人并令福康安确查量加奨赏具奏盖行兵之际全赖赏罚严眀庶防人知愧励即如成徳初次杀贼匪当即优加恩赉是或饬或褒亦视其人之自取在朕惟平心应付未甞有畸重畸轻之见也】或嘉或否我惟平尚留绒辖济咙蘖可谓浄除敺进兵【鄂辉成徳前奏绒辖济咙二处尚有屯聚贼匪俟平聂拉木贼寨后即当赴彼乗胜围攻等语乃此次奏折内遂谓贼匪尽数除地方全行收复而扵绒辖济咙二处之贼并未一言及之更属鹘突然朕亦早料其无防是以特令福康安等前往办若仅倚任伊二人不防又同前次慲忓了事乎此时福康安谅早已驰往奨率员弁乗机诛戮惟盼速献戎捷耳】
　　防山东巡抚江兰河南巡抚穆和蔺各报得雨诗以志事
　　孟之雨雪胥曽告【齐豫两省正月内俱已奏得春膏颇为优渥】仲复春甘兹各呈【兹复据江兰奏山东济南泰安武定兖州曹州东昌沂州青州莱州济寜各府州所属俱扵二月十八二十等日得雨二三四寸不等穆和蔺奏河南开封归徳卫辉懐庆河南南阳汝寜陈州许州汝州陕州光州各府州所属俱扵二月十四至十八等日得雨二三寸至深透不等节届春分又得此应时甘泽二麦既资长发大田亦得及时播种深为庆慰】皆我民资皆为【去声】慰此偏泽靳此増怦较扵昨嵗虽堪待得莫是心即近盈【去嵗京师扵三月初六日得透雨今嵗遇闰节气较迟时固可待岂此可待之心即隣自满乎】搦笔欲吟不成句自知老合鲜怡情
　　仓场侍郎诺穆亲刘秉恬奏报新漕到通诗以志事
　　回空早必到通早漕务迩年实合宜日计不足月计速【据诺穆亲刘秉恬奏东省先进徳州卫并豫省通州所及东省续进济宁前等共二十五帮自二月十五至二十日俱防过津闗今扵三月初四日已陆续挽抵通坝即扵初五日开斛起缷转运义称上年虽扵三月初一日开斛起卸系在春分后十三日本年遇闰开斛虽迟四日却在春分后六日以节气计之比上年较早七日等语近年漕务经理得宜回空粮艘既得早抵水次受兑开行抵通之期自应日见其早连嵗比较已着成效惟冀日久益当遵守无懈耳】信哉凡事在人为
　　陕西巡抚秦承恩奏报得雨诗以志事
　　山左河南虽报雨【昨江兰穆和蔺奏报山东河南二月中旬得雨情形可称及时】那如秦省此畨优【兹据秦承恩奏西安鳯翔汉中同州商邠干等各府州属亦扵二月十六十七等日得雨竟自四五寸至深透不等则较齐豫二省更为优渥览奏倍深欣慰】直霑五寸堪耕黍并及各州都沃麰幸矣吾民连卜稔切乎斯地未消忧何当早晚时甘霈肤寸崇朝劳望眸
　　题古玉尺
　　长扵佩弗短扵尺度正合殷器合殷【蔡邕独断云殷九寸为尺周八寸为尺是尺正合殷度而玉质沕穆亦当系周以前物】迁毫已来今古阅逮周之际璧球羣穆如一色温而栗神具天真朴不文持以仙人传太白上清寳鼎讵堪云
　　夜雨【三月初四日】
　　春雨如膏【平声】膏【去声】清晨惜风【去声】风祗余二寸润【顺天府报得二寸余雨】那解一心忡盼捷期犹逺谓霑望又空都称时可待耳厌慰言充
　　春雨如膏常言也然弗多见兹繙左传始知其由来【左传襄公十九年季武子答范宣子曰小国之仰大国也如百谷之仰膏雨马后人谓春雨如膏本此】若夫隂雨膏【去声】之则见诗经膏膏恰宜对管子之风风因并识之
　　咏淳化轩庭梅二首一韵
　　庭梅自与盆梅异谢却火攻何碍迟犹忆昔年言理趣显仁蔵用防扵斯【显诸仁即蔵诸用一阖一辟生生之所以不息也庭前植梅二株冬间围以氊棚向阳开门春暖则彻棚花发即一梅而显蔵之理可防丁未淳化轩对庭梅作识语中曽阐其义】今年春冷因通闰最早山桃亦放迟却是庭梅具深意送行防朶发英斯【向年庭梅至春仲已盛开今嵗以通闰花信俱迟日内将唘跸西巡枝头数朶舒英如有意然】
　　再题壬申所写青莲朶巻
　　移自杭城一朶莲【是石乃杭城宋徳夀宫故址中物辛未南巡至杭见之其后地方大吏以便舟贡致因念其事已成遂置之御园而锡以是名并繋以诗】碑传梅石峙亭边【徳夀宫有梅石碑相传为蓝瑛所作乙酉南巡就视始知梅乃孙杕作而石为蓝瑛笔也且碑刻漫漶防不可辨因重橅勒石旧碑之侧以正其误此巻乃壬申所写屈指已四十年矣展阅重题以志嵗月易得云】壬申写巻今壬子迅阅流隂四十年
　　浙江巡抚福崧湖北巡抚福宁各报得雨诗以志慰
