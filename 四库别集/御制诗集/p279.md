<!-- { "loadSidebar": true } -->
　　献馘早已嘉摅诚薄来厚徃遣使行感恩致贡器用呈佩刀一握偃月形两马先之白与青邉臣代进达帝京出鞘丽水跃如星昆吾割玉古所称铦锋铸出浪人精寳钿金错太丽生皮室革带坚且轻无所用也方销兵付弆武库征来庭
　　题巨然溪山林薮
　　山自堂堂水自弥村墟缀景不湏为譬如文到昌黎笔那借纎竒藻缋施
　　上元前夕曲宴宗藩即席得句
　　碧落氷蟾欲满轮九经要义曰亲亲奉时绮席歌行苇戴泽华楼看积银先兆须称大有后庭适可叙家人皇清亿万斯年业永笃
　　天禧睦懿伦
　　咏黄玉璧
　　伯雍种太寜子产荐圎灵色自如蒸栗精惟化填星刚柔叶中徳温润永千龄鄙矣赵卿问懐哉鲍氏铭
　　上元夕恭侍
　　皇太后观灯
　　十五蓂开玉防圆称觞
　　介祉绮灯筵共欢此夕非常夕
　　恒健髙年大庆年翠火结成万夀字银花图出九如篇合天下养人同愿无量应知
　　福履绵
　　董祥兰竹
　　珊瑚鞭是硃勾竹琼玖佩为翠缬兰澷道偶开生靣耳不不即总澄观
　　上元灯词八首
　　今年初度玉轮团傍晚偏欣定紫澜已盛悉新扵底见重熈灯莭此长安
　　西楼又值上元宵
　　王母楼头佳庆饶献夀恰当
　　七防始贺正犹萃九瀛朝
　　大宛回部各分班深目于思总忭顔列坐赐茶陈百戯红霞数抹羃西山
　　都卢倒刺竒难述转碟縁绳技毕覃议侏离杂夷乐列观诸部取相谙
　　暮色苍然合放灯一时楼阁朗千层花开阆苑齐条鬯霞起赤城方蔚蒸
　　粲晏皇都度元夜冲凝韶令迓春祺人和嵗美斯真庆云郁泉甘亦底为
　　星星一线飞空迅爓爓千林着蕊均已喜光眀杯照世更看仁夀镜宜人
　　侍
　　慈行庆与时行消息还筹虚若盈古寺空寮春月入个灯常放大光眀
　　上元后一日曲宴廷臣
　　例宴朝臣元夕后灯筵排日答韶年共欣髙阁犹余泽可识眀廷要尚贤蓂叶那真一已落桂轮才欠秒来圆土膏欲动省耕相悦招声在征弦
　　蝡蝡笼虫先启蛰馡馡盆卉襍扬馨武成上将皆陪座【去嵗曲宴廷臣有尚缱长途振旅人之句今兆恵富徳等皆预宴】逺靖何邦敢弗庭奚取縦横传耗磨可聴俚俗事摸钉同民乐更思民瘼俞咈无非賛辑寜
　　观回部绳伎聨句【有序】
　　绳伎即古寻橦度索之遗而征信者史阙有间国家诸藩向化方伎毕臻若僸佅兠大之可以数典纪功精之可以省风体物所由来逺矣比因回纥内属花门抱器者胥乐府献嵗列部畨觐灯筵欵侍乃命回人縁髙楔跨脩縆前奏斯伎以惬观聴其始也戞戞孑孑无挟而造则近乎勇其继也于于徐徐出险而亨则近乎智其究也油油洒洒奉身而退则又近乎仁盖一艺而三善具焉若是昔昌黎石鼎聨咏重自标置谓吾诗云云不解人间书矧我二三词臣方当厘宫悬所必备补王防所未图而可孤胜事作恒语乎是用即目首倡俾刘纶于敏中聨成五十韵以示志西域者垂之副墨
　　【御制】筠冲今允服都卢昔所称灯莭陈长伎
　　橦戯超同朋首髠省纒鬕胫露辞裹縢扱衽属櫜鞬【臣刘纶】束体襍组缯连队次乐部储具供林丞差排跂斯翼【臣于敏中】
　　【御制】控掣捄之陾双撑千尺木直拽三丈绳如虹拖碧落不栈悬丹崚穷巅互槅庋拓势么搄腔遅秋筚哨【臣刘纶】拍急腊鼓鼟居然谢梯筏讵尔忘渊氷临厓送者返【臣于敏中】
　　【御制】拔宅仙乎登发地上累足凌空息抚膺竒趫忽百出邪许时一譍布武失偪仄振臂夸倰僜鞠效秦赘【臣刘纶】担匪虞卿簦低宛舞女合掌俄枯僧迹絶邯郸学【臣于敏中】
　　【御制】意防痀偻承履铜取滑细着屐寜怂兢屏营无二虑搘拄惟两肱丝曳蜓立颤角挂羚睡瞢竿头诣成进【臣刘纶】系表神来腾廻旋辘轳轴盘辟浮图层亭亭嘂阊阖【臣于敏中】
　　【御制】轩轩栖觚棱瞥下俨跨马虚跃似翻鹰安其危永吉动亦定乃凝叱陋九折坂抽嫺三释掤佛跏妥帖结【臣刘纶】禹歩蹒跚仍绷殊孩儿倒牵诧傀儡兴爪攫鹦在架【臣于敏中】
　　【御制】尾掉鱼离罾目正径无险心卑髙可乗木鸡差足拟磨蚁犹难胜初虞引髪重转喜絫卵増逵中或重茧【臣刘纶】棘端孰铺防磬折笋虡系蓬转飇车凌奄驰籋云骥【臣于敏中】
　　【御制】将徙培风鹏讽元徒传藻赋张真究升蹁跹有余暇彳亍鲜后惩情移御防善力靡偃师憎却行退宋鹢【臣刘纶】缩守黏曺蝇进止自栩栩视聴交蕄蕄拔河鬬骋【臣于敏中】
　　【御制】罥索走妄譝旁观骇汗致孤翘壮心凭教猱猱逊防怜防防敢矜方外逰殆庶域中见何曽巧习履而泰【臣刘纶】道艺贞以恒眴哂石火帜机鄙扶风縆爻闾新志备【臣于敏中】
　　【御制】幻人前事征列覩俾惬众论赏聊劝防行庆辑戎索熙春和气烝
　　曺知白溪山平逺
　　白水苍山峙且流人惟蕴借笔清遒画宗谁辨师冯觐诗意偏欣写陆防
　　燕九日作
　　排日元宵莭物凭倐临燕九隙驹仍水光已泮緑头鸭楼影犹悬蓝尾灯也觉动余归静好因知閙不及闲恒荒唐那问神仙事二典三谟信可征
　　大学士史贻直八十夀辰诗以赐之
　　皤皤黄阁领朝裾矍铄聨行尚弼予【大学士来保今年八十一嵗】前度庚辰淡墨榜两看辛巳干金书满千巻似沈【麟士】抄罢开八秩过白注余声望老成需賛治名髙澷即拟悬车
　　郭畀云海图
　　京口茅堂住防年烟云供养领江天淋漓戱写絪緼状不许黄山景占全
　　摘梅成咏
　　温室绽盆梅载阳鬯昭蘓得地复乗气语云栽者扶蓓蕾缬嫩条累累如贯珠中人喜其颗那肯轻修除葩放蔫无神胎含碍难舒大半黏枝间郁郁惟待枯是谓伤太盛盈虚理非诬况与不盛同酌治寜可无乘闲为采摘爱较姑息殊堆盘发芬馨在树廻芳腴一举而两得孰云匪清娱
　　题横云堂
　　穿池出余土为山凡几篑事半得倍功轩堂因迥置虽无九仞髙颇有横云致西峯近在望暎带岚霭气既惬昭旷观兼饶窈窕意八伯彼休进肤寸吾恒思崇朝为春霖利农斯上瑞
　　石帆室
　　峯如倒插室如浮便拟称帆恰当不忆似田盘精舍里石林云海泛虚舟
　　翼翠亭
　　园林无真山假山古即真是防颇峭蒨老松况作鳞一笠栖其上翼然俯嶙峋翠雨落天花不借天女纷意在山水间睾缅欧阳文
　　赵孟頫墨兰
　　幽兰野荆伍那碍王香展道人岂浪为寓义固不浅
　　新春万夀山
　　莭过燕九早収灯取暇名山悦可凭仰察峯头无积雪俯观池面有消氷栁丝桃朶虽差未烟意波容已絶胜便使韶光一齐发对时摛藻我犹防
　　搆虚轩有会
　　山阳冻解山隂冻位置隂阳天地心寒暑相催又成嵗去来无定孰而今为轩因迥楚望惬得句搆虚羲象吟变动不居真视此丁将军注底湏寻
　　延緑室
　　对山书室称延緑常向层峯芸幌开今日澷嫌螺黛浅韶光衮衮防湏来
　　昆眀湖泛舟
　　载阳氷泮水生波桂棹沿寻景若何鳬雁翺翔多乐意不施矰取头鵞
　　初生春水緑如油隄栁含风意已柔耕织图邉过画舫一年民务厪従头
　　优霑腊雪春泉旺潴蓄昆明资灌田农畯林丞今见惯更无浮议倡如前
　　欲下鸥鳬意尚猜半湖氷结半湖开六桥畔已烟光好便拟鸣榔一溯洄
　　题沈周临王防松隂髙士图即用其韵
　　松下科头清且闲萧然举眼见苍山石田颇习青莲法可向楞严辨八还
　　题玉镂小屏
　　盈寸玉为屏玉人偃若生指顾溪桥畔江山不尽情
　　抒藻轩
　　荟芳书院里书室餍饫优防皆合宜水态山容伴静憩礼园义圃引清思即看韶景成章防可识天工抒藻时绨几闲吟那更借象陈无妄是吾师
　　湛碧轩
　　初生水色緑扵筠静敛东风不作沦自是春光还改故那能人意免欢新
　　澹懐堂
　　閙致动无已澹斯静有余虽云互消息可以悟忙徐带水惟澄澈襟林既朗虚寜敎俗虑染似与善人居彦辅韵如彼孔明语起予明兹冲漠志筹治企还初
　　韵泉书屋
　　叠石引平流书斋筑上头布茵刚十笏隠几似三秋不约宫商调堪观起灭沤底湏谷帘侧方合着诗留
　　题陆广山水
　　曲折江村尽可居山苍如亦水澄如幽人罢钓挐舟返弹铗寜湏叹乏鱼
　　紫碧山房题句
　　山房卜筑已多年云构恒瞻
　　圣藻悬卓尔仰懐
　　仁者乐佳哉常契画中禅赵家粉夲饶仙趣陶氏清辞无俗縁最爱夕阳西下际鹤林髙致防当前
　　含清阁
　　石洞出防窱水阁俯空澄云浆餐沆瀣风物披华清防心岂必逺咫尺期蓬瀛羡门如可友吾弗借文成
　　纳翠轩得句
　　十笏不为仄诸峯无尽竒窓棱惟秀色画格是神姿葪夫何有郁葱常若斯设将拟芥子纳千百湏弥
　　题丰乐轩
　　文轩额取郭槖传学圃因之亦课田欲阜吾民无别术防恭一意为祈年
　　石帆室
　　寜湏五两始飘扬容裔摩空几幅张讵必赋吴将志越已看引汉更牵湘惊涛骇浪曽何有抹月批风是所常无恙迥悬云海濶祗疑牛渚泛仙航
　　黄公望山水
　　山峙水流化机触目成吟妙防设非画中有诗何以率然能尔
　　新春玉泉山即事
　　排日灯宵庆赏防水源新嵗暇来观故知驹影曽无住却喜韶光已露端鱼陟虫蝡化机肖泉流山峙太清寛对时育物惟吾责敢恣嬉逰忽治安
　　华滋馆即景
　　舣棹歩芸斋琴书总畅懐诗题宿年咏画景稚春皆不变苍松色初生緑草荄华滋虽少遅【去声】蕴酿已堪佳
　　竹罏山房品茶
　　春泉近汲山房小试罏妥瓯香火犹湏文武邦权寜外弛张
　　登玉峯定光塔
　　浮玉规模矗七层新春拾级望春登含烟栁已轻黄染消雪山将嫩緑凝视逺明惟畅心目为髙因必在邱陵子舆真是能言者政法先王益戒兢
　　妙髙室得句
　　丈室堵波侧揣称额妙髙台如浮玉上峯似比遨縦目契真宰因心得静陶名言忆陆贾筹治敢辞劳
　　盛懋溪山窈窕图
　　云栈盘纡石涧潺旅人驴背问津闗竹楼却有幽居者窈窕溪山镇日闲
　　倚虹堂作
　　经筵祈
　　社例还宫路右传餐憩倚虹修饰预兹供
　　大庆
　　升恒无不效来同初生河水今年盛便望春膏四野通屡嵗壁题抒兴别那殊一意祝绥丰
　　正月晦日瀛台即目
　　灯夕林园庆赉成明禋典学要躬行驾言用返中宸禁路便聊逰西苑瀛消雪树根白余润向阳苔色緑生荣景龙往事无湏述风物含韶独畅情
　　镜清斋作
　　氷盖镜之静照物每呈象【叶】水盖镜之动既照还涤荡是时春水生容裔澄而朗可因悟代谢无不欣俯仰书斋展易读动静兹交养
　　积水潭滙通祠
　　潴蓄长流济大通【通潞转漕借玉泉引流滙济是潭在都城西北隅入皇城为太液池东南出经大通桥为运河以嵗久淤垫命重加挑濬并葺新旧祠名曰滙通】澄潭积水暎遥空为闗溯涧应垂制【河流分牐灌输纡余潴蓄前人经理实善旗民夹岸而居人烟辐辏因筑墙为之限制以禁污秽】因葺崇祠喜毕工海寺月桥率难考灯船歌馆澷教同【是潭为前明逰防之所见日下旧闻】纪吟权当留碑记殷鉴恒深惕若衷
　　仲春经筵
