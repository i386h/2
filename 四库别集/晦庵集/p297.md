<!-- { "loadSidebar": true } -->
　　按魏书首言乾坤坎离四卦槖籥之外其次即言屯蒙六十卦以见一日用功之早晚又次即言纳甲六卦以见一月用功之进退又次即言十二辟卦以分纳甲六卦而两之葢内以详理月节而外以兼綂岁功其所取于易以为説者如是而已初未甞及夫三百八十四爻也今世所传火候之法乃以三百八十四爻为一周天之数以一爻直一日而爻多日少则不免去其四卦二十四爻以俟二十四气之至而渐加焉已非出于自然脗合之度矣且当日所用之爻或隂或阳初无次第不知工夫有何分别又况一日之间已周三百六十之数而其一气所加仅得一爻多少重轻不相权凖及此二十四者进增防渐退减暴疾无复往来循环之势恐亦后人以意为之未必魏君之本指也窃意此书大要在于坎离二字若于此处得其纲领则功夫之节度魏君所不言者自可以意为之但使不失其早晚之期进退之节便可用功不必一一拘旧説也故今推得策数一法似亦齐整其与爻数之法虽皆魏君所不言然此为粗有理也葢月以十二卦分之卦得二日有半各以本卦之爻行本爻之防【自八月观卦以后至正月防卦阳用少二十八防隂用老二十四防自四月大壮以后至七月否卦阳用老二十六策隂用少三十二防】阳即注意运行隂即放神防寂【一爻已足即一开目舒气以休息之】十二卦周即为一月之功十二月周即为一岁之运反复循环无有余欠其数如左方
　　震【一至五】　　复【一至三半　一阳二十八五隂百二十】　　阳生
　　临【三半至五　二阳五十六四隂九十六】
　　兑【六至十】　　泰【六至八半　三阳八十四三隂七十二】
　　壮【八半至十　四阳百四十四二隂六十八】
　　干【十一至十五】　　夬【十一至　　五阳百八十十三半　　一隂三十二】
　　干【十一半至十五】　　六阳二百一十六【阳极无隂】
　　防【十六至二十】　　过【十六至　　一隂三十二十八半　　五阳百八十】　　隂生
　　遯【十八半　　二隂六十八至二十　　四阳百四十四】
　　艮【三十一至二十五】　否【二十一至　三隂九十六二十三半　三阳一百八】
　　观【二十二半　四隂九十六至二十五　二阳五十六】
　　坤【二十六至三十】　　剥【二十六至　五隂百二十二十八半　一阳二十八】
　　坤【二十八半至三十】　六隂一百四十四【隂极无阳】
　　此説欲与季通讲之未及写寄而季通死矣偶阅旧藁为之然戊午腊月一十六日









　　晦庵集卷六十七
　　钦定四库全书
　　晦庵集卷六十八　　　　　宋　朱子　撰杂著
　　跪坐拜説
　　古人之坐者两膝着地因反其蹠而坐于其上正如今之胡跪者其为肃拜则又拱两手而下之至地也其为顿首则又以头顿于手上也其为稽首则又郤其手而以头着地亦如今之礼拜者皆因跪而益致其恭也故仪礼曰坐取爵曰坐奠爵礼记曰坐而迁之曰一坐再至曰武坐致右轩左老子曰坐进此道之类凡言坐者皆谓跪也若汉文帝与贾生语不觉膝之前于席管寕坐不箕股榻当膝处皆穿皆其明验【老子云虽有拱璧以先驷马不如坐进此道葢坐即跪也进犹献也言以重寳厚礼与人不如跪而告之以此道也今説者乃以为坐禅之意误矣】然记又云授立不跪授坐不立庄子亦云跪坐而进之则跪与坐又似有小异处疑跪有危义故两膝着地伸腰及股而势危者为跪两膝着地以凥着蹠而稍安者为坐也又诗云不遑啓居而其传以啓为跪尔雅以妥为安而跪以为安定之坐夫以啓对居而训啓为跪则居之为坐可见以妥为安定之坐则跪之为危坐亦可知葢两事相似但一危一安为小不同耳至于拜之为礼亦无所考但杜子春説太祝九拜处解竒拜云拜时先屈一膝今之雅拜也夫特以先屈一膝为雅拜则他拜皆当齐屈两膝如今之礼拜明矣凡此三事书传皆无明文亦不知其自何时而变而今人有不察也顷年属钱子言作白鹿礼殿欲据开元礼不为塑像而临祭设位子言不以为然而必以塑像为问予即畧为考礼如前之云又记少时闻之先人云甞至郑州谒列子祠见其塑像席地而坐则亦并以告之以为必不得已而为塑像则当放此以免于苏子俯伏匍匐之讥子言又不谓然防予亦辞江东之节遂不能强然至今以为恨也【东坡文集私试防问云古者坐于席故笾豆之长短簠簋之高下适与人均今土木之像既已巍然于上而列器皿于地使鬼神不享则不可知若其享之则是俯伏匍匐而就地】其后乃闻成都府学有汉时礼殿诸像皆席地而跪坐文翁犹是当时琢石所为尤足据信不知苏公蜀人何以不见而云尔也及杨方子直入蜀帅幕府因使访焉则果如所闻者且为写放文翁石象为小土偶以来而塑手不精或者犹意其或为加趺也去年又以属蜀漕杨王休子羙今乃并得先圣先师二像木刻精好视其坐后两蹠隠然见于帷裳之下然后审其所以坐者果为跪而亡疑也惜乎白鹿塑像之时不得此证以晓子言使东南学者未得复见古人之像以革千载之缪为之喟然太息姑记本末写寄洞学诸生使书而掲之庙门之左以俟来者考焉
　　周礼太祝九辩
　　防云此九拜之中四种是正拜五者逐事主名还依四种正拜而为之也又云稽首顿首空首此三者正拜也肃拜妇人之正拜也其余五者附此四种振动吉拜防拜褒拜附稽首竒拜附空首又云空首一拜其余皆再拜肃拜或再【阙】故郤至三肃使者
　　一曰稽首
　　注曰拜头至地也疏曰先以两手拱至地及头至手又引头至地多时也稽首稽留之字也稽首拜中最重臣拜君之拜哀十七年公防齐盟于蒙孟武伯相齐侯稽首公则拜齐人怒武伯曰非天子寡君无所稽首襄三年公如晋孟献子相公稽首知武子曰天子在君辱稽首寡君惧矣郊特牲曰大夫之臣不稽首非尊家臣以避君也是诸侯于天子大夫于诸侯皆当稽首
　　二曰顿首
　　注曰拜头叩地也疏曰先以两手拱至地乃头至手而又引头即举也头叩地谓若以首叩物然此平敌自相拜家臣于大夫及凡自敌者皆当从顿首之拜也记疏曰头叩地不停留地也又曰诸侯相拜则然
　　三曰空首
　　注曰拜头至手所谓拜手也疏曰先以两手拱至地乃头至手也以其头不至地故名空首君答臣下拜也其有敬事亦稽首洛诰曰拜手稽首是也又曰稽首顿首空首此三者相因而为之空首而引头顿地即举故名顿首而引头至地稽留多时故名稽首此三者之正拜也
　　四曰振动
　　注曰战栗变动之拜书曰王动色变记疏曰谓有敬惧故为振动疏曰案中膺云季秋七月甲子赤雀啣丹入鄷王再拜稽首受案今文太誓得火乌之瑞使以周公书报于王王动色变虽不见拜文与文王受赤雀之命为稽首拜也
　　五曰吉六曰防
　　注曰吉拜拜而后稽颡谓齐衰不杖以下者言吉者此殷之防拜周以其拜与顿首相近故谓之吉拜云防拜稽颡而后拜谓三年服者疏曰拜而后稽颡谓先作顿首后作稽颡稽颡还是顿首但触地无容则谓之稽颡记曰拜而后稽颡頽乎其顺也稽颡而后拜颀乎其至也疏曰拜是为亲痛深貌恻隠之至也记又曰晋献公薨秦穆公使人吊公子重耳劝其反国重耳稽颡而不拜哭而起穆公曰稽颡而不拜则未为后也故不成拜哭而起则爱父也疏曰若为后则当拜谢其防今不受其劝故不拜谢所以稽颡者自为父丧哀号也凡丧礼先稽颡而后拜乃成直稽颡而不拜故云不成拜也今既闻父死劝其反国之义哀恸而起若欲攀辕然故云则爱父也
　　七曰竒八曰褒
　　注曰杜子春云竒读为竒偶之竒郑大夫云竒拜谓一拜答臣下拜褒拜再拜神与尸杜子春书又曰竒拜先屈一膝今雅拜是疏云后郑不从此説
　　九曰肃
　　注曰肃拜但俯下手今时撎是也介者不拜故曰为事故敢肃使者疏曰肃拜者拜中最轻惟军中有此肃拜妇人亦以肃拜为正又曰仪礼賔撎入门推手曰揖引手曰撎记防曰少仪妨人告事虽有君赐肃拜
　　壶説
　　今详经文不言壶之围径而但言其高之度容之量以为相求互见之功且经言其所容止于斗有五升而注乃以二斗释之则经之所言者圆壶之实数而注之所言乃借以方体言之而筭法所谓虚加之数也葢壶为圆形斗五升为竒数皆繁曲而难计故筭家之术必先借方形虚加整数以定其法后复四分去一以得圆形之实此郑氏所以舍斗五升之经文而直以二斗为説也然其言知借而不知还知加而不知减乃于下文遂并方体之所虚加以为实数又皆必取全寸不计分厘定为圆壶腹径九寸而围二尺七寸则为失之防家虽知其失而不知其所以失顾乃依违其间讫无定説是以读者不能无疑今以筭法求之凡此定二斗之量者计其积实当为三百二十四寸而以其高五寸者分之则每高一寸为广六十四寸八分此六十四寸者自为正方又取其八分者割裂而加于正方之外则四面各得二厘五毫之数乃复合此六十四寸八分者五为一方壶则其高五寸其广八寸五厘而外方三尺二寸二分中受二斗如注之初説矣然此方形者筭术所借以为虚加之数尔若欲得圆壶之实数则当就此方形规而圆之去其四角虚加之数四分之一使六十四寸八分者但为四十八寸六分三百二十四寸者但为二百四十三寸则壶腹之高虽不减于五寸其广虽不减于八寸五厘而其外围则仅为二尺四寸一分五厘其中所受仅为斗有五升如经之云无不谐防矣
　　深衣制度【并图】
　　裁用细白布度用指尺
　　中指中节为寸
　　衣二幅不裁其长过脇下属于裳
　　用布二幅中屈而下垂之如今之直领衫但不裁破掖下每幅之下属裳三幅
　　裳交解十二幅上属于衣其长及踝
　　用布六幅每幅裁为二幅一头广一头狭狭头当广头之半以狭头向上而聫其缝以属属衣每三幅属衣一幅
　　圆袂
　　用布二幅各中屈之如衣之长属于衣之左右而缝合其下以为袂其本之广如衣之长而渐圆杀之以至袂口则其径一尺二寸
　　方领
　　两襟相掩衽在掖下则两领之会自方
　　曲裾
　　用布一幅如裳之长交解裁之叠两广头并令向上布邉不动但稍裁其内旁大半之下令渐如鱼腹末如鸟喙内向而缉之相防缀于裳上之右旁以掩裳际右幅在下左幅在上布邉在外裁处在内
　　衣裳皆缘
　　缘用黑缯具父母以青大父母以缋领表里各二寸裳下及邉表里各一寸半皆就布缘袂口表里亦寸一半布外接出
　　大带
　　带用白缯广四寸夹缝之其长围要而结于前再缭之为两耳及垂其余为绅下与裳齐以缯縁其绅之两旁及下表里各半寸如縁之色复以五縁绦广二分约其相结处长与绅齐
　　缁冠
　　糊纸为之武高寸许前后三寸左右四寸上为五梁辟积左缝广四寸长八寸跨顶前后着于武外反屈其两端各半寸内向黒漆之武之两旁半寸之上窍以受笄用齿骨凡白物
　　幅巾
　　用黑缯六尺许刺一邉作巾额当中作防两旁三寸许各缀一带广一寸许长二尺许循防中上反屈之当幅之中斜缝向后去其一角而复反之使巾顶正圆乃以额防当头前向后围裹而系其带于缁后余者垂之
　　黑履
　　白絇繶纯綦






　　殿屋厦屋説
