<!-- { "loadSidebar": true } -->
　　兹尚程郯境昔犹少皥墟鸟官荅问逺涂盖论倾余述古真班尔居今又驻予数间虽朴若一宿岂烦诸苔砌讶如许芸编伴所于摛吟排日有右史可同书
　　入江南境
　　雨霁仲春初筞骢却辇舆瞻依従众愿【长途虽御舆辇毎筞马则民得遂瞻依趋随几至万人亦盛事也】呵禁戒相扵【弗令侍卫呵禁羣情益喜竟集鞭镫左右矣】麦露含平垄栁烟护逺墟划圻各迎送分野异青徐民望真怜彼【江浙之民望幸者多】河防益厪予入疆欣幸者气象较前舒【淮徐向为瘠土毎嵗被灾迩年防濬六塘水有所归幸逢连嵗有收民间气象较前畧蘓为之欣幸】
　　四依
　　皇祖示江南大小诸吏韵
　　士不谈王道或致笑樵棷而况任保障民瘼应细剖繄予廵江国三年隔未久入疆古有庆要务安黔首汉良二千石召父与杜母政不在催科心惟筹畎亩扬徽彼居前继美谁当后其司水土臣金隄在巩守文武縦殊途和衷贵相友前度示训言已勒琬琰夀赓韵重申意实践毋虚负
　　度永济桥再叠旧韵作歌
　　长桥卧波如虹迤中有水旁无水夏秋淫潦借此消前人建议所由起其如六塘填阏多重臣命徃悉心视【湖水由桥下注为六塘河河中向多淤埂夏秋涨水宣泄不畅輙漫及田庐前廵经临筹度命大学士刘统勲等上下履勘定议濬壅培隄俾资利导】土水合穰俾剔导大禁淤田侵河里责成则各有司存【六塘旧无専驻之员土人侵占河淤莫知莭制又尾闾横经盐河商利蓄而民利消唘闭所阕綦钜自前廵増设牐坝且简防员移驻董事章程始为可守】怠缓従事将罪尔三年以来颇见效秋禾未致为波毁下民清问较前苏乃知事在人经理临斯上祗切恫瘝善斯后莫懐矜恃此去淮黄审所行两言敬畏常铭以
　　六塘河叠旧作韵
　　治水无竒术要当使归海骆马之下防厥有六塘在防斯受利益淤斯受危殆而何久因循弗谋更张改往勘命诸臣事在壬午载地利相机宜民瘼救吝悔佥同亟举伇肯作道谋待咉咽与濬通卑薄与培倍盐河置闸坝莭宣有定楷自兹潦归壑耕犂得兴乃力田免水患民自以不怠近嵗颇获収闾阎象熈恺讵予独断臧实借羣言采
　　顺河集行馆叠旧作韵
　　桥过永济不多程行馆西邻宿预城数宇瓦房朴非旧周围布帐制如营【南来行馆率简朴非宫殿比至此防则益令従约内则数宇外列布帐为周庐仍如行营之制】栁丝墙外摇还弱兰朶阶前馥以荣到防懋勤供研匣舍斯何用遣闲情
　　题马逺雪景
　　纑地传南宋芸香满幅吹六花飘未止万嶂迥如夷旅客桥头踏渔翁蓑上披河中独妙防不必置然疑【是幅多经装裱名已裁去然玩其精神笔墨非马逺不办的系真迹】
　　暖
　　隂晦便凉晴便暖江南风气早曾谙不知香雪防相待开到盆桩十已三
　　顺河集行馆咏盆梅叠旧作韵
　　借问时廵奚所重盖在观民与课吏余暇风物亦因探绿栁红桃岂留意言花其必属寒梅恰见枝头数英缀前度曾无一朶开拂纸为写含苞致今来乃放十之三是则色香标浄味搁笔讵关欲蔵拙我于无咎得其义非因逰蜂觧神韵防以野梅遭顿置独不见粉白黛绿尽精工乃有时人与深契
　　赐江南总督大学士尹继善
　　纶扉昨已命和羮江国仍资扈跸行眀代称贤必王【守仁】石【永】汉家推盛则韦【贤】平【当】封疆防防皆时望旌莭卅年独老成亦识心殷依北待宣入阁賛枢衡
　　赐协办大学士刑部尚书仍管江苏廵抚荘有恭
　　重教任苏抚近复擢秋卿岂不轻车借要资法网平跸涂暂留扈翰幄自归并【荘有恭早官侍従厯典封疆昨谢陞刑部尚书折深以仍趋侍内廷为喜】徳政吴松在何曾让毕亨【眀毕亨开吴松江大恵民前年荘有恭亦奏请防治苏松湖泖圩荡各工】
　　凉
　　一夜浓云时细雨晓隂凉顿生尔许廽忆昨午欲脱裘其暄瞥眼归何所江国暄凉幻若斯人情寜独无有之辅相左右胥吾事讵惟问景恒吟诗
　　过宿迁县
　　大隄临运水宿预过名城烟火隔隄庶仓箱际嵗亨殷勤询吏治亲切爱民情花栁迟何碍寜因揽胜行
　　隄上四首
　　淮北由来本瘠土六塘防治起耕畬迎銮万姓休称颂为汝宵衣尚愍如
　　累迹摩肩隄上铺果看气象较前苏寜徒云慰毕吾事骈叠恩纶有后图
　　夹隄栽栁为【去声】河防【河兵例于隄内外种栁以供下楗之用】髙下成行护野塘却是春风不相让轻摇丝缕半薫黄
　　大隄内外麦菁葱食接青黄跂望中趋觐万民畧尘坱恰欣细雨润蒙蒙
　　过仰化集自警
　　筞马重过仰化集因之返已深长思三年必世斯已歴风醇俗美夫何时长官宣训有典故【毎月朔望有司宣圣谕广训庻环集祗听以广教化着在令甲】家喻户晓诚难其设曰程督俾尽力矫枉恐益骚扰滋神禹惜隂乃敏徳大舜南面臻无为富犹艰致教岂易頋名安得不忸怩
　　降防免宿迁等四县本年正赋十分之五诗以志事
　　忆我三畨曾过此满目民艰恫瘝视蠲租加赈不少靳究亦无防疮痏起壬午之嵗博咨访畧觉其中悉源委因之防剔六塘河果然潦退堪耕耜人事尽而
　　天贶随连嵗秋收皆获美兹来殊觉大改观凭舆厯览心生喜户有盖蔵育鸡豚衣鲜【上声】防裂赡妇子不灾不赈奚所加究欲加恩念无已因思时廵免正供十分之三常例耳数县瘠土应倍怜益二至五斯可矣留有余用苏茒檐减一半惟投县匦伫看元气复闾阎庶协以休以助理
　　雨【二月初十日】
　　云容两日宻铺空晓雾旋霏细雨蒙故识江南此易致却思移泽遍齐东
　　赐江南大小诸吏食因示志
　　负弩概劳勤肆筵洽众欣聨情交泰陛霈泽叶需云【是日值雨因各赐帛为霑衣也】后乐吾犹愓先忧谁共分恵鲜端有要所望莫孤殷
　　清河道中襍咏
　　夜雨达晨晓未晴大隄以上御车行山东尘土江南泞转眼如人无定情
　　迎銮黎庶聚犹多雨里那曾笠与蓑爱敬真如子扵父可无恵保计如何
　　御营将近忽开晴隔岸清河见故城遗迹元眀籍可按孰非保障为民生
　　和门近对运河濵来往谁何禁不申瞥过风帆信如画明朝也是画中人
　　阅中河
　　东西悉屡更惟此协中行
　　圣制利千古【中河　　皇祖相视所定利赖无穷】时廵仰
　　大成黄河南滙近汶水北分清拟命溯洄舫详观济运情【向来南廵返跸皆遵陆今年命由水路御舟而还欲以观运河莭宣情形亦要务也】
　　杨荘牐四依
　　皇祖诗韵
　　通漕北南千里余审形建牐俾纡徐临黄最以斯为近防巩莭宣计漫踈
　　仲春迟日霭晴丝玉马观民辔缓移叠迹摩肩縦瞻就不诃七萃早羣知
　　渡黄河六韵
　　雨霁物熈春风恬波静沦防棚叩
　　灵渎【渡河时有司扵北岸具防棚为躬祀河神之所瓣香展敬始登舟径渡】画舫发通津恵济【祠名】瞻前见
　　慈寜奉四廵安澜一川喜彼岸片时臻
　　天意昭恩佑人情惬爱亲自维何以荅勤政与仁民恵济祠
　　河畔崇祠金碧煌渡河瞻礼敬诚将代
　　天旉佑今兮古行地昭灵清与黄利渉往来赖
　　神贶升香楮帛吁民康敢云
　　锡羡由昭假慎徳惟殷励不遑
　　观清口出水志叠旧作韵
　　审悉洪泽患率縁清口防东西束两坝惟留一壑送此固具深意蓄清敌黄縦所以靳拆坝亦半惜费葑然其势既盛又当权轻重何必恃五坝【髙堰尽防设仁义礼智信五坝以为洪湖尾闾之泄俗所谓天然坝也一过水而下河无不被灾之理向屡有诗】云有尾闾供久度【入声】畧知要欲救为鱼痛独断示机宜初不资纷讼尺寸慎详计【毎坝口水志増长一尺即令清口拆开十丈凖是为式然后上下莭宣嵗无赢缩】拆収在敬用河臣奉此筞年来豫留空五坝未过水幸哉言偶中计其拆収费帑金数万动下河连年収曾弗惊□汹损益多少间昭然知者众观民与观河岂可辞倥偬隄上相咨询珠勒辔缓控株守亦非佳推行贵错综苟其利吾民慰哉奚劳颂
　　过清口观木龙六韵
　　清口乗舟渡木龙欲审观诚非虚费帑【建一木龙计费至万金】果见有淤滩阅罢西涯恋泛廽东岸欢【渡清口而西縁隄阅视木龙四悉其挂淤情形因相度河势于陶荘积土相对防谕河臣添建木龙一具俾益收桃溜之用事毕旋舣西涯之民有恋意而东岸之民益欢迎】何曾严跸路竟是近随鞍幸不为民畏由来以子看河工谋保障安得弗心殚
　　木龙示总河髙晋作
　　积土陶荘势久成逼黄恐致渐侵清曰斌重举木龙制【此宋陈尧佐法髙斌效而为之】汝晋仍扵沙渚营南涨北坍虽有效【前廵相度清口允髙晋请添建木龙以资利导两载以来南岸新涨滩二百六十余丈北岸刷去旧淤一百四十余丈护工桃溜已着成效】扬汤止沸可无惊河工艰一劳永逸补罅期输尔我诚








　　御制诗三集巻四十五
　　钦定四库全书
　　御制诗三集巻四十六
　　古今体一百一十四首【乙酉四】
　　阅河四依
　　皇祖诗韵
　　阅河歴厯仰
　　尧营挈要云由地里行稍事调停在清口下河连嵗幸收成【河臣向皆靳拆清口平时莭宣未畅下防易遭漫溢壬午春廵定制以髙堰五坝水志髙一尺清口即开放十丈为凖下河频年不受水患嵗获亦庆屡丰】
　　御安福舻
　　第一行营驻水邮眀朝将进溯防舟廵方为重久安筞育物敢忘锡福筹风月仲春才澹荡湖山南国正清遒观民展义寜无暇依旧吟篷防景投
　　清江浦
　　渡河今日莅清江沙岸邉旁舣凤艭便觉景光非北地行看佳丽到南邦建牙近守金隄固【总河衙门建于是以近清黄交防隄工最要】置牐永期玉柱杠【恵济闸为通津防要关键】向晩澄波印新月谧人神思果无双
　　赐江南河道总督髙晋叠旧作韵
　　东南称泽国保障畀双旌讵在工穿凿惟应尽敬诚隄坚幸黄刷口拓畅淮清【年来清口宣泄之法髙晋善体朕意于唘闭尺寸一以髙堰五坝为程不惜拆清口坝之劳费是以屡年五坝不过水下河田庐并资利益】实尔推行善毋须扬颂声
　　月
　　水营濵运川玉波银轮纳望前光愈鲜春仲寒犹飒篷窓不忍下还教移近榻三年别景趣一晌惬逰渉徘徊对清泠讵可无言荅
　　反钱谦益淮隂侯庙诗即用其韵
　　谦益诗云岂知隆准如长颈夫信反迹已眀岂得谓髙祖忌刻如句践乎是非倒置甚矣无知者犹有以彼言为当者故不可不正之
　　家臣谋诈赦官徒反迹寜同有莫须陛下早知防将将项王甞见语姁姁【二句皆櫽括信语】枉寻彼谩称直尺【谓谦益】恶紫吾犹恐乱朱心事若殊陈代相那寻遗庙奠倾盂【谦益有好为英防奠一盂之句】
　　过淮安府
　　漂母祠边暂据鞍射阳城里彻鸣銮竟成减従还轻骑都为民亲与俗安縦喜市头平米价那无檐底叹衣单孳生庶更谋生窘不见其熈祗见难
　　阅淮安石隄再叠前韵
　　河工于何艰艰惟亘徐海山阳防其中人烟庶更倍所恃惟一隄因命以石改虽非探本计粗安赖厯载皇祖有徽猷功同禹乗橇动皆合天人举必究源委藐予四南廵绳
　　先志勤毎曰述实非作仍以遵
　　神楷隄髙将埓城讵曰安非殆淮黄苟畅消为鱼忧庶罢頋咨司河臣莫恃兹晏恺常凛一心畏俾免万民骇
　　赐漕运总督杨锡绂
