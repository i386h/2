<!-- { "loadSidebar": true } -->
　　叶落洞庭波地表秋容霁征客厯闗山岂虑途迢逓寺楼枕横椒闲僧竹房闭指防晴林间犹带英英气
　　君子有所思行
　　君子有所思所思以长斯民三代民稽古溯虞唐成规不可见数字心传详措施倘剌谬安用言惭惶君子有所思所思苦民艰休养日生息繁滋逾百年幅员倍前古匪饥斯伊寒安得徧寰中嵗嵗丰大田君子有所思所思劳实多以人而治人执柯还伐柯师古贵师意循迹徒舛讹截趾适厥屦匪愚之谓何君子有所思所思不易得刚柔每相反克灼材与徳眷言具三有资之亮百职百职待简畀讵能诿不识
　　饲鱼
　　琳池畜锦鳞虚明湛滃泱清和泼剌时饲之资育长中孚豚鱼格信哉理不爽潜渊或在藻乃喜跫声响投饝烝然来既饱悠然徃水清夫何妨其间贵有养
　　恵山歌题张宗苍畵
　　恵山之泉人所闻恵山之山我亦欣来往恵山才两度清兴足共千秋存往往林峦入静观【去声】笔不能写徒云云宗苍畵伯亦吴人经营惨淡其传真朝来九龙在吾目烟舟舣待梁溪曲白足僧人若可呼我独何为在书屋春云如滴山如洗品泉往事徴茧纸寄畅园法云寺由来不隔彼与此
　　题欧阳修小像
　　裘曰修典试江南道滁州见醉翁亭故迹彼有藏欧阳修小像者携以来举沈徳潜为乞文徴明题辞故事允其请书以还之
　　是谁三鬛俨图诸太守风流忆治滁题咏名髙宋人物【像有李端叔晁悦之题賛】操弦韵轶古樵渔【谓苏轼醉翁操】醉翁乐匪山林也遗像逸真水月如使节新从酿泉过依然乡井下风余
　　微雨
　　微雨飘还止春膏麦已芃继霑当夏首全美普田功作势期连夕因声虑改风殷殷陇蜀望我亦与人同
　　览古
　　孝章宏器量渊鍳殊朗朗为郎驱驷马威仪人所仰路逢竒童子一见惊倜傥载归与之言初识乃不爽结为忘年交升堂谊可想两孙定吴防英豪多肮脏少府感昔情致书意慨慷魏武岂燕昭有求容过奨剧辛由赵来乐毅自魏徃都尉徴未至太守命先丧【叶】匪爱实害之览古为嗟怏
　　早蝉
　　言泛木兰舟旋穷玉泉曲山古林益苍地灵气偏淑遵隄闻早蝉防笔寄遐瞩万物识化源消息循环属独惜蜕遗枝不复嘶新緑
　　五月鸣蜩豳风义曾表清和气充盈百昌发育早羣噪致昔厌一唠觉今好触绪叅妙诠即物含至道
　　题张宗苍云栖图
　　心爱云栖未恝忘为【去声】图佳概命宗苍江边宛识山村路竹下曾吟水月房泉箔岩扉相掩暎笠檐笏地足徜徉香光妙迹留题在【寺有董其昌书金刚经墨迹去年再访云栖题四絶句即书经册后重加装潢仍藏寺中】长共烟霞护法王
　　青龙桥西
　　西山雨歇岭归云欲傍林园阅静芬石牐繁声才度辔麦田翠色早依裙别无嗜好频来徃只有耕桑系戚欣防是今春幸时若转因时若望懐殷
　　麦
　　三春雨及时都庆麦収兆昨夜雨亦佳所惜势微小荣骑石桥西兰衢路纡绕芃芃茂畦塍厯厯舒懐抱满望腰镰日稍接青黄早西峯吐英英再沛真益好
　　初夏香山
　　润逼岩扉过雨才云荘竹坞一徘徊隔年未觉时良乆今嵗翻成初朅来树带余芳布浓叶石皴旧靣长新苔晩山又觉云容重不厌灯窓清梦陪
　　来青轩
　　逰目来青轩便觉青来目真色无去来四时在此屋
　　静室
　　白屋筑岩阿緑林鎻岭复探幽造防髙萝磴凡防曲据席懐向因凭窓纵新瞩繄我忧劳人未可耽清福
　　香山夜雨
　　清眠成小寤飒然被襆寒间以檐溜声淅沥来枕端作势听已壮为泽谅已寛遥因三农慰助此一逰欢
　　晓
　　山云晓未收岚气飒如秋听瀑青犹隠寻峰翠欲浮露霑朝卉馥霭羃夏林稠视政临勤政【静宜园中殿名】民艰慎体求
　　碧云寺
　　上方钟磬六时闲着我偷闲一叩闗朗辟云窓骋遥目逺村近墅雨晴间
　　乳窦淙淙清且渫竹罏适可试茶槽品泉公论应心折此让江南第二髙【去嵗作玉泉天下第一泉记曾以轻重防泉之髙下恵山为第二此泉盖让恵泉云】
　　烟霞引入崇深精舍依迟足恱心山鸟似能传佛偈分明道着去来今
　　金莲花
　　金莲花发映阶新着雨清妍不染尘此是只陀园里地故应长者布来匀
　　栖云楼
　　灵山有渰吐萋萋坌入轩窓咫尺迷诗句相应及时节栖云今日见真栖
　　再雨
　　昨夜雨鸣琴欹枕心已喜清晓问来人所霑未十里二麦待泽多惄焉愁靡已傍晩云复浓滂沛达遐迩足惬陇蜀望益凛盈虚理
　　雨后延縁长河旋跸清禁观农有喜斐然成章
　　香山夜雨达明发驾言清跸旋彤阙文侯防骑防虞人况有明纶肃朝谒肩舆诘且下山蹊平原雨足致泞泥彼人子也劳何为停舆命易我马骑我马紫骝安且速滑刺泥行俨平陆辛苦应教懐仆夫富贵何须傲黄屋防渉曾无十里遥兰舟舣待长春桥顺流扬帆岂不逸我欲因之聊习劳习劳未比农劳防麦畴黍町延一带今嵗雨晴幸时若未至西成敢即快长河来往已多年防经欣戚縁农田荷锄者叟鳞塍边尔我同为未息肩
　　初夏视朝
　　雨足金门晓气和觚棱瑞色暎晨娥乐宣清徴八音协仪引鸿胪百辟多祈嵗惕干通宥宻对时长养验南讹垂衣敢恃崇髙位政要维艰勑九歌
　　瀛台揽景
　　緑树全含润红楼迥纳凉帘旌疑燕羽轩网错花光湘管摛新防芸编发古香试耕丰泽所扑陇簇针秧
　　赋得太液栁
　　人字低临太液池栽培谁辨永宣时居然后老同彭祖未觉先零傲恱之春景青瞳仍望望秋风緑髪故丝丝世间松柏翻难并得地延年意可思
　　题艮岳石
　　木凤曾同燕用来一拳独立刼余灰月明仿佛广寒殿勃窣嫦娥白玉台
　　题徐贲眠云轩图即用其韵
　　吴下诗人畵云留共畵舒何劳欹枕梦飞兴到姑胥
　　视朝旋跸诣
　　畅春园问
　　安遂至昆明湖上寓目懐欣因诗言志
　　视朝已偹仪弄璋重协庆【适中宫诞生皇子】
　　天防时雨旸
　　慈夀寜温清迩来称顺适欣承惟益敬湖上景愈佳山水含明净栁浪更荷风云飞而川泳味道茂体物惜隂励勤政
　　即景
　　湖上今年每畅情欣縁时雨复时晴麦临芒种遮畦茂榴为端阳照槛荣近接居庸千叠翠遥争明圣防分名对时敢懈惕干意伫望秋来万寳成
　　再题清可轩
　　借谁谢赋与刘铭可读儒书可阅经如如大士鉢中物一室芙蓉浩刼青
　　泛舟玉河至静明园三首
　　玉带长桥接玉河雨余拍岸水増波静明园古林泉秀便趂清闲一晌过
　　两旁溪町夹长川穉稻抽秧千畆全意寄懐新成七字緑香云里放红船
　　吴越曾经风物探每教位置学江南请看耕织图中趣一例豳风镜里涵
　　题华滋馆
　　静明昔建园华滋初号馆表里湖山秀视听尘氛逺翰墨寄崇情芳菲供静遣一邱与一壑防意随方善尚名人尽同喜新吾未免
　　题张宗苍山水画
　　突起孤峯防地竒旁临平逺恰相宜诗裁有法还无法畵到神来觧若斯
　　端阳日侍
　　皇太后观竞渡
　　快霁天中景丽鲜宜人都为利农田轻隂乍转招凉牖永昼如迟竞渡船斜叶蕉云亭畔巻低枝榴火沼中然五丝防缕随风俗愿比
　　慈宁夀算緜
　　望晴
　　往嵗夏五每望雨今嵗夏五乃望晴所望虽殊愁则一无非切切縁耕甿谚云麦收三月雨十年鲜遇喜有徴黍髙稲下亦齐种青葱一律弥郊坰迩来滞霖忽时作骤看行潦满谷阬芒种时过麦宜晒雨多结穂虞廽青如已登盘不能食更令饥者难为情造物好生不如此岂其吾意有满盈怕听檐前淅沥声斋居怵惕心靡宁刘褒北风如可借为吾驱彼愁云行
　　夏至斋居
　　朶殿纳薰风雨后生微凉致斋屏庶政益觉清昼长渴乌滴珠迟早蕖流绮香时纪验伏隂王道钦扶阳睾然懐古人仲舒三筞详
　　喜晴
　　殢云其何徂万里一碧空吾心与之然愁散慰无穷曦朗不觉炎风薫益有融连塍麦浪翻结穂应倍充所望庶不孤幸哉吾良农
　　阅旧时经书命笔成什
　　笥弆旧书斋【青宫所诵书文本别为匣藏之重华宫不与天禄万巻例视云】清闲展诵佳躬行滋有愧目过輙兴懐窓影仍驹隙文澜讵道荄石渠多秘寳惟此素心皆
　　诣斋宫作
　　方泽躬亲嵗举行銮舆法驾唘平明斋宫却暑来先宿都为薰风时雨晴【大祀诣斋宫朕所举行然　　北郊往往以盛热植树尚未成防虑执事病暍仍即宫中斋宿今嵗雨后快晴薰风荐爽爰遵定制预日来斋】
　　中矩康衢歩辇旋天安正直转东边经过翰苑松槐郁文防徘徊倐十年【每祭　　北郊法驾必由天安门出东长安门经翰林院署甲子幸今十年矣】
　　谒
　　室瞻
　　坛盛礼陈豆笾展视洁蘩苹躬亲敢以时炎谢况值司工告鼎新【预宿斋宫应诣　　皇只室展拜今嵗适值维新工竣式覩辉煌稍申防敬】方泽礼成述事
　　元祀协时旸防恭志敢康隂潜阳极盛影短昼方长敬验廻星纪徐瞻散曙光阶凝甘露白幕展庆云黄美覩新轮奂诚摅肃祼将
　　广生资厚徳绥我屡丰穰
　　浙省菜麦有收诗以志慰
　　两浙昨逢荒欣知菜麦穰小资助苍赤未接济青黄市价应差减民情庶免惶西成尚遥在越望即宁康
　　晩晴落照
　　习习吹爽风看从西北来郁溽正无聊隂翳忽尽开西峯落翠色夕照与之佳峭蒨入沧池赪影明漪洄较农既慰志即景亦惬懐
　　张宗苍松隂髙士图
　　盘陀松下坐听涛箕踞科头逸兴豪擕得焦桐何必鼓髙山流水自成操
　　宋瓷臂搁
　　铜之夀者三代遗宣和博古曾辨之是时设有脩内司官汝均定精为瓷火父水母相济资因成噐用罇缾罍何来臂搁制雅宜色古质朴非新竒兼絶髻垦薜暴疵瘦金健笔凭尔为未闻贵重等夏彛金坚土脆阅嵗时敦卣富有似此希物以少贵固如斯名以久彰更可思
　　泛月
　　西北风荐爽徂云舒我懐玉蟾迎望夕流光正徘徊沧池防金波兰舟试溯洄新蝉一两鸣初荷三五开天豁沉星辰倒影浸楼台即景今昔同胡为情恻防
　　诗译
　　是诗必是诗谓之工刻舟是诗非是诗谓之尚谬悠君看三百篇一言可蔽不苏李道义气渊明乐隠幽庾谢出清新讵脱风人流三唐多作家巨擘屈指周信防李之放岂如杜之愁四朝【宋金元明】间有人起衰未易求昌黎尝论文气水言物浮于诗岂不然奚在藻缋脩似淡味弥永外朴中乃腴【叶】译防为五言同人一咨诹
　　宴坐斋中偶尔成咏
　　麦秋宜快晴云敛天如洗插秧资黄梅尺泽早霑矣良足慰吾农吾宁不为喜消暇坐虚斋防达窓四唘风度松含籁露滋花散绮展巻鉴古今勑防筹遐迩理固不易晰情更实难揣爱而知其恶恶而知其美六时有劳逸一心无终始
　　玉泉山天下第一泉龙神祠落成诗纪其事
　　功徳无双水名称第一泉合教崇庙貌用以妥神筵方落临佳令肇禋卜吉蠲瓣香亲致敬清酒命申防灵贶时旸雨鸿庥利涧瀍黄图佑千载壬养纪今年
　　玉泉即景
　　碧水文漪漾木兰翠峰倒影入凭观廓如明圣应相让心寄空澄天地寛
　　疏翦榆杨去隂翳剔除沙石露泉源竹罏制就山房供文火闲看蟹眼翻
　　小坐清音【斋名】净絶尘林泉益古景偏新消闲翰墨聊评校徃徃今人逊昔人
　　赋得如意
　　文房紫芝式制合古而纯幻已传秦代挥惟盛晋人何须贵犀玉雅足尚檀筠四座天花落于斯有底因
