<!-- { "loadSidebar": true } -->
　　昔嵗由兹往五台【前次辛丑诣五台由保定定州正定一路前往兹先至五台回跸始经此地】今畨乃自五台来往来道路胥偶尔今昔光隂亶速哉问俗观风此宵旰颠燕踬赵久尘埃佛香阁畔旧行馆信宿何妨适静陪
　　正定府行宫四曡旧作韵
　　康熈时搆筑却与我齐年【此处行宫建于康熙五十二年癸巳子生于康熈五十年辛卯时甫三嵗】驻馆经五度吟诗答旧縁此邦幸逢稔南府剧堪怜【去嵗近京各府属麦收大田俱获丰稔惟迤南之大名顺徳广平三府雨泽愆期收成薄歉屡加恩赈缓民情頼以安諡】我自勤民者那能静悟禅
　　正定隆兴寺四曡旧作韵
　　大士超过圆觉与声闻未达一间释迦牟尼尊而具如来之妙观察智物无不度故称曰普门虽示菩萨相以驻南海遍大千界如天之有云以色见以声求则不可如是如是而恒转法轮开皇至今盖千百余祀沧桑几阅不改恒山旻显徳废像铸钱实无谓鄙非新安著论横纷纭亥嵗重修丑嵗钜工蒇落成瓣香一炷清霄分兹因五台礼曼殊师利回跸复至修禊三月辰崇隆佛香之阁切碧汉屏息欲礼先此肃心神铸铜其髙七丈更三尺本祗双手双足相好身何时増为三十有六臂易铜以木盖取其轻云久之木朽欲堕系于栋不空羂索之义徒成尘我命和雇匠氏还其旧亦非大兴工作役千军卅六者去惟余双者在【隆兴寺建于隋开皇时至今千余年废兴不一昨己亥嵗发帑命吏和雇匠氏重加修整于辛丑春工竣是春巡幸五台往落成焉内佛香阁供铜大士髙七丈三尺旧像凡三十六臂因以铜重刻木为之附铜像上年久欲坠复以钩索系梁间向见之心每不惬因重修兹寺乃命解脱所系木臂仍还金身双臂本相焉】去在胥幻而非幻者存嗟夫我之是言复差矣金刚六如岂有一如真把笔长歌创体为九字回向初无一字皆戯论于斯五度之事率已毕付他泐之贞石迹成陈曽谓东坡作诗多佛语甚于彼矣回跸耕省春
　　崇因寺
　　世间万法归成败成败由来互作因败若无其怜彼旧成安有此见斯新施檀【梵云布施也】讵为【去声】福田举落鼎聊乗便路申雨雪频霑春事好崇功徳冀惠吾民
　　出府城门阅滹沱河作
　　滹沱厪阅出权城积雪遥峯空宇晴虽遇涨秋仍旧贯既然归壑弗新营【出正定府南门阅滹沱河时询问刘峩据奏自乾隆十一年西巡指示于旧有四坝下添筑第五坝挑水甚为得力河溜由是南趋上年乙巳秋汛水虽暴涨浸及正定府城脚幸次日即水退由旧道下泄居民田庐无恙无须另议宣防兹来临视河离城甚逺城外两岸已徧种麦田弥望青葱矣】老扶幼挈数无万色悦顔和合一诚畧喜不为民所畏多年保赤悉吾情
　　瞻广惠寺塔
　　辛丑己未登又逮五年矣花塔久传名名自何时始隋碑唐碣率难征沧桑梵宇存犹仍实以名寄名传实色空空色孰废兴八面面敞珑玲瞻之奚异辛巳登遄飞逸兴促成句句乃成于最上层
　　阅滹沱河
　　旧志原称在定州【见字典汉书地理志】中山今日郭南流沧桑逺者谁曽见陵谷幻哉那镇留自昔楗茭事防御【乾隆元年髙斌为直总督时奏建鱼鳞隄及挑水坝以资捍御】至今闾里乐繁稠兹如斌者能有几即事嘉其具逺猷
　　拣阅镇兵
　　恒山斯重镇拣锐阅其兵【至正定府提镇预备阅兵适以雪后泥泞罢之拣其精练者于行宫门前一阅而阅兵之赏则仍普赐予也】虽是升平候亦当训练精歩齐原合度纪律要惟明弧矢未躬示【向凡阅兵必亲御马歩射示之今年逾古稀且臂病弗为歩射已久念之増恧】古稀慙愧生
　　东垣道中作
　　入城【正定府城也】前日雪留田今日出城雪化全润野轻舆廿余里送迎黎庶总欣然
　　春云低复羃遥峦继雨真佳测度看农父固欣行路畏由来万事两全难
　　緑杨红杏接烟村麦剡青青铺广原管槖应知重农意禁躁莫厌再三言【向例跸路所经侍郎副都统等沿途管东扈从人等车马毋得践踏民田兹春雪初霁麦苗正当长发尤宜保防申明禁令诚不惮再三也】
　　幼挈老扶前后随不教诃斥羽林仪劝休践麦却弗听爱戴舆情忍禁谁【跸途瞻就者众扶老擕防奔走麦田谕之弗止怜其爱戴实出至诚亦弗忍诃斥也】
　　河道总督李奉翰奏报启坝放清水畅注情形诗以志慰
　　甫经清口奏情形【前据萨载防同李奉翰奏二月廿六日将洪泽湖五道引河之张福口太平河两道先行启放使湖水灌注淮扬一带运河次第下注溜势迅速运河水深五六尺足资浮送重运等语】启放兹诚畅注听【兹据李奉翰奏于三月初八日先将裴家塲通湖引河开放口门过水深五六尺并将束清临黄及新建东坝遵照于图内硃笔指示处所相机启拆使清水向东北直趋防黄下注形势甚为畅顺等语】一自黄侵致淤垫每于清弱训丁宁【上年因黄水倒灌节经降防指示以临黄束清等坝原为收束湖水敌黄济运起见将来漕船抵淮开放时若将东西两坝齐拆恐清水散漫力弱不能敌黄因于所具图内用硃笔标示令将东首坝先行启拆使清水向东北顺趋下注方不致有倒灌之虞兹李奉翰遵照办理并据奏湖南湖北押解到淮拨船及头帮漕船挨次衔尾渡黄并一面将拨船吃水尺寸知照东省俾撙节酌放防山湖之水使得源源挹注等语此事先因萨载李奉翰启闭失宜降顶戴示罚昨因渐知悔悟朂勤补过即降防复还原职今清水畅注已有成效惜萨载未得亲见念其宣劳尽瘁晋赠太子太保并谕部议防以慰其灵云】即今漕至遂开坝乃幸流通如建瓴可惜劳臣空尽瘁分明功过慰其灵
　　防雨
　　晓行复防雨细防畧防蒙如濯陌杨緑渐迷村杏红旅人虞泞路农者喜田功不尽情难一吾惟付大公【春时难得好雨心实愿再霈甘霖也】
　　定州咏古
　　京都五百里而强昴毕天文次大梁见说韩苏曽作郡却怜辽宋久分疆尔时万姓应谁主中国一家竟二王是岂虚为尊大论守成永朂敬无遑
　　题雪浪斋
　　众春本是韩之园雪浪实则苏之石置石于园始邑令【康熙四十一年定州牧韩逢庥移雪浪石置园内】气求恰合宋贤迹辛巳清跸驻行斋遂以雪浪为斋额因之睾然思古人尚友于斯得莫逆
　　三曡东坡刻盆石诗韵
　　不逢白鹤访子孙【白鹤归来访子孙亦东坡句也】两巻石竟孰是原其一刻识一无识【今雪浪石有二一磐石乃旧在定州者一片石乃后自临城移至者而雪浪二字磐石未刻惟片石有之事阅七百余年真假莫辨因并置众春园中】谁能志乗研详翻并行不悖有古语我亦因之与两存先后二难为写貌【张若霭若澄兄弟前后扈从若霭图磐石若澄图片石并各有诗】片者杰防磐卧盆沃以水均飞雪防与欲雨同兴云根数曡有例玉局言把笔竟复三曡元
　　雪浪石七曡苏东坡诗韵
　　雪浪又复韵曡屯耽吟似碍九五尊寻思或胜好声色頼此摛藻遣朝昏五台正定返巡跸便途驻此中山村众春园内旧行馆早知津矣便入门安阳眉山胥令此合祠诚妥两贤魂一得褒奬【谓韩】一遭斥【谓苏】要之立身胥有根韩园苏石萃一处二人水乳融无痕两张岂逊两孙者【墨庄漫録称东坡帅中山得黒石白脉如蜀中孙位孙知防所画石间奔流云云今张若霭若澄兄弟所画磐石片石二图磈竒神似亦不减二孙也】为图前后精详论曰磐曰片二即一况今原两芙蓉盆【二石各有盆承之片石刻东坡尽水之变蜀两孙之铭而磐石则无然以予论之则磐石为近是雪浪与盆铭何不可伪刻耶】思量今兴由昔废弗关成性永存存
　　题苏轼中山松醪赋真迹巻曡庚午诗韵
　　薄用收松制作醪髯翁想见意雄豪烹熬自可出肪泽餔啜何须较蟹螯犹子【谓徳麟】赠兹同气味【是巻洞庭春色中山松醪二赋接书轼自识云安定郡王以黄柑酿酒其犹子徳麟以饷子戯为作赋后予为中山守以松节酿酒复为赋之以其事同而文类故録为一巻云云】大夫【谓扬雄】拟彼畔牢骚中山正此数典处擕巻重赓防咏毫
　　中山咏刘禹锡事
　　氏刘率欲祖中山难辨靖王昭烈间设曰王当祖新氏附炎应重汗其顔
　　陋室同乎陋巷宁千秋阙里有仪刑唐书若不读宋氏几【平声】认连州果徳馨
　　改用连州易播州本因裴度进佳谋昌黎却志宗元羙谀墓之讥自有由
　　按定州南二十里有陋室相传刘禹锡制铭处新唐书禹锡自言系出中山与柳宗元党王叔文时号二王刘柳及叔文败贬禹锡播州刺史裴度为言播极逺禹锡母八十余恐伤孝治请稍内迁乃易连州云云禹锡自言系出中山遥遥华胄文献无征其所爲陋室铭似乎澹泊自安而趋炎乱政有愧徳馨多矣自韩愈为柳宗元志墓乃以禹锡谪播时宗元将请于朝拜疏愿以柳州易播以愈之贤而犹不免饰说此谀墓之讥所由来也况其下者乎因过中山咏陋室并识其事
　　夜雨朝晴
　　夜雨朝晴春暮天山中廿里目油然麦铺平野含浓露柳防遥村泮晓烟北地希逢如是景南方殷祝及其田轻泥不致艰行潦仆役亦知庆有年
　　清风店
　　润土翻犁见始耕春风拂面蔼然清停鞭回首咨畺吏子视斯民副此名
　　谒
　　尧祠
　　总角读
　　尧典一钦贯始终未能见乎道敢不佩诸躬【佩佩二字世人习用弗察未详其义予以为从人者当为佩服之名从玉者当为佩玉之器其义始定详见近所作咏古玉佩诗按语】
　　庙貌瞻斯近心源溯莫穷万年贻古柏那复计西东【祠中古柏二本东株三干西株五干今西者已槁惟东者尚青耳】
　　方顺桥杂咏
　　方顺河头方顺桥蒲隂濡水溯源遥回湍枉注多曲复何必屡更【平声】名致嘲【方顺河自完县发源曰祁水东南流迳满城县界为方顺河又东至清苑县南为石桥河即古濡水因曲而西流故名曲逆汉章帝元和二年以曲逆名不善改名蒲隂后人又改为方顺】
　　完县满城一水循从来纪载信难真改称方顺易曲逆寓意于何向孰询
　　曲逆原因水势流自其性也漫深求方犹喜此因心直顺实恶其绕指柔
　　七言足以示官方汝弼宁殊内外常设问何为即景句一犁春雨劝农章
　　至保定府行宫驻跸曡辛丑韵
　　台山转春跸畿甸驻云旌行馆朴而斲座清且明新题赓旧韵即目试闲评拙速吾犹惯不输响鉢成
　　舫室
　　见说张柔疏凿池引来鸡距緑波披【元张柔凿莲花池引鸡距河水注之建临漪亭于上见畿辅通志】室因近水遂称舫以临虚可弄漪欲问主賔谁是也不过拟议偶为之今来信宿即当去笑似清流无定时
　　留京王大臣奏报得雨
　　中山宻霔听宵中驰谕京都问可同兹报畧迟其时刻却欣一例被防蒙【十七日驻跸定州夜至子刻宻雨达旦驰询留京王大臣据奏京师是日自寅刻起细雨疎宻相间至卯时溟蒙未止土膏得润二寸麦苗更觉滋长大田一律布种等语】云容来自西南重雨势延于东北通地本润霑二寸好胥天泽也感由衷
　　莲池书院
　　书院建省城搆筑亦已久所重在育材畿辅实善首曰就临漪亭古迹试征取或城内城外亦难辨信否【畿辅通志称临漪亭在莲池上自应在城内矣今称行馆搆于亭畔而行馆实在城外纪载难慿徃徃如是】保阳屡经过无不临以偶棫朴心所殷伴奂意岂苟
　　三题莲池书院十二景
　　春午坡
