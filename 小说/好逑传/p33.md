<!-- { "loadSidebar": true } -->
    翰林院编修臣铁中玉谨奏，为遵旨陈情事。窍以家庭小节，岂敢辱九五万乘之观；儿女下情，何幸回万里上天之听。纶音遽来，足微风化不遗；阖室是询，具见纲常之为重。既蒙昭昭下鉴，敢不琐琐以陈？臣于某年月日，遵父命游学山东，意在思得真传，一切公务都捐，何心又闻闲事？不意将至历城县前，见被多人拥挤奔冲欲倒，因而争闹至县，始知为过学士隆栋之子过其祖，抢水居一之女水冰心以为婚之所致也。臣见之不觉大怒，思为婚姻嘉礼，岂可抢劫而成？县官迫于不义者，助桀为虐。因纵水冰心而归。臣于此时，实不知过其祖为何人，而水冰心为何人也。不过路见不平，聊为一削之，何尝恩于何人，而仇于何人也？孰知仇者竟至毒臣于死，而恩者遂至救臣于生也？臣时陷身至此中，而两不知也，既生而始知其死臣者为过其祖，生臣者为水冰心也。死臣者情虽毒，然臣未死，可置勿问。既知生臣者为水冰心，而后细察水冰心之为人，始知水冰心冒嫌疑而不讳，为义女子也；出奇计而不测，为智女子也；任医药而不辞，为仁女子也；分内外而不苟，为礼女子也；言始终而不负，为信女子也。臣感之敬之，尚恐不足报万一，何敢复有室家之想哉？今之所为室家者，迫于父命也，岳命也。父命止知遵常经，求淑配，不知臣前之遇，出于后，岳命盖感臣保侯孝，而得白其冤，因思结好，不知水冰心前已行权，后难经正，然屡辞而终弗获辞者，盖岳父误认臣为君子，而臣父深知水冰心为淑女，而彼此不忍失好逑也，故执大义，而百两迎之，不复问明烛避嫌之小节矣。虽然两番花烛，止有虚名，聊以遂父母之心，而二性之欢，尚未实结，不欲伤廉耻之性。此系家庭小节，儿女下情，本不当渎奏，今蒙圣恩下采，谨据实奏闻，不胜惶悚待命之至。
    铁中玉本上了，水冰心也上一本道：

    翰林院编修铁中玉妻水冰心谨奏，为遵旨陈情事。窍以黄金以久炼为钢，白璧以不玷为洁。臣妾痛生不辰，幼失慈母，严父又适违功令，待罪边戌，茕茕寡居，孤守家庭，自应闭户饮泣，岂敢妄议婚姻？不意祸遭同乡学士过隆栋之子过其祖，窥臣妾孤懦，欲思吞占，百计邪诱，臣妾俱正言拒绝。讵意圣世明时，恶胆如天，竟倚父岩岩之势，蜂拥多人，假传赦旨，打入内室，抢劫臣妾而去。臣妾于此时，身若叶而命若鸡，名教不可援，而王法不可问，自惟一死。幸值铁中玉游学山东，恰遇强暴，目击狂荡，感愤不平，因义激县主，救妾生还。当此之际，不过青天霹雳，自发其声，何尝为妾施恩，而望妾之报也？乃恶人自知阳抗理屈，而阴谋施毒，遂令铁中玉待毙于寺僧之手，而万无生机。而臣妾既受其恩，苟非豺狼，安忍坐待其死，而不一为救援也？因用计移归，而求医调治。此虽非女子所宜出，然事在垂危，行权解厄，或亦仁智所不废也，臣妾敢冒嫌疑而为之者，自视此心无愧，而此身无玷也。若陌路于始，而婚姻于终，则身心便难以白，故后臣父水居一感铁中玉之贤，而欲以臣妾侍中栉，而屡命屡辞者，以此也。即父命难违，而如今已谐花烛，故两心犹惕惕不安，必异室而居者，亦以此也。此非矫情也，亦非沽名也，止以炼黄金之钢，而保白璧之洁也。至于过其祖强娶之事，抢劫之后，又勒按臣行牌而迫婚，遣媒使戌所而逼允，真可谓强横之甚者也，即今事已不谐，而又买嘱言路，妄渎宸听，尤可谓父子济恶，而不知自悔者也。国法自在，恩威上出，臣妾何敢仰渎。蒙恩诏奏，谨据实以闻，不胜待命之至。
    水冰心之本上了，铁都院也上一本道：

    都察院副教御史〔臣〕铁英谨奏，为遵旨陈情事。臣闻结婚以遵父命为正，择妇以得淑女为贤。择妇既贤，结婚既正，则伦常无愧，而风化有关矣，人言何恤焉？臣待罪副都，官居表率，凡有不正者，皆当正之，岂有为子求妇而不择端庄贤淑，以自贻讥者也？臣有子中玉，滥侧词林，颇知礼义，臣为择妇亦已久矣，而不获宜家，宁虚中馈。近闻兵部尚书水居一，有女冰心，幽闲自足，莫窥声色，而窈窕日日闻，才智过人，孤处深闺而能御强暴，臣屡欲遣子秣驹而无媒，今幸水居一赦还，为怜才貌，适欲袒臣子于东床，两有同心，而因结缡，此两父母之正命也，遑恤其他？乃臣子中玉，则以养病之住嫌为辞，臣细询之，始知公庭遇变，义气之所为；闺阁救人，仁心之所激，小人谓之暧昧，正君子谓之光明者也，不独无嫌，实为可敬。故三星启夕，不听儿女之言；而百两迎归，竟行父母之命。彼二人虽外从公议，而内尚疾守私贞，此儿女之隐，为父母者不同之矣。至于人之吹求，或亦谋媒不遂，而肆为讥谤，自难逃明主之精鉴③，臣何敢多喙焉。蒙恩诏奏，谨据实以闻，不胜惶悚待命之至。

    ③“精鉴”原作“鉴鉴”，今据萃芳楼藏版本改。
    铁都院之本上了，水尚书也上一本道：

    兵部尚书水居一谨奏，为下自陈情事。窃闻婚姻谓之嘉礼，安可势求？琴瑟贵乎和谐，岂宜强娶？《诗》云“展转反侧”，犹恐不遂其求，何况多人抢劫，有如强盗；高位挟持，无复礼义？宜女子誓死不从，而褰裳远避也。幸，妻亡无子，仅生弱女，拟作后人，虽不敢自称窈窕，谓之淑人，然四德三从，颇亦闻之有素，安忍当罪父边庭遣戌之日，而竟作无媒自嫁之人之理者也？乃过其祖一味冥顽，百般强横，不复思维，竟行动夺，一假传赦诏，劫之于臣家，二伏莽汉抢之于南庄，三鸿张虎噬，制之以御史之威，可谓作恶至矣。若臣女无才，陷于虎口，几乎不免矣。此犹曰纨袴膏梁之习，奈何过隆栋为朝廷重臣，以诗礼侍从朝廷，乃溺爱不明，竟以赫赫岩岩之势，公然逼臣于戌所！臣若一念畏死，而苟合婚姻，则名教扫地矣。因思臣一身一女之事小，而纲常名教之事大，故正色拒之，因触其怒，而疏请斩臣矣。孰知侯孝功成，请斩臣正所以赦臣也。又买嘱言官，以为污蔑之图，又孰知污蔑臣女者，正所以表彰臣女也。至臣女所以表彰，臣女疏中已悉，臣不敢复赘渎圣聪。然过隆栋父子之为恶，可谓至矣。蒙恩诏奏，谨据实上闻，伏乞加察而定罪焉。不胜激切待命之至。
    五本一齐奏上。只因这一奏，有分教：大廷吐色，屋漏生光。不知天子如何降旨，且听下回分解。 

    第十八回　验明完璧始成名教痴好逑
    词曰：

    玉石水火盈庭跻，两不相和到底①。若要敦伦明理，毕竟归天子。圣明一察谗言止②，节义始知有此。漫道稗官野史，隐括春秋旨。

    【校勘记】
    ①此句萃芳楼藏版本作“各有封章互诋”。
    ②此句原作“明照里一察谗言止”，不合谱式，今据萃芳楼藏版本改。
    　　　　　　　　　　　　　　　 右调《桃源忆故人》
    话说铁英父子、水居一父女并过学士五道本一齐上了，天子看见，因御便殿，诏阁臣问道：“这事各奏俱到，还当如何处分？”阁臣奏道：“今五奏看来，这过其祖强娶水冰心，以致铁中玉养病情由，似实实有之，不容辨矣。但强娶而实未娶，谋死而尚未死，似可从宽。如铁中玉犯难，救水冰心之祸而自受，祸人不免，应是侠肠。水冰心感恩，移铁中玉养病，冒嫌疑而不惜，似为义举。然一为孤男，一为寡女，同居共宅，正在贞淫莫辨之时，倘暧昧涉私，则前之义侠，皆付之流水。若果如县臣所称，窥探而无欺暗室，则又擅千古风化之美，而流一时名教有光者也。臣等远无灼见之明，故前下行查之命，行查若此，似无可议。但县臣后任，只系耳闻，未经目击，不足服观听之心，一时难以定罪。望陛下降旨，着旧县臣将前事一一奏闻，庶清浊分面此断有所公矣。”天子点首称善，因降旨：

    着旧历城县知县将铁中玉养病情由，据实奏明，不许隐匿诬罔。钦此。
    圣旨下了，登时就传旨。原来前知县鲍梓行取到京，已钦选北直隶监察御史，正出巡真定府，见了报，知道铁中玉与水冰心已结了亲，因万谔疏参，故有此命，因满心欢喜道：“铁翰林这头亲事，我原许与他成就，只因受了此职，东西奔走，竟未践前言，时时在念。近闻他已遵父命，结成此亲，我心甚喜。不期今日又有圣旨，命我奏明，正好完我前日之愿。”因详详细细覆了一本，道：

