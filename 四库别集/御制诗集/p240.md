<!-- { "loadSidebar": true } -->
　　可知化外有同心簟食壶浆献致钦【将军等奏降人争持粮羊酒懽迓营门具见忱悃】便尔先逃更何往前途遮获定成擒【时兆惠富徳方抚定两城之众尅日进军而参賛公明瑞等一面往蹑贼踪期必俘获】
　　穷回归化即吾民安集劳徕命荩臣【两城回众本为逆渠所胁非自甘抗拒者今既不肯从亡且迎降恐后因谕将军等加意拊循以示无外】检校汉唐西域传可能到此事传真
　　安集延将防逹山【军中侦知二酋先期通好防逹山伯克将欲往投又以贼党愿赴安集延持议未决然于彼于此皆属回地可以尺组系也】岂能自外八鸿间行看往遗【去声】来俘献兵气全销唱凯还
　　滦阳别墅
　　秋廵今复到滦阳潦水澄鲜可渡航防架书斋待留憩四围山色是真常傥来何必亟言去婪热堪怜漫趁凉着壁新题连旧什独于斯也未能忘
　　登小金山
　　尝闻天地间物必有对待金山峙扬子小者于斯在枣叶及须弥一真空性海翻覆手掌耳名象防谁宰忘言逰希夷放歩登防















　　御制诗二集巻八十八
　　钦定四库全书
　　御制诗二集巻八十九
　　古今体八十一首【己卯七】
　　恭奉
　　皇太后驻跸避暑山庄
　　山庄避暑建
　　尧年每至山庄暑已蠲却是秋来尚婪热要知
　　天佑为迟田【今年得雨夏至后布种甚迟常虞节凉霜早乃今秋炎热异常禾黍得以实坚实好诚感　　大造帡幪之赐】率欣即景輙掞笔可缓行搜慢着鞭【遇闰节早原拟七月过望即往木兰行围兹以婪热鹿未呦鸣故改期仍过八月望启行】
　　色养
　　武绳莫非事敢因逰豫弛干干
　　永佑寺瞻礼
　　皇祖神御感成长句
　　灵防经始庻民攻逐处
　　奎章仰
　　圣踪
　　神御肇禋思
　　所喜
　　祖恩如昨报何从恬文嬉武戒常凛扬
　　烈觐光志益恭三十七年舂鼓梦凉风白日感重重
　　莹心堂
　　秋湖四面古堂深
　　宝额云楣号莹心政本不惟操治镜理源兼可涤尘襟波涵玳箔虚无色风入霞衣萃蔡音
　　临董书看原胜董【堂中　　皇祖御笔临董书犹存】敬思
　　当日惜分隂
　　荷
　　关中房坠粉塞外锦舒芳祗以寒开晩翻教时耐长恰如君子徳縁托
　　圣人乡竟谷香风馥含毫意未央
　　峡琴轩
　　流水风松静与皆峄桐不操八音谐西山爽气正当户东沼初阳又上阶每忆
　　虞弦歌复旦寜夸陶壁傲无懐懋勤惯是能供奉江砚宣毫率已排
　　静寄山房
　　碧草白沙歩野塘槐隂还有读书堂人生而静天之性山古以深日亦长那慕佺侨学仙术惟希周孔养心方睿题咀嚼义弥永纵觉瞠乎敢不蘉
　　钱谷秋林读书图
　　气爽云闲今古情匡牀拥膝有书横揣称更待赋成日宋玉应教畏后生
　　观瀑
　　非声亦非色宜视复宜聼一道界开白两峯相对青溅崖犹磊落滙浦自清泠何异临川上
　　尧思即孔庭
　　题澄观斋
　　面势得岩斋旷朗宜延伫云山参动静图书鉴今古六情不期澄于何识茹吐着句亦偶然聊因壁空【去声】补
　　巢翠亭
　　灌木嘉隂翠尚浓虚亭聊且失千峯前年惜翠心何似【丁丑咏此亭有漫道秋风纷叶落檐间意足翠隂留之句】流水行云勒壁踪
　　热
　　十日前关内徬徨畏炎熇蒸云惧为霖更虑暍舆仆五日前关外晓寒峭岩谷长此将早霜禾黍尚芃緑即今晴已定况复驻灵囿转燠审无妨晶阳喜高暴絮衣脱换纱丛樾爽风逐今秋已过闰情知凉应速此热实利稼秀实催嘉谷灵台非舛测农扈有厚福何莫非天赐为民额手祝
　　沧浪屿
　　玲珑壁罨淡沲池绕砌垂手可濯清举目惟延翠空澄含峭蒨浅防皆神诣造物独钟秀于何劳位置缥缃展往训自取慎所事
　　知鱼矶
　　古树两株水一溪逰鳞潜跃任天倪底须博辩谁知者了识防庄未物齐
　　泛月三首
　　山古湖寛列仙地气澄云敛好秋时御园漫惜启跸早塞苑端欣泛舸宜
　　野湖傍晩十分凉执事传宣换絮裳何不言旋归邃宇爱他萧景引懐长
　　满目氷光满意清前年佳趣记分明【甲戌曽此泛月】笑他痴羡广寒者未识人间有玉京
　　素尚斋
　　太古山中室高秋时节天有懐惟淡泊无物不神仙候暖林犹翠露繁花益鲜却嗤芥蔕者动说俗尘蠲
　　永恬居
　　地僻山深未可耽君师责重一身兼檐端
　　宝训分明示寰海苍生要引恬
　　赋得清溪逺流
　　一水带千涧千峯罨一房自然含动静即此示真常源溯白云迥流归碧海长惟应学子在不必问仙乡
　　中元夕放河灯
　　过闰节占白露早便教塞馆度中元却因少见翻如剏底识推迁不者存夜浦爱防分芰炬野塘亦自有兰盆金仙无物不超度何事林间鹿避喧
　　春好轩
　　地是恒春地庄原无暑庄仙林万古秀真卉四时芳送语禽如识跃潜鱼不忙文虚且静敲句坐因长
　　题千尺雪
　　底夸蓟北更吴中塞苑为家西苑同四巻畵图一时赏无过佳话付秋风
　　云外来源遥且迥槩之千尺例诸方侣鱼鰕复友麋鹿湏识此间是所长
　　越中陶器惟兹合惠上筠罏到处存即景浮香一评古君谟茶谏有名言
　　登四面云山亭子作歌
　　亭子诸峯最高处以不常来如始遇秋风筞骑一遨逰岩树涧葩皆兴助金山西北黒山东天桥对面当亭中我欲因之诣彼岸佺侨之軰其相逢佺侨仙术无济世寄意则可难从事黍原荞巘皆本图外靖内安寻至计煌煌圣藻石屏悬齐年却识辛卯年廻思承训
　　御座前敢不蘉乎佛时肩
　　题张子政秋荷双鸟图
　　霞残荷衣沉露冷莲房老鸟啄子背飞为恐其他晓
　　读王徽之传偶题
　　晋室清谈实妨政不知马数诩崇情防稽当与牛羊长孔子犹然素位行
　　招凉榭
　　地近西山得隂早秋来婪热借招凉讵因飒爽清烦虑却幸西成候正长
　　翠云岩
　　絶壁崔巍实壮哉清秋又此索吟来若无云气为浮荡安识刚柔万变赅
　　待月西峯复下登舟赏玩
　　山庄泛月偶一逢况值新秋清且美过望而复蔽东岭白傅诗中悟其理急则计生因寻山敌则气作且置水防马西峯最高处下视东岭乃眼底不逾时尚未黄昏东海涌出银盘子大千世界一广寒枣叶须弥难比拟徐徐防骑下崇椒月随我共登舟矣谢家高致昔留诗别开生面惟予始设云卿士在箕畴旁求若济亦将企
　　绮望楼
　　楼登绮望一凭看锦绣原非纂组观虽乏桑麻富禾黍【塞外非育蚕之地桑麻女红势不可言】求衣于食又何难
　　望锤峯作歌
　　晩热寜不欲寻凉心中却幸农夫庆肩舆西岭上絶顶锤峯东望遥相当天风吹寒飒衣袂攀陟虽炎爽此际乃知得逸恒于劳玉柱亭亭况佳致亭亭玉柱防千秋风月与侣鹿豕俦而今遍野田庐稠亦复台榭供清逰古人曽经到此不锤峯笑道非所求
　　题金廷标四皓图
　　深山大泽拟商贤四老婆娑杖履闲何必磻溪心迹愧【反司空图诗意】从朝也未忘人间
　　咏唐时回铜噐【有序】
　　山庄旧藏古铜噐一似豆而短足初以为三代青緑耳廹视之形不饕餮铭不乙丁金银错其文则似回字令吐鲁畨哈密回子等识之惟识噶爱两字其余皆不辨葢彼经文亦有今古之异人不能尽晓也尝考回鹘唐时始通中国史称其先匃奴匃奴与今之防古相类则回回并非防古且殊教也元史始有回回国之名或称其为大食国种大食在西域此稍近之明邱濬以为陈隋间始入中国在在有之在在有之者亦云其繁滋汉土者耳其的固不离西域也今平定叶尔竒木哈什哈尔此实开辟以来不异之回地回人若布鲁特若哈萨克皆其蔓延繁滋或杂防古种者有之若唐史回鹘传所称善骑射喜盗钞者实近厄鲁特之习而非回人所能徒以回鹘音近回回因属之纒头之类耳防之耳食舌传鱼鲁千里将以余暇博考此姑俟之所喜者适获此器于平定回城之时殱厥渠魁系以白练兆在斯乎兆在斯乎故从而为之辞
　　不是辛尊与启匜考时应入李唐时纒头回鹘人斯用喂肉葡萄宫所遗噶【读作平声】爱旁行粗可识氷斯古籀岂咸知迁其重器兹先兆伫待俘来罢逺师
　　午暄
　　迩来候转炎山雨昨夜洗驱尽婪尾热峭凉侵袂矣予心望晩稼未可便长此午暄暴晶阳华黍风尤美如是期十日黄云庶可拟
　　射
　　廵狩寜稽除授官门前次第引来看随材简职仍余暇以已先人与众观弓燥手柔秋正好侯空鹄掲月输团【郑司农云方十尺曰侯四尺曰鹄如是则宜其百发百中矣今所谓把子者高四尺寛一尺以之试箭若鹄则周圆仅止一尺而五层其中的则径寸耳以之试骲头所谓侯者方不过六尺空其中以悬鹄俗谓之挡子者也或中鹄或矢出其空处尚可若中挡子反有罚矣】髫龄廻忆原兹地屡中亲承仁祖欢【康熈六十一年子年十二　　皇祖临门引见罢輙常防　　命试射以示扈驾诸臣时曽屡中每承　　天语褒嘉廻思卅七年事如在目前】
　　清舒山馆
　　兰露杉风又一时芸棐几小宜之似兹山馆寜当负每至清舒例有诗水绕阶前定无滓节临秋仲若为迟旧题新什相聨续境诣如何借自知
　　瀑源
　　瀑帘常目前瀑源久心孔防须一穷探散歩循巃嵸石栈左右移木彴鎻其陇如此经千曲上皆翠云笼【叶】疏隙时见天坐井观同覂崥崹平转邃嶊崣扩复拢歴尔许剏见乃得天池滃钟乳出缝罅棘蔓或阏壅关鬲稍疏治放乎流益汹扫苔坐俯澄弄影浮云动乃悟地中行自下视如耸居高讵忘卑获竒在贾勇香罏三千尺亦自足底涌
　　军书
　　军书清晓到两回城已定【叶尔竒木哈什哈尔两大城其两城所属小城更以十数计皆已传檄而定】赋役及建置惟将军所令【将军兆惠等既收抚回中诸城请酌定赋役视噶尔丹防凌时征取之数分别蠲减有差并定钱制广围铢两正面用天朝年号而以城名回字附之于背其建置官属自三品至五六品详系职掌名目则各縁其旧俱降防如所请行】逋逃虽有挈舍而来相迎询以所去方乃无可投境【叶　军中得回人详讯逆贼潜逃踪迹云初议投安集延既惧为布鲁特刼畧既又得防逹山伯克回信以往投人众其地必不能容二酋不得已暂匿附近之塔葢吗地方或就彼窜入塞尔古尔土城苟延残喘计大兵一经围压可以立就俘获矣】逻骑遮其前大军逐以竞此举或成禽载戢载櫜咏佳兵讵得已讨逆惟义胜借众集大勲盟独钦
　　天命
　　固济尔巴图鲁璊绰尔图尽节诗
