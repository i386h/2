<!-- { "loadSidebar": true } -->
　　睿圣文武皇帝【蜀本下有陛下二字旧本与文苑无之】考图数贡【蜀本上有乃字】羣臣震慑奔走率职【蜀苑】又眀年平蜀西川【蜀本与文苑皆有西川二字刘辟求都统三川方围梓州而败乱固不及他郡也】犯叶襄等城【杭蜀文苑同　李谢删】一二外臣【杭　文苑同　李谢删○蜀本作一二臣外】于今五十年【文苑作于今】并为一谈　惟天惟祖宗【文録并作并祖宗上有夫字】予何敢不力【蜀本无何字】不为无助【蜀本上有固字】汝以卒万二千属集而子公武往讨之【杭　蜀本与文苑集字繋于往讨之上】汝其以节度都统讨军【杭蜀文苑皆删度字蜀本讨作诸讹也】汝惟近臣【苑】汝其往衣服饮食子士【以蜀本定　杭本只无服字　文苑只作饮食子士】无寒无饥【文苑只作无寒饥】其无用乐【杭本无其字然文苑蜀本皆有】降人卒四万　降卒万三千　降万二千【文苑与旧本皆同上谓降其人降其卒也故下语皆不复再出人卒字】战比有功【文苑比作皆】丞相度至师【杭文苑】疾驰百二十里【文苑驰作走】愿归为农【文苑】斩元济于京师【杭蜀文苑同】道古进大夫文通加散骑常侍【考之史及文昌碑皆合　一无文通进官非道古时已为御史中丞故不复言御史也】道封晋□公【蜀文苑有国字无道字　杭本只作进封晋公】○遂臣万邦　往居宗【并文苑校唐人多以在为居公本政亦曰居我其周从是也】百怠官事亡其旧【蜀本上语】
　　【作百司官文録亡作忘】既斩吴蜀【苑】羣公上言【蜀本作羣臣】及相同徳【蜀　文苑同　谢从及　李从乃】各走尔功【文苑　李谢本皆定从走曰当从周越石本奏读】胜之邵陵【苑　谢校同蜀作遂之】自夏入秋【苑】复屯相望【蜀　文苑谢校】○頟頟蔡城其壃千里【蜀　文苑同　虞书注頟頟肆恶无休息貌栁子厚平淮夷雅亦用无恃頟頟董彦逺谓此用傅咸语歘摩天子逆鳞自知所陈頟頟触猛兽之頟恐或过求也】释其下人【杭本其作□】诏赐缯布【苑】今眠而起【杭本文録文苑皆作眠蜀本作肝】左飱右粥【旧本皆作飱】以收余惫【李本收作牧】其告而长而父而兄【文苑作及汝父兄】奔走偕来　既定淮蔡【旧本皆同】
　　第三十一巻
　　南海神庙碑【石本】
　　海于天地间为物最钜【列子曰天地空中之一细物有中之最巨者或以公语为率尔非也】号为祝融【南海神名祝融见太公伏符隂谋】故常以疾为解【杭本文粹同　蜀本作为辞　解自分辨也元和圣徳诗已见】盲风怪雨【董彦逺曰秘阁旧本作防风见吕氏春秋考今石本只作盲风月令仲秋之月盲风至注疾风也山海经符惕之山多怪雨风云之所出也】乃上自署具其文曰嗣天子某谨遣某官某【石本无二字文粹亦无上具字文苑无下某字蜀本并存之然皆非本文也】月星明穊【穊几利切说文曰稠也选何宴景福殿赋概若幽星之纚连字本作穊而李善以古爱切读之今蜀本作概误由此也】牵牛正中【天官志牵牛为牺牲月令季春之月旦牵牛中时将夏而祭上文可考也】蜿蜿虵虵【蜀本同　张衡西京赋海鳞变而成龙状踠踠而蝹蝹语自此也】祝之之嵗【文苑同　谢校从上】緍钱二十有四万米三万二千斛【石本作廿有四万下百廿八族亦同】皆以丐之加西南守长之俸【文苑同谢校】□可谓备至□矣【文苑同　蜀本亦存其字谢本校増耳矣其字不出】○南海隂墟【杭蜀苑粹并同】右我家邦【文苑同】
　　处州孔子庙碑【石本】
　　惟社稷与孔子为然社祭土稷祭谷□句龙与弃乃其佐　北面拜跪荐祭【文苑同】不如孔子之盛【苑粹同李校】生人以来未有如孔子【杭蜀苑粹同】又令工改为顔子其余六十二子【文苑同　蜀本子作□余同石本】又为置讲堂教之行礼肄习其中置本钱廪米【苑粹同】释菜【文粹同】○生师所处　俾不惑忘【杭本文苑同】
　　桞州罗池庙碑【石本】
　　民各自矜奋曰【杭蜀文苑同】歩有新船【本一作渉今文粹尚然任昉述异记水际谓之歩桞子厚铁炉歩志曰江之浒凡舟可縻而上下曰歩】城郭道巷【杭本文苑同】能惊动祸福之○荔子丹蕉黄　春与猨吟秋鹤与飞【蜀本作秋与鹤飞从欧校也　前辈尝云楚辞文章宋玉不得其髣髴惟公此文可方驾以出湖湘士人云湘中俗以一船两旗寘木马偶人于舟作乐而导之登岸以趋于庙所谓侯之船两旗者此也北方之人为侯是非所以深闵其不见容于中国而令贬死庙食于蛮土其词悲矣】
　　黄陵庙碑【石本】
　　廷有石碑【杭蜀本只作廷有碑今本石作古皆非】从舜南征不及【杭蜀本同】郭檏【碑本书作檏唐人多然掲阳亦作楬阳】不当降小水为其夫人【考山海经注当作小水杭蜀本皆讹】谓女英为帝子【谢校同】礼有小君君母【杭蜀本同】不及而溺死　度湖江者　于州刺史　余与愉故善【下三语杭本同　董彦逺云穆宗诏曰张愉学古入仕甚自修饰河西有政次于李谅公谓使后世知有子名公之于愉一时何有而肆其慢侮至此君子耻之】
　　唐故江南西道观察使太原王公神道碑铭
　　号所居乡为君子乡【杭蜀同○李谢删】讳仲舒字中【蜀本并墓志皆作讳中误也】久嘉之【李本作久嘉其直】特改□补阙【蜀　李谢校　本传可考】公嫉其为人【李谢从古本删去】因佐其节度□【蜀】出为峡州刺史【以本传校　友人杨慿也】迎显公徳【蜀　李谢校同】以絶其火延【李谢删】阻滞【蜀】政成【蜀　谢校】岂可复治笔砚于其间哉【李谢本皆删其字然蜀本与新史并存之】周知俗之利病【杭蜀同　李谢删】罢酤钱九千万【蜀　李谢校同　盖为緍钱九万也】我且减燕乐絶他用钱可乎遂以代罢军之息钱【杭本同上蜀本代下有之字息钱上有曰字】以待之【蜀本待作处】某日归葬于某处□既以公之徳刻而藏之墓矣【杭蜀同　李本校作某月某日某处下某字作愈】○韡为英华【保大本】燠暍以醒【蜀本暍作旸非】上借其实【李校】方乎所部【别本一作方平】人得其所乃恬乃讴【保大本作人得其饶乃恬讴謡】忽随滔滔【保大本此铭有美王公不用韵末章三语分两韵例又异也】
　　第三十二巻
　　司徒兼侍中中书令赠太尉许国公神道碑
　　韩姬姓以国氏【保大本作以国为氏】寡言自可不与人交众推以为钜人长者【蜀本　以自可言之当作不与人交文粹作不与人校众推之为长者】夫人之兄曰司徒佐有功建中贞元之间【保大本作齐国之兄功下有于字】偘偘【保大本只作侃侃偘偘见三辅黄图与侃同义】不纵为【杭本作纵蜀本作从】数百人【晁本上有将字】诸老将自以为不及【蜀本自上有皆字李校同】刘逸淮死军中皆曰【保大本　逸淮后赐名全谅旧史全谅传曰本名逸凖故温公考异以凖为正然参考新旧纪传只当作逸淮】而为士卒所慕赖者【杭粹】悉有其舅司徒之兵与地【文粹作悉有舅氏司徒之兵无其字】而吴少诚反【杭蜀】苗耨而发栉之【淮南子语】然不□揃刈【阁】二十一年【旧本作廿一年】汝能越吾界而为盗邪【保大本】滑师告急【蜀本作告及】公安无恐　不为之应【杭】今正非其族【杭蜀】我即东以兵取曹师【李校】兵万三千人【淮西碑作万二千人】绢五十万匹【蜀　李校新史同】□无宿储【杭】賛元老经体【蜀本有老字考之杭本误增也文粹亦无之李本删去　賛元经体荆公以来诸名士集多用之或者以俗本讥其误非也】年五十八【保大本　晁校新旧史皆合】布粟【保大本作布帛然旧史实赐米粟千硕】卑身佞辞【蜀本作卑杭本作毕后汉周举传卑身降礼致敬于勰字本出庄子】荐女请昏使日月既至不可得则飞谋钓谤以间染我【杭本无得字蜀本钓作钩染作谍】公先事情【蜀本作后情文粹同○保大本作先得事情】畛域【李校】问法何如不自为轻重【保大本无不自二字然新史亦出】○孰陪孰扶【保大本陪作倚蜀本作悖　此铭用韵最异于他文首四章皆四语一韵而韩姓许公特衍二语示所本也公居其间以下每句用韵而各分章至许公预焉其赉何如上一语不用韵所以终上文也其后七章二章章二句五章章四句以堂叶公以等叶宰皆从古也】
　　栁子厚墓志铭【文苑作栁州刺史栁君墓志铭】
　　为拓跋魏侍中【宋景文钱思公家本皆无拓跋二字】死髙宗朝【以文苑校　他本一作中宗非】所防皆当世名人【沈元用本作所与防】其后以博学宏词授集贤殿正字蓝田尉【杭本宋本钱沈本同　文苑无蓝田尉三字上亦同以栁集攷之实尝为集贤正字也】证据古今【杭蜀苑粹皆同】贞元十九年由蓝田尉拜监察御史顺宗即位拜礼部员外郎遇用事者得罪例出为刺史未至又例贬州司马【文苑钱谢本同】自肆于山水之间【文苑　新史作自放山泽间疑之字不当有】遇有以梦得事白上者梦得于是改刺连州【谢本刋作上白杭本无刺字然文苑与蜀本皆只同今文】诩诩强笑语以相取下【虽强语笑无复气味后汉五行志语】不一引手救反挤之【文苑蜀本宋本救下皆有而字】亦可少媿【文苑少上有以字宋本同】卒死于穷裔【苑粹蜀本宋本同　钱沈从厄】斥时有人力解举之【杭　文粹同　宋本作斥而有人力能举之蜀本作力能解举之】其文学辞章【杭本作辞意诸本皆同上】必不能自以力致必传于后【蜀宋沈本同　杭本作不能自以力传于后钱谢本从之】十□月八日卒【文苑　宋本同　诸本皆作十月五日】秋七月十日【蜀本无十日字宋本并秋字亦无今从文苑】费皆出观察使河东裴君【谢本校费作资诸本皆同上】立然诺【杭　宋本同贯髙能自立然诺文苑蜀本立作重】遵涿人【文苑　钱宋本同　子厚母卢氏实涿人也杭本作可人蜀本作为人皆非】遵从而家□【苑　宋本同诸本皆阙】既安【保大本作且安】唐故昭武校尉守左金吾卫将军李公墓志
　　□王讳臯　成王必在其间【蜀　谢校】栁泌【以新旧史校李干墓志石本亦作泌则知今本果误也】九月三日【蜀本作十三日】遂以其年□月日【蜀　谢校】纮为进士学【杭蜀同李谢校】公宗室子而贵富【李本作生而贵富】○太支于今其上有封【杭　蜀本太作本上作尚】谁黜不复【杭蜀同　李谢校】
　　唐故朝散大夫尚书库部郎中郑君墓志铭
　　君讳羣【蜀】因称以自别【蜀本此下有君其后也四字他本皆删】□以进士【蜀　谢校增】均之徴也【杭本之作戸岂讹耶】拜复州刺史方迁祠部郎中会衢州无刺史□选人□愿行宰相即以君应诏【以蜀本定　今本作选人愿行者则下文不当有即字方字亦下文误入可以意考】□月余【蜀】斩絶【李本作崭絶】连日夜不厌【谢本此下有费尽不顾问五字旧本多无】清坐相看【蜀本作对】男二人女四人皆幼【旧本皆作女四人此以别于正出而言也】○洞然浑朴絶瑕谪【樊本朴与谪皆从玉然字书无】
　　唐故朝散大夫越州刺史薛公墓志铭
