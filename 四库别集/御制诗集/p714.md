<!-- { "loadSidebar": true } -->
　　一如莫不如园门西向开有水亦清泠有山亦崔嵬罨牕者是栁植盆者是梅色色形形中如是无言该所以释迦老得号曰如来
　　题敦素堂
　　溪堂一片素光铺恰合冰心在玉壶返朴还淳曾着句躬行试问可能无
　　题王翚雪江图
　　辛丑暮春初得此促成七字吟大防适当几暇重展观正值六花频纷委元气旁礴雪淋漓即境即图浑一理巃嵸玉岭落银瀑曲径从中入林里林开山逺忽豁然驴背谁家寻句子并江岩耸倚髙楼暎以读书或车氏冷烟寒树忽隠现又见琳宫云外峙枯枝峭壁各尽态江复环流溪阁迤阁中可望隔溪路路上旅人寒战齿飞泉弗冻羃长松招提白足游笻屐【叶】峯回路转境愈深冒雾髙飞鸦阵起崖寛波濶眺无际复下逺防来玉别开生面殊赵黻一例长江图万里【石渠宝笈旧藏赵黻江山万里图所画乃晴景而此巻所写则雪景两巻各极能事彼以江胜而此以雪胜均得江山万里之趣】巻屋独殿小孤亭诗情足补杜子美【见翚自识语】空前絶后莫形容运神着手嗟何以真是长言之不足舞之蹈之而已耳
　　咏和阗玉观泉图
　　玉厄曾经辟俗工【迩年玉工多以新様斵器既失古意且不免俗近咏和阗玉斧佩诗有斯亦玉之厄之句】成图佼佼见佣中飞流仰眺意不尽欲过石桥源更穷
　　题木画屏
　　辞着归来松菊存底须稚子候于门斯人应厌刀笔吏刀笔翻传寄傲言
　　右松菊
　　雪虐风饕岂足云横斜节槩簇清芬孤山处士孤吟处侧伴安能少此君
　　右梅竹
　　山西巡抚农起奏报得雪诗以志慰
　　青齐报到因思豫【昨明兴奏报山东于十四五日得雪因厪念齐豫壤界相近有未识豫郊均被否吉音翘待驿章飞之句】豫未报来晋报来同是节前霑雪泽积成五寸润麰荄【豫省尚未奏到兹据农起奏晋省于正月十四日得雪自辰至亥随落随化积地五寸极为优渥势甚寛广民愤欢庆粮价中平等语当农起之候嘉名适副尤堪欣慰】街衢粮价原平也郊野民情实庆哉农起佳音农起候福星真是副名材
　　河南巡抚李世杰奏报得雪
　　齐晋连章报豫章今报来到迟因地逺霑早荷
　　天培【李世杰奏报开封等处于正月十三日得雨十四日巳时雨雪交作至十五日午刻止积雪六七寸缤纷霡霂四野均霑该省雨雪比山东山西较早一日以地逺奏到稍迟耳】雨雪胥为泽麦麰溥润荄春膏北省遍既慰益钦哉
　　题深寜堂
　　诘屈石蹊深乃致蹊深得堂寜以乆防巻芸香常插架数朶梅芬亦植缶境既如是心岂殊尘襟洗尽防外诱悚然自谓此失言万民深计诚寜否
　　含芳书屋
　　偶临书屋号含芳细玩其辞意允长一泄无遗何足取曰惟有蓄乃称良草芽花纽侵寻意嫩日轻风淡沈光正是初韶真实景春园分付慢昌昌
　　自达轩有警
　　四面轩窗坦荡披逺观近睇总相宜忽然有警一问已民隠安能自达之
　　题春熈院
　　寻春春未熙然自有熙候佳在其醖酿富媪慢骋富千林亦突兀万芳亦逗遛跃冶讵迟哉防当看错绣更思熈之义有近泰之蔟泰而贵弗骄况我为元后
　　得趣书屋口号
　　一年至不过一二至亦曾无坐乆时试问今朝所得趣曰惟春意待于斯
　　融緑堂
　　墀阳苔微青檐隂土犹冻緑情实未融首春未临仲然而百昌意已醒元梦不识与不知色色形形贡造物乃无心夫何有功用
　　正月廿九日由泉宗庙进宫之作
　　灯节御园礼毕全还宫祈
　　社举经筵景龙慢拟月之晦【是月小建廿九即晦日也】清跸临因宗以泉往嵗缅吟七近体【向年新正庆节已过　　慈寜驾返前园至春仲祭　　神祈社经筵还宫率逢此日必先诣　畅春园问安而行故乙未诗有行时庆节始而终　　驾返前园恒御宫之句丙申诗有行庆忽看正月过问安遂以晦辰旋之句抚今追昔感怆倍增】此时
　　徒讶六逾年【自丁酉至今阅六年矣】大西楼外循墙路【墙内即畅春园】东望不禁意黯然
　　挹源书屋自箴
　　凡物必有源泉源固在此泉上搆书屋学源在经史设问出治源非我其谁委其源又在心大公而已耳如云请进之则克己复礼
　　曙观楼
　　楼观沧海日佳句忆賔王此固非灵隠别墅临平冈然而曙日升一例昕苍凉林光翻緑波何异瀛海沧静观万物初含照钦宗阳
　　爱景庭有感
　　爱景之名推爱日昔因洁治奉
　　慈欢即今此景何由得小立庭除祗鼻酸
　　依緑轩
　　书轩曰依緑緑岂在庭柯泉濬廿源富田开十顷多插秧时等待望緑意婆娑陶谓春将及同心先获麽
　　敷嘉室
　　善哉生意鼓东华物物含韶淑气嘉茂对体元繄我事合敷膏泽万民家
　　咏承光殿古栝
　　秀色镇防天团城根据巅有堂聴古籁【承光殿东有堂曰古籁殿前松栝杈枒皆传是金时遗植】无干不真仙影度金元月幻同杨栁烟世臣之谓要乔木亦应然
　　朶云亭
　　假山亦自耸嶙峋四柱栖云蔚且彬如朶恰于琼岛对春隂作雨岂辞频
　　焙茶坞
　　贡茶无不焙成之斯坞名惟假借斯一盏浮香烹雪水泠泉亭亦似其时
　　抱素书屋
　　素为绘事先商也悟礼后怀抱恒托斯万防应【去声】其有是寜渠玩景而实修徳薮却非尚虚无敛锡民胥受然亦足佳睇玉巘近临牖
　　古柯庭
　　古柯曾阅金元明三朝一瞬供史评菀于春夏枯秋冬巍然老干不系情是谓树中寿者相可呼仙亦可呼僧而我有时立其侧毎怀殷鉴心为惊
　　韵琴斋
　　石上流泉泉上水闯然欲响啬然凝抚琴干闼非虚拟大地山河岂不曾
　　振芳亭
　　如笠孤亭栖翠春风琼岛望中披羣芳跃冶依韦际祗待东皇一振之
　　二月朔日作
　　鸿龙运璿玑韶春又临仲御园庆节旋廿朝驹隙送閙后静为佳体验志或纵偶遇政简日怵然毎自讼戒逸戒苛察并行蕲实用斯即为君难豪厘差敢中大河逮复期悬怀在慎重
　　题元搨石鼓文
　　己巳搨藏石鼓辞及存真迹弆珎之【石鼔为千秋法物自元大徳间移置国学大成门世为艺林珎秘己巳嵗曾摹搨其文弆藏乾清宫并为石鼓歌纪事】讶观元代赵家印【兹复得元时石本摹搨精工字数亦多册尾篆书唐宋诗跋不署欵有赵孟頫诸印记】重读唐时韩氏诗【篆书诗跋中有唐韩愈韦应物宋苏轼诸诗】居上后来寜避诮为雄积健信称竒收三百又加旬者多四十还余六兹【乾清宫搨本所存者三百十字兹本三百五十六字较多四十六字】节化【淳化帖中夏禹书】智营【丹铅录中岣嵝碑】二以外文乎宣也古惟斯商彞夏鼎方伯仲片羽吉光永陆离龙爪云中幻隠现虬文刼后尚留遗渊明甚解不求处向辟其言用此宜【向尝以陶渊明读书不求甚解之言为非屡于诗文中辟之若此鼓防画音训纷如聚讼正亦不妨阙疑也】
　　精神一律
　　精神自信尚如常筋力微嫌逊昔强虽曰气之率者志敢图逸以懈其忙宵衣旰食身逢偶夕惕朝乾心朂长一纪伫将归政后养余年或乐时光
　　按宵衣旰食朝乾夕惕二语古今承用习焉不察余谓宵衣旰食以体诸身者言朝乾夕惕以存诸心者言敬勤之意则同而内外之功各异且所谓宵衣旰食者亦偶遇机务繁重是以未晓求衣日昃不遑暇食耳至寻常寝兴饮食自有常度设必毎日中宵即起过午方食转致徒劳无益而使文武诸臣仆御众役疲于奔走难以为常诗所谓颠倒衣裳究何当于率作兴事之义耶设以为勤政套语则是有名无实益不可若夫朝乾夕惕则易所谓自强不息书所谓所其无逸凡为人君者当常存钦翼无一念不敬天爱民无一事不谨小慎微庶乎万防就理不负承天子民之责余临御四十八年年逾古稀虽筋力微逊昔时而精神自信如常犹日孜孜不遑暇逸惟益以此自朂而已因绎宵旰干惕之义得什并识
　　重题马逺江山深秀巻
　　浩荡山川运以神长松皆作老龙鳞讶谁顿置书其远【是巻川原旷荡笔墨雄秀为逺真迹无疑惟巻首署欵二字墨色尚新笔力苶弱当是后人好事者所为】幸未羶芗署曰麟【逺子麟画不逮父而逺多以已画题作麟欵盖欲誉儿也见陈善杭州志此巻幸无假借犹得见逺真面】画外雅饶古淡意卷中多遇野闲人赐权早复归天府【巻首钤顺治三年赐大学士宋权印记不知何年复归内府已入石渠宝笈书别以石渠继鉴识之】世事应知底是真
　　咏澄泥玉堂砚
　　尼山那出绛州沙谁把澄泥认石差【玉堂澄泥砚一覆手作圭式上镌尼山精气四字旁刻铭曰尼山之英融而为砚佑唘后人维圣克念盖误以澄泥为尼山石云】设以斯文论精气万年佑唘实东家【用砚中铭语意】
　　陜西巡抚毕沅报雨诗以志慰
　　上元前后布春膏晋郑齐燕实徧叨雨细雪浓均泽被【谓四省】雪非雨是更希遭【谓陜省】优霑甘称三寸【毕沅奏报西安省城于正月十三日晚霡霂防下至夜甘优霑入土三寸郊外麦田已见新青根苗旺盛定卜丰登等语今嵗新春直山东河南山西四省先后报得雨雪兹陜省又报得雨尤属向年希有之事实堪欣慰】深沃新苗利早薅便冀佳音报甘肃祈农于得那辞饕【甘省近接西安亦盼佳音速至耳】
　　春仲经筵
　　古稀未肯废勤学春仲经筵躬必行惟是绎思书两论却嫌同口颂诸卿臣钦若及民从乂地博厚而天髙明【是日进讲中庸悠久所以成物也尚书惟臣钦若惟民从乂章句余以天地之大亦因至诚无息见之悠久成物即夫子一贯之道详见经筵御论】一贯都诠悠久义要于不息曰惟诚
　　经筵毕文渊阁赐茶复得诗一首
　　层阁文华殿后峩昨春庆宴觉无何具瞻楠架四库贮且喜芸编三面罗十载春秋成不日极天渊海尚余波待钞蒇事遗百一月课督程仍校讹【自癸巳年命馆臣办理四库全书分贮四阁兹文渊阁第一分已于壬寅春装潢贮关盛京文溯阁第二分亦于今春陆续赍送藏弆至御园之文源阁山庄之文津阁雨分全书惟照本誊钞于二三年中亦可峻事至现在编纂未完留待插架之书如皇清开国方畧满洲源流考平定三逆方畧大清一统志　　皇朝通典通志续通典通志盛京通志宗室】
　　【王公表传防古王公表传繙绎五经通鉴刚目续编通鉴辑览附録改正名字之金元辽史契丹国志明宫史明臣奏议职官表河源纪畧兰州纪畧热河志日下旧闻考补绘离騒诸书应入四库全书藏弆四阁者昨嵗勅军机大臣立以程限两月一奏俾得如期早峻用昭美备】
　　题宋版郭忠恕佩觹
　　卫风第廿一章句名寓佩解结求小学从来大学本今文应溯古文由肆言那恋钱五万容面偏欣土一抔蝉蜕分明地仙列斯人奚翅画家流
　　咏角画屏
　　镂金琢玉厌其奢治角为图肖画家无已取其近朴耳柴门伫者容谁耶
　　右柴扉伫客
　　渔人网集碧澄潭苇港傍边桤树庵岂以有无计鱼利【水至清则无鱼澄潭水必清子美此句不可无是转语】几多诗思个中探
　　右苇港观渔
　　题宋人合璧画册
　　法述李昭道景传李调仙于唐称劲后在宋乃开先外靖内寜日风和春丽天虽然行乐合应亦凛冰渊
　　右郭忠恕宫中行乐
　　不为闲防缀惟是具雄浑树结琳琅薮峰开虎豹门青云原有路玉笋若无根相国寺中璧空存髙益言
　　右燕文贵竒峯万木
