<!-- { "loadSidebar": true } -->
　　晚晴即景
　　防蝀饮在东晚晴今始定苦霖纵未致宜旸终觉庆空宇云难留落照曦欣暎溽蒸那可辞上伏炎方盛彼蝉则何知万树鸣相竞
　　题和阗玉云巘孤僧
　　背笠且露顶肩锡自踱歩翛然不繋懐独向云深去
　　西直门外即景六韵
　　弥月此循陌廻銮因视朝夏田较春茂朝雾喜云消梁际已抽穂麦余新茁苗【收麦后种黍复茁新苖矣】市间落麫价篱上伙条大胜从来景惟希此后调西成期尚早那敢意逍遥
　　养心殿晚景
　　宫殿琉璃瓦日照炎越欻心以盼快晴觉欣弗觉郁庭除列盆植更喜爽风拂彤墙隠下舂飒景含隆崛眀朝御太和垂衣觐簪绂
　　淑清院襍咏三首
　　御殿常朝礼易成西华路转趁凉行黻裳脱却生衣换真觉林泉淑且清
　　壶中寻迳得岩斋素尚萧然意与佳何必北窓待风至娱神亦可傲无懐
　　翠木防天原祛暑白泉响雪觧招凉竹鑪火今姑舍片刻聊将七字偿
　　日知阁叠旧作韵
　　尊闻在加意要亦视行知道协天人贯藻祛月露辞每临佳景处总惜寸隂时川上思尼父流看不舎斯
　　望瀛防未至
　　乗爽临春耦隔湖望趯防非关常见置耐可寄情廻松柏云标翠画图镜里开拟询发舟者谁果到蓬莱
　　题春耦斋
　　视朝昨日宿彤闱宜夏还因御苑归便可传餐延小驻廽思试耦迅如飞田看一律公私茂秋预千仓黍稷希目下望晴晴正好那辞蒸暑炽炎晖
　　髙梁桥放舟至昆眀湖沿途即景襍咏
　　迩日炎歊特异常放舟川路取延凉防湾过雨菰蒲重夹岸含风禾黍香
　　何必嫌迟上水船溪风襟袖正泠然岸旁行骑活扵画树里鸣蝉清胜弦
　　乗凉缆急进舟轻隄栁浓隂覆水清乐善园将万夀寺今朝权付不留行
　　绣漪桥过即昆湖万顷空眀意与俱已到清凉无暑处不妨胜处憩斯须
　　鳯凰墩
　　湖里鳯墩迎逰因舟便程经年才一到片刻又将行座似陪月置牕惟纳籁清徘徊拟自问搆筑更何情
　　过栁桥看荷花
　　栁桥横界水东西西浅东深致不齐浅乃宜荷花正放过桥似入綘云低
　　香以真清色不妖寥天一即一天寥眼根鼻观定何物那更托言尘念消
　　春光六月入银塘舟过花扶定不妨白鹭惊人蓦飞起半空犹带满身香
　　清可轩
　　维舟命肩舆夤縁山隂径山隂何处佳清可佳鲜并岩轩复不髙数武便造胜夏屋覆峭壁炎曦所弗竞室无白汗挥窓有凉飔迎坐久欲忘去吁此非勤政
　　绿畦亭
　　倚巘为亭才四柱绿畦近逺皆堪覩芃芃稻苗实异常祗为今年若旸雨十艰五遇岂易逢时逮登埸尚延伫宁不欣然宁不愁安得嵗嵗如斯普
　　翠籁亭
　　翠是色中浄籁为声里清防宜长夏憩可以涤诸情黄氏休亭赋杜家古柏行传神有别防不必更加评
　　绘芳堂
　　防簇山葩傍砌隂舒芳得气是秋金那知桃李辞春谷欲看芰荷凋夏浔也自有花觧蔵蝶何曽结实引飞禽设从轻淡观生意粉夲其人定姓林
　　溪亭夕照
　　雨凌晨洗炎暑快晴午后坐溪堂今朝不拟逰船放直到西山看夕阳
　　西北风吹襟袂清溽收柱础嫩凉生前朝苦热如秦越却笑何曽有定情
　　防片薄云染作霞映池波复皱金蛇溪亭今日为孤注不肯轻输五栁家
　　种树沿溪取布隂满亭延得翠深沈间【去声】间【平声】露出新诗趣闪闪风摇叶叶金
　　六月晦日
　　一日复一日六月眀朝换不惟夏已尽抑且年过半长昼尚顿消急景那遅慢腻云一缕无爽风终日扇欣晴殷祝篝惜隂忘喻箭
　　题和阗玉髙士临泉
　　云外飞来百道泉湱然千丈落前川厜防观者伊谁氏疑是大宛北谷仙
　　七月朔日作
　　定时遅立秋【月十日方立秋莭】朔逮秋之孟连朝晴已佳月始晴尤称碧天云欲闲乔树风如胜谁云十日遥物象传金令
　　梦中效白居易体咏清晖阁前松树子醒而犹记輙复书以志之
　　清晖阁前松树子移来得地放新枝便饶百嵗看成长才似旧松回禄时【旧松已歴五十余年今松若长至五十年则余当百嵗矣并戯识之】
　　讨源书屋对雨【七月初四日】
　　今嵗雨旸实应时二麦饱收大田好因之益切保好心先期每为厪懐抱中伏正行大雨际三白偏值七月巧以此怵惕志不寜经事多因畏事早月之三日过午雨其夜细零忽逹晓问
　　安便以憩书屋云聚又复棼丝浩情知尚不至为沴所望速晴免致潦傍晚幸转西北风吹云愿露斜阳皓
　　荷露烹茶
　　荷叶擎将沆瀣稠天然清韵称茶瓯胜泉且免持符调似雪无劳拥帚收气辨浮沈原有自火详文武恰相投灶边若供陆鸿渐欲问曾经一品不
　　即事
　　东北风雨西北晴拟询巽二曽何情试之屡騐却弗爽老农较量粗而精春希东北偏艰致夏盼西北实不易天地之大人犹憾蓬蓬那尽如人意防然絜矩为政方夙夜基命寜敢康
　　喜晴
　　不雨已两日云容散未浄以此意悬悬吟诗亦乏兴傍晚放晶阳絮鳞势弗胜天色蔚新蓝额手晴始定蝉欣列树鸣鱼乐浮波泳爽飔暑已拂夕晖光朗暎遥思田亩间良苗长相竞
　　七夕
　　晓无一鹊在庭柯闻説填桥去綘河带水果然是天堑隔年才许此宵过常别即不别曰防麽原非防麽细雨洗车真个巧祗宜应莭弗宜多
　　新月
　　迩来弗雨犹云作今日全消朗碧天才得新秋对新月可能相见不相怜瞒人防度倾西宇眀夕居然逮上分付黄头司所事定当乗爽泛兰船
　　泛月
　　傍晚襄云徂天色蓝扵水望晴剧迩来晴定今朝是新月寛较眉当秋益清美谁知雰雯中偷过数宵矣今宵可孤负缓棹沧池里暝早载光长籁峭延凉驶所以异扵夏景迁实定理掞藻兴因豪侍臣谓我喜我喜讵在兹盖在宜农耳
　　午热
　　土溽易蒸热了知夏欲残云开日转烈风定水无澜情不嫌歊剧心因宜稼欢眀朝立秋莭孤注设炎官
　　泛月八咏
　　霞
　　夕阳已入尚余霞旋暝红光防缕斜疑是广寒设秋防玉仙来驾碧绡车
　　风
　　底须愁热奈如何已喜秋风拂水过别有一般神觧处请看流动是金波
　　湖
　　载将秋月亦平湖何必余杭十景图寛较吴钩窄较镜印扵空濶那嫌孤
　　舟
　　刳莭湘筠葺作舟雅饶画鹢称清逰呈来素月刚迎面讶似黄冈登竹楼
　　蝉
　　蝉喜新晴弄响稠秋凉入夕尚无休【蝉音有似呼秋凉者俗即名之曰秋凉儿】羽衣鼓出霓裳调欲问广寒可似不
　　萤
　　腐草今年略违秋宵始见乱萤飞银蟾朗彻三千界何碍为光有尔微
　　蛩
　　何处秋声来切切隄间是矣树间非迷离芳草犹余绿又得王孙此夕归
　　岸
　　渐觉楼台向近移到来耐可月舟维留余兴待明宵好逰赏宁当淹久时
　　立秋
　　龙火时頽去金秋午转来【是日午正初刻立秋】西南报风好素宇正云开楸叶堪簮帽禾苗欲亚台筹农真是幸惟益励钦哉
　　题方琮秋景
　　落涧飞泉叠树端划分松緑与枫丹谁知秋色一朝至了识流阴逝水观寺阁逈临千嶂外书堂虚借万筠攅髙楼闲着无人坐应待山阳凭槛看
　　霁华楼
　　天朗云收火迫秋快晴因陟霁华楼逺山青翠近呈照逈宇空澄低若浮霞影轻宜入荷沼露珠瀼喜浥禾畴舒眉宁为【去声】欣揽景今嵗农劳庶可酬
　　稻香亭
　　旸雨幸时若黍徐兆岁多芃苗长【上声】亩异结实羃塍罗黄欲云中染香从风处过弄田占有喜寰海愿均和
　　解愠书屋
　　选题额柍桭虞帝昔闻遵解愠言何易民碞畏是真稍欣暑雨过披得爽风新万宝西成后庶几鲜馑贫
　　若防之阁
　　髙阁临水名若防若防妙义多包函驹影之时阅以四如环之运参以三清风明月食无尽舟行岸转疑有兼而我取喻十思疏更因切切畏民碞设其肆志弗顾虑挂席过驶危或阽今朝西北来习习正宜快霁因农忺
　　悦霁亭
　　又是中元节兼逢快霁时有风皆送爽无物不含怡黍陇农驱雀兰蹊仆发辎【将幸避暑山庄是日已发辎重前行】前题一再读睫眼两年驰
　　题文从简寒山图
　　老笔写寒山寒山座席间撑云松突兀绕砌瀑潺湲鹤是支公物峯标大士顔依依皆宿识了了省新攀真可遥情托谁能结习删输他曳杖者一字曰惟闲
　　中元日放河镫
　　秋云浄敛落斜晖莭赏中元例事依天月正团水月印池莲欲谢火莲辉蛩笙似助盂兰唱鹤驾如朝玉阙归喜在宜晴宜宝穑时和益切慎几微
　　黄居寀蛤子蝴蝶图
　　荷叶枯擎金线蛙栩然蝶可是南华漫言飞跃非同族海眼犹来本一家
　　御制诗三集巻四十
　　钦定四库全书
　　御制诗三集巻四十一
　　古今体一百二十三首【甲申七】
　　恭奉
　　皇太后唘跸幸避暑山庄作
　　爽飔皎日晓秋天兰上行将试大畋敬奉
　　慈舆循后顿【向每日奉　　慈辇逐程而进以便问安自去嵗夏月幸山荘奉　　皇太后懿防欲同日唘程是日驻汤泉较近而后一日至山荘则程既缓而随从诸人亦均适便朕钦遵遂以为例】爰驱清跸唘前旃浮桥潦水收新涨弥野香风拂甫田嵗嵗塞巡观寳穑防佳寳穑是今年
　　降旨免经过州县赋十分之三诗以志事
　　北巡经赤县例免三弗取去嵗及前年乃至十之五诚以遭洊饥民艰厪心苦两熟幸去嵗【去嵗麦既收秋田亦颇稔】元气复未覩今夏麦胜昨大田若旸雨按辔所经歴翼翼芃稷黍登场在指日审足资三鬴可以按恒例免三増恵汝其实赋几何寜如遇丰庑
　　天恩信博济人事终小补
　　午热
　　午热已驻跸行宫树静柯骑【去声】臻先繋马驮【去声】后未休驼何必不衫履由来惯防鞾【行宫召见地方有司无不冠服不以炎热失仪也】虽云觉炎炽所喜利嘉禾
　　晓行
　　趂晓防征騑冲凉欲袷衣回思昨午燥讶似隔年违野水带桥浅炊烟罥墅防由来秋后热君子贵知防
　　懐柔县行宫停跸
　　弹汗縁耀武归化欲敷文自在纲维挈寜闗名字纷行宫才数宇停跸迥堪欣敦朴钦
　　先典吾惟扬觐勤
　　潮河
　　白河过浮桥厗奚厯迤逦潮河带城南弗渡遵其涘近郭列市枕堰非髙峙缓急何所赖寻思盖久矣谋安民自知寜必更张屡【叶】汹涌奔新涨竹箭莫喻驶昨晚东北雷闻声今见尔
　　赋得石戴古车辙
　　土变为石因而车迹犹存此可以阐杜诗未发之义遂以成咏
　　北征曽着句未彂义犹元蓦尔见车辙填如戴路边出门仍自合阅古尚依然讵是石工斵尤非井溜穿灼知因土变用得识轮骈那有螳螂怒惟余蜿蜒连遵兹堪潦避【平时驱车者皆不由此恐妨轮至潦行时率就此而进以石坚不致泥泞陷车也】由此视时迁妙蕴思工部五言为【去声】注诠
　　要亭行宫即景
　　向北田愈好遥亭那觉遥连朝日欣曝阵雨潦全消晚树风含爽闲花露浥娇眀当出闗口闻説稼尤饶
　　揽胜轩放歌
　　北河涧接南河涧谷中晓气金风翻须臾日出髙峰朗防马真是羾天门【横岭入云潮河带其下俗名南天门轩在寺傍】祗园左侧有精舍我向名之揽胜轩毎来憩坐必揽胜萦青缭白罗嶟嶟偨池夏木犹余翠低防髙叶纷繙防九阍何必守虎豹防防为忆三闾言
　　出古北口作
　　昨夜微隂诘旦晴千山翠色益晶眀今朝秋末三庚尽便有凉风马上迎
