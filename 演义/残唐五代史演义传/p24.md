<!-- { "loadSidebar": true } -->
　　明宗不以位为乐，《纲目》于其得国无讥词。即位数年，善多可纪。五季之君，若明宗之贤者，抑寥寥矣！
　　 
第四十五回　潞王夺位登天下
　　却说明宗既崩，平章事冯道秉政，迎立明宗次子从厚登基，称号闵帝，大赦，改元为应顺元年，葬明宗于微陵。时潞王从珂，知从厚即位，遂举兵反于风翔，兵势甚锐，人莫敢当。唐主遣兵讨之，官兵莫敢与敌，望风而降。潞王执西京留守王思同杀之，长驱至洛阳，闵帝开门出奔，未及数月，潞王即位。
　　从珂本姓王氏，明宗之养子也，少从明宗征伐有功，甚得众心，朝廷用事者每忌之。初，从珂镇风翔，闵帝命移镇河东，将佐以为移镇，必无全理，乃移檄邻道，起兵入清河去了。至是，从珂至陕，诸将佐康议诚等皆来投降。及入洛阳，宰相冯道率百官相迎，遂即帝位，称号废帝，改元清泰。此时，闵帝奔于卫州，废帝遣王峦赍送鸩酒，闵帝觉而不饮。王峦使将士缢死闵帝。当日，废帝与众臣商议备御之策。冯道奏曰：“三关重地，夷人出入之所，必须得人把守，方保无虞。”废帝曰：“朕封石敬瑭为六军诸卫副使，与桑维翰、刘知远、赵莹、柴研带领五万人马，前去把守。却说石敬瑭本是西夷枭捩鸡之子，隶于明宗帐下，号左射军，尝脱明宗于危急之中。因有异相，于是，明宗以女永宁公主嫁之。当日，敬瑭领旨，径入木樨宫，与公主辞别。次日，随带人马，径上三关把守去讫。
　　却说废帝正宫张皇后，乃勾拦之女，明宗长兴年间，废帝为潞王时，游于柳巷，见此女虽落风尘，美而且贤，可以奉箕帚，遂纳之。及帝即位，立为皇后。清泰三年，元旦之日，废帝大会文武于廷，朝贺已毕，赐群臣宴罢回宫。永宁公主至帝前，贺寿酒罢，公主奏曰：“今皇上接统御极，福布八荒，百姓讴歌，士民乐业。惟臣妾久留木樨宫，不得与石驸马相见，望皇兄垂念同胞之情，放妾归晋阳，与驸马一面，此隆恩也。”言罢，满眼流泪。帝因酒醉，乃曰：“在此宫中有甚亏你，只思归晋阳，欲与石郎同谋作反耶？”公主泣奏曰：“妾岂有此心，石驸马亦非反臣。”帝佯笑曰：“朕戏言耳！贤妹可往朝阳宫，见你嫂嫂，以尽人臣之礼。”公主领诺。
　　原来公主素轻张后出身微贱。当日领旨，无奈只得进宫。
　　宫人报知，果然张后又恃至尊，妄自尊大，乃佯为不知，无人迎接。公主立在宫前半日，不见动静，忿然发怒，抢门而入。
　　见张后端坐不动，公主正色责之曰：“汝乃何等人出身，敢如此无礼，失了国家礼体，吾立了半日，既无宫娥来接，进得宫来，复又端坐不动，是何礼也？”张后曰：“汝出言不逊，合得甚罪？以家法论之，吾嫂也，汝姑也；以国法论之，吾皇后也，汝臣也，入而不拜，自失其礼，尚敢责人失礼乎？”公主曰：“我乃明宗皇帝之女，当今之妹，玉叶金枝，汝是一介烟花之妓，以君后压我国姑乎？若非吾夫把守三关严紧，使外夷不敢侵犯，吾兄安得坐享太平，汝亦安得为皇后也？”张后曰：“汝不闻古人云，一岁为君百岁奴，汝夫虽有汗马之劳，受朝廷重禄，即朝廷之奴隶。汝虽皇妹，亦宫中使唤之人，焉敢在此夸口！”公主听罢大怒，即挺金笏向前欲打张后。张后忙陪笑脸喜气相迎。徐谓公主曰：“望国姑暂息雷威，念贱妾小可之辈，见识欠远，凡事望国姑容恕，前言特戏之耳！”公主于是掷笏在地，怒气稍息。日色已晚，二人各自退回。
　　却说废帝还宫，一班宫娥，皆来迎接，宫内侍宴，酒至数巡。只见张后泣而诉曰：“念妾身乃烟花之女，蒙陛下不鄙，使贱妾得侍巾栉。一旦位居正宫，兢兢业业，未尝敢行非礼之事，满朝文武，称得贤助。不想皇姑今日领旨朝贺，不行君臣之礼，反出不逊之言，秽骂百端，又欲持笏打妾。贱妾固不足惜，毁及至尊，岂人臣之礼乎？”废帝曰：“联妹自幼曾习经史，从来知礼，安有此悖逆之事乎？”张后曰：“陛下不信，现有宫人在此为证。若非妾陪笑脸，险被金笏所击，即其欺妾一事，即欺陛下也！”要知废帝如何发落？且看下回分解卓吾子评：潞王从珂本王氏，为明宗养子。盖至是而国姓三变焉。方其入洛，许赏军士百缗，及至洛，府库枵然，乃括民财给之，民心怨嗟，思乱者众。况弑闵帝，罪恶深重，而又促敬瑭之乱，欲不焚延得乎！
　　 
第四十六回　石敬瑭反下三关
　　当日，废帝被张后花言巧语，冒奏一遍，心中大怒，便遣宫娥，去宣公主到来，不由分诉，即时送入冷宫，监禁一月，受了无限苦楚，不在话下。却说公主囚禁在冷宫中，悲啼自诉，饮食俱废，形容憔悴。只有一宫娥，原是冯丞相侍女，名李玉英，在冷宫伏侍，见公主忧愁，以好言宽解。公主道：“我夫石驸马镇守河东，怎知我受此磨折，若有人传此消息与他知道，统领人马到长安，将这贱人碎尸万段，方雪此恨！”道罢，忽见一双燕子飞到梁间。公主遂吟一诗云：
　　夫君难见面，忽睹双飞燕，
　　飞燕识人情，来此深宫院，
　　谁知一种愁，缕结凄凉怨，
　　传将边塞人，管取狼烟现。
　　公主吟毕，李玉英将此诗抄写，传送冯丞相。丞相一见大惊曰：“这几日，主上未曾设朝，那知有此事？”吩咐宫人，见公主拜上，待驾设朝之日，奏准迎还，勿用忧煎，回话去了不题。次日，废帝升殿，时当清明佳节，大会群臣夜宴，共议治平之事，见西北方一颗星，其大如斗，从天飞过东南，流光灿烂。又有一星，正照东南，其色煌煌，如欲坠地。废帝大惊，急问众臣，宰相冯道奏曰：“臣前者算，今年罡星在于洛阳，不利于国，又见太白星经天，过午不散，请陛下谨防之。”废帝慌问其故。冯道曰：“永宁公主乃陛下之妹也，只因小节，陛下不审虚实，忘了金枝玉叶，即便监禁冷宫，受尽苦楚，今驸马石敬瑭，把守三关，雄兵猛将极多，若知此事，领兵前来报仇，谁人可敌？今日此星，正应在此人身上，为祸不小，请陛下详之。”废帝曰：“何以解之？”道曰：“此事极易，万无一失。陛下即将公主苏放，称言前日之故，皆因酒失，仍赐金帛，特以至亲之情，虽怀忿恨，安能加害陛下？此安社稷之计也！”废帝曰：“卿所奏，诚金石之论也！”
　　当日，废帝悉从冯道之议，公主遂得苏放，归至木樨宫中，暗思：“主上信此贱妇之言，疏恩绝义，使我冷宫受苦，今虽见放，此恨怎消？谁肯往三关报知驸马？引兵来京报仇，吾之愿也！”言未尽，只见小卒应声出曰：“吾秦涉也，愿往三关，报与驸马。”公主曰：“但恐反误事。”涉曰：“吾自有计以报恨，公主不必挂虑。”于是，公主即修血书一封，付与秦涉。
　　秦涉领书，结束上马，径到河东三关之下，未敢擅入辕门，但见：兵雄马壮，石驸马正坐中军，左边列四十二员出征勇将，右边列三十六员参赞官僚。帐前戈戟森森，阶下三军整整。本官头顶束发紫金冠，身穿大红绣鸾袍，腰系金箱白玉带，脚揣粉底皂朝靴。正是威风凛凛，果然相貌堂堂。
　　有诗为证：
　　沙陀顿产栋梁材，紫气红光映玉台，
　　龙虎谋臣阶下立，貔貅战士帐前排，
　　三封诰敕分南省，两镇声名重九垓，
　　接授唐王为帝子，晋王兵马逼将来。
　　当日，石敬瑭正升帐中，与桑维翰、刘知远、赵莹、柴研众将，同守三关，操练人马，号令严肃。众将正在关上议事，忽报秦涉自都下来，敬瑭召入问之。涉答云：“公主因元旦朝贺被张后疏慢，二人面殴一番。不意张后阴献谗言，主上大怒，将公主监禁冷宫受苦，后得冯丞相奏过，方才得免，特遣小卒，奉书驰报，请将军察之！”怀中取出书呈上。敬瑭接了，拆开视之，却是一纸血书，大惊！念其书云：妾李氏公主，书达夫君石驸马将军麾下。爰从适配，实为万幸，一旦分离，忧愁并积。虽宫中膏粱轻暖，难禁情有所思。
　　适今正月，值皇兄寿诞，称觞已罢，奏归晋阳，以谐琴瑟。不意皇兄，顿生多疑，恐妾回晋阳，与夫君谋异，不允所奏，发归后宫。遭张后之谗，蛊惑皇兄，将妾幽禁冷宫四十余日，饮食俱废，更欲置妾于死地。幸得丞相冯道力救，方免其祸。妾今度日如年，每遇穷檐夜雨，衰革凄风，但有凝望眼穿肠断。
　　壁灯半灭，泪尽眼枯，血书到几，早作良图，倘若来迟，则妾为阳台不归之云也。临岐凄断，不知所云。妾李氏再拜。
　　敬瑭看罢公主来书，顿足大怒曰：“昏君贱妇，敢如此无礼，誓必杀之！以雪吾耻。汝且回避，待吾商议起兵！”秦涉自去营中安歇。敬瑭与刘知远议曰：“公主无辜受苦，此仇如何可报？”知远曰：“明公久得士卒之心，今据形胜之地，士马精强，若兴兵传檄，帝业可成。岂可坐视而忍辱乎？”敬瑭曰：“汝言深合吾意，但恐谋事不成，反招祸害。”桑维翰曰：“主上即位之初，明公入朝，主上岂不知蛟龙不可纵之深渊耶！
　　然卒以河东三关令明公把守，此乃天意假公以利器也。明宗遗爱在人，主上以庶蘖伐之，群情不附，况公乃明宗之爱婿。今主上逆情见待，此非首谢可免，但力为自全之计。契丹主素与明宗约为兄弟，公诚能推心屈节以事之，朝呼夕至，何患不成！”敬瑭之意遂决。即令桑维翰写表，称臣于契丹，且请以父礼事之，如事成之日，割卢龙一道，及雁门关以北诸州与之。刘知远曰：“称臣可矣！以父事之太过，厚以金帛贿之，便足以致其兵，不必许以土地。今契丹引兵相助，得暂解目下之急，恐异日大为中国之患，悔无及矣！”敬瑭终不肯从。先儒读史至此，有诗曰：
　　中国须教中国治，卢龙岂可属夷人？
　　尺一只因轻约誓，诸州从此入沉沦。
　　却将礼乐冠裳地，货作侏亻禽鴂舌伦。
　　读史至今遗怅恨，令人切齿怒庸臣。
　　却说使臣赍表至契丹，契丹主见表大喜，即遣慕容韬为元帅，领兵五万前来相助。当日敬瑭与众商议：“今我约会起兵，其势甚大，报仇必矣！倘废帝探知，先将公主害了，如何是好？”赵莹曰：“且宜按兵勿动，先遣一人，密地前去，将公主取出宫中，离了东京方好行事。”桑维翰曰：“吾帐下一人，堪任此事。”敬瑭曰：“此人是谁？”维翰曰：“此人少不负囊，长而有勇，身长八尺，乃赵州人也，复姓宇文名涣。”敬瑭大喜曰：“吾闻此人之名久矣！得彼前去，大遂吾愿。”即修书一纸封好，便遣宇文涣前去。
　　涣领军令，星夜驰奔东京，径入木樨宫，来见永宁公主。
