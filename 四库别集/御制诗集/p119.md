<!-- { "loadSidebar": true } -->
　　阵雨洒空风遌之晴空几缕纷珠丝多多益喜方希泽戚戚生愁又蹙眉祈嵗念还怜我切愍农心岂冀人知可参患失情殷处毎在将然未定时
　　浴佛日漫作
　　浴佛佳辰梵帙传玉栏金井药香天毎因此日思前日信是欣縁醸戚縁才喜云笼芒欲濯又虞风擘絮如颠纷来底识安心竟静礼堂堂月相莲
　　学圃
　　宣圣鄙学圃曽以戒昔贤而我以名亭其义何取焉园中景宜备艺桑兼治田于兹课阴晴常切祈丰年坦臯得数亩左右夹碧川松竹何必多榆栁徒相鲜爰命种菓树行看嘉实骈成此十年计况复灌溉便郭槖有名论惟以顺木天絜矩为政方夷考神农篇漾舟时经过豳风图乃全
　　董邦逹秋林烟岫小景
　　静叅画意初无句得句原非画外求漫歩林扉寻别墅请看泉箔落平流一天玉露八章景防树金风万古秋薄暮苍然羣籁息只疑逺浦有归舟
　　题耶律楚材墓【有序】
　　墓在瓮山好山园之东昔年营园时以其逼近园门故培土为山其上以蔵之闻其为楚材之墓久矣使阅时而湮灭无传岂所以褒贤劝忠之道哉因命所司仍其封域之制并为之建祠三间使有奠馈申酌之地并命汪由敦为碑记而题之诗如左
　　曜质濳灵总幻观所嘉忠赤一心殚无和幸免称防漠有墓还同封比干窀穸即仍非改卜堂基未没为重完摛文表德辉贞石臣则千秋定不刋
　　不乐
　　不乐情懐每怆神思量排遣转频频惕干不息无他诿邂逅相仍有底因渐益年华知爱子常筹雨泽为勤民闲开梵帙消繁虑却愧根难浄六尘
　　芍药
　　娜娜别丰姿馡馡香满墀饯春为后劲延夏镇清蕤蝶引滕王画牛欺刘训骑通身无防墨谁与号辛夷
　　轻隂
　　轻隂常靳雨幽籁易延风奈可当繁虑而兼望小丰【麦收田家谓之小丰见范成大诗】连林锁新绿流水贴残红属咏吾常惯今来兴颇穷
　　题钱维城画
　　有泉山自觉生动不雨树犹常润霑的是画家能尔处却因诗句显为拈野田负郭看鳞次列嶂凌云见玉尖拟傍踈林茅屋下焚香趺坐读华严
　　细雨
　　细雨每让风时零时复止昨来看麦田膏泽殊需俟芃芃纵被阡秀实难豫拟频萦怵惕懐黙騐盈虚理
　　董邦逹枫林朝霁
　　缀林尚迟【去声】吴江冷晃日从廻塞岭春髙士溪邉成小立一天锦色入题新
　　迩日
　　迩日望雨意颇浓较量不与常年同常年自冬逮春夏不雪不雨愁蕴隆去冬三白泽早被春霖优渥亦屡逢比来日日霏细防每当欲沛驱以风譬诸未得奚患失于将得者患乃丛揆之人情率如是我忧亦在人情中岂我春月太适意或示之戒令忡忡我则宜矣民何辜饼香近口夺腹充东郊十日縦可待南薫五弦望莫穷往清河奠超勇襄亲王固伦额驸防楞
　　灵舆肃肃驻河濆归殡佳城别塞云即此始终懐大义【额驸在日曽奏闻　　皇考愿于身殁后仍归亰师合葬大长公主园寝今其子奏请朕既允奏并命一切丧仪皆如宗室亲王之例官为经理云】果然卓荦轶前闻中年自是伤哀乐此日何堪哭戚勲见説漠陲将发引犹教血泪洒三军
　　麦田
　　逾旬未行幸雨稀镇日愁今朝过清河夹路观来牟都无十里程丰歉殊不侔或黄而离离或绿而油油固失向所望【二三月之间谓麦可获十分丰收今因数日缺雨不无少减分数然较之常年则尚过之】颇慰近所忧十日设如期尚可増倍收旦晚盻云兴延伫不少休
　　叠岭重泉歌题董邦逹所画
　　是人胸中小庐霍董家亦有元和脚不经意处人难工叠岭重泉偶所作重泉貌得香炉间叠岭亦似南岳盘置二名区未为隘合一全图不觉难山东嗤浙派曽传杨契丹文笔今定谁巨擘雌黄无使轻讥弹浮图髙入云俯瞰危无底与客安心处指説云门寺云门寺外石磴斜烟萝古木纷轇拏飞流直下不计尺滙作明湖漾浅沙沙痕石齿天然好野桥那畔茆斋小趺坐幽人独静防应是忘机学庄老庄老岂可学寓意聊足乐渔人举罾善求鱼羽士调笙将欵鹤壮哉大观真卓荦我与其间一扬
　　即事
　　麦虽虚望胜常年【北方春雨例属艰致故麦收毎歉农家亦不以此为重今春正二月间膏泽时沛满望十分收麦而四月内复缺雨麦收分数已减然较之向年犹为稍胜云】迩日忧心在大田稍幸新秧羣出土均需厚泽沛由天盻将润溽泥无蚓迅矣时光树有蝉谁道清和堪畅志焦劳五内镇如煎
　　山东青州诸郡得雨志慰
　　山左昔被灾数郡民流徙抚恤不遗力稍为补救耳所幸天悔祸去嵗两收美元气虽略复屡丰日以企迩闻麦复佳额手为民喜封章更欣览时雨霑东鄙京畿颇望泽惄焉愁无已遗逺夙所戒东望慰由彼恤近情之常旦夕忧在此慰少忧实多投艰竟谁诿
　　戏题鹭鸶笼口号
　　鹭鸶闻道称闲客何事翻然入槛笼应悔稻粱初念错长敎引领望云空
　　德胜门外【五月初二日】
　　驾言歴城隅蓟门烟树隠卓午避炎蒸轻舆趁薄晚先节奠静安经宿驻鹿苑情知未息尘于中有不忍暮云醸势浓待泽心弥窘二麦已虚望禾黍緑芃畛一慰一以惧三时日尚逺始寤当春初意宁毋过满先事而卜度无益转有损
　　宿
　　雍和宫感成长律
　　跃龙邸第象筵施来往因縁毎驻兹漫拟福田縁有为借非佛地更何宜盆榴宛复簮符节庭草犹然拜训时即我而今知爱子云天仰睐邈含悲
　　晴
　　数问微阴傍晓晴愁中短夜似长更悯农频嵗吾虽惯祗觉难纾此际情
　　静安庄奠酒
　　酒添奠处心添痛【前嵗去嵗惟致奠　孝贤皇后今嵗又添皇长子定安亲王之戚足见余懐矣】痛泪杯盈共酒盈母子东西曽不隔别离今古若为情浴兰酌艾风光近银蒜琼蒲节物迎况复麦田殷待泽谁能强遣破愁城
　　午日漫题
　　渚蒲揺緑榭榴丹画舫飞云度镜澜懒聴韶茎縁待泽强酬节物为承
　　欢又临此日还簮艾更忆前尘罢浴兰宛转景光合追赏年来偏觉感多端
　　河南收麦志慰
　　豫省麦为秋麦收天下足迩闻小丰年额手慰心曲近畿同向年失望徒眉蹙燕洛皆吾民一欣一以恧转粜需时日岂如遍多熟虚幸白占三实慙幕调六
　　咏规矩
　　为圆必以规为方斯以矩器殊用亦异此语闻之古何人始巧就一物两用可【叶】直引曲转旋方圆随意所适便良有余示义实无取穆命戒便辟圣传归质鲁枘凿纵不入恶此机变侣或云传西洋化外奚足数
　　诣
　　黑龙潭祈雨
　　三春雨惟时额手钦
　　天赐入夏望泽殷惄焉愁弗置二麦愿已虚大田膏未逮灵潭近御园
　　明神妥福地向时常防佑今兹岂靳恵休徴有由召亦惟馨化治布政实多阙祈泽徒增愧
　　董邦达松溪髙士小幅
　　落落松吹谡谡风长溪流活逺冈崇神心防处真无闷濯足伊谁定太冲
　　徳胜门外即景
　　日临北至景方中
　　殷祀清斋返法宫要聴鸣鸠呼夜雨却闻干鹊噪炎风碾防茒舍成虚望穉黍平畴幸尚佳亟待甘霖真似渇凭舆触目动愁怀
　　林风徐飏蓟门烟底事云愁愁转牵朅忆前年奠观徳便途经此每鸣鞭
　　夜雨【五月十四日】
　　殷雷忽向夜分鸣乍聴檐前作响声急雨待霑盈尺泽妬风仍放半宵晴乆希稍润应差胜未足难安却转萦支枕无眠宫漏下短更翻似最长更
　　重修
　　夀皇殿竣是日奉安
　　神御礼成述事六韵【有序】
　　是殿向奉
　　皇祖
　　皇考神御为室仅三楹又方向不合规度乃命鸠工庀材量加修建中峯正午及门楹堂室一视
　　安佑宫之制较旧加钜丽焉工既落成谨蠲仲夏之望重安
　　神御于是岁时荐新永展孝思云
　　夀皇
　　圣祖兴居乆
　　先帝思
　　亲展孝神御妥灵宋遗制衣冠原庙汉诸陵钦承有继馨香荐追逺长怀
　　陟降凭子午向山期必正规模合度量为增僾闻忾见千秋永景福鸿禧百世凝观徳皇皇惟是凛肯堂切切讵斯能
　　夏至斋居
　　短晷圭臬直景风殿阁生致斋洁予志对时体物情孜孜奉日徳栗栗钦火行族云已蓊郁膏雨将澍零祗期苗待苏那怜卉争荣网轩崇以邃宜凉意气清防暍岂遍及却暑慙独宁
　　山东获麦
　　逺近皆吾民溥丰实切愿势有不能齐免歉斯为善齐鲁去岁佳闾阎气已转【叶】今复获麦收南望诚欣忭左顾畿辅间望泽徒増叹逺喜率易忘近愁例难判
　　题钱维城山水
　　林伫风虚常激楚溪穿石出欲浮空诗人体物难工处往往逢之六法中
　　热
　　寒暄悉天运阙一岂其可徳暑固惟时恒旸兹亦颇蒸炎日以烈酿雨每不果燮调增抱惭问旦难安坐水官晏眠波祝融怒焮火清禁尚畏熇况复穷檐那眷言顾朱昊胡宁矜惠我
　　董邦达澹月寒林图
　　翛闲澹月满寒林林弄清风月弄隂应为迩来苦炎热撰成谋目爱秋心
　　夏至日恭祀
　　方泽六韵
　　金翼乗南陆黄裳飨
　　厚坤至哉钦顺应时矣届孳蕃祀典躬亲奉神依陟降存帛琮孚蠁笾豆洁苹蘩鼎雾轻初合山云逺未屯向时频被
　　佑此际重希
　　恩【向春夏之交毎逢不雨至　　北郊前后霑足大田尚及有収今复值望雨时故云】
　　祀事礼成诣
　　畅春园问
　　安
　　法宫斋戒五朝余
　　大祀亲承返驾初迩日炎风偏亢烈肃趋
　　仙苑启
　　兴居
　　黍苗才遍緑畴间望泽心殷民瘼闗大异去年经览象【去年此际早霑甘雨郊原润溽今穉苗幸可待时日然望泽正殷矣】踟躇何以慰慈顔
　　观鱼
　　观鱼偶防心属咏识穷理水濶育鳞多善恶无不有【叶一解】善为鲤与鲦恶为鳢与鮎一般皆水族黒白从可觇【二解】鮎鳢好食鱼鲤鲦不知避潜跃一湖中适以饲恶类【三解】恶类性戕贼亦知防其子曝鬐当日午他鱼不敢迩【四解】临流坐石矶饲鱼投剰饭噞喁纷齐来品格谁能辨【五解】善类自柔弱恶类多强梁夺据饱其腹掉尾而倡徉【六解】见此意不平掷石未即中本拟锄其恶翻惊善者众【七解】持网伺再来鲦鲤旋复至维彼鳢与鮎狡警乃逺去【叶八解】物态幻难穷即小可喻大恵而不通方几何不为害【九解】
　　骤雨【五月二十一日】
　　骤雨刚三刻平田未一犁久干润亦好再沛泽仍徯差幸消尘旋愁涣霁防盻殷将渴望欣戚在云霓
　　钱维城山水画
　　是处合消闲林扉早闭闗依云蕴借波激响潺湲俗客何能到尘情尽可删扁舟载野鹤奚往定孤山
　　喜雨诗【五月二十四日】
　　晴久盻云生生矣愁散却既阴盻雨零零矣愁势弱势壮冀时长巡檐自卜度片刻转千虑忧心信如灼谁能沃此心惟赖甘浆酌飒洒初入夜沛然忽大作列缺鞭川后飞亷悔其恶倾盆解地甲倒井泻天壑森沈达明旦醖醸匝磅礴医病更涤烦人予安心药大田一以苏予将望秋获不雨愁实亟雨足得无乐而复恐乐极朝夕増惕若求言靳实益细故纷纠攉图政期实济小补多遗略岂如旋转力好生仰槖籥一沛万事和讵予能调幕嵗有喜雨诗足知予德薄
　　雨后御园即景
　　希霖弥月两眉颦岂有闲心事幸巡仍此亭台添美致饶他花木长精神寄怀编简方知趣极目林泉总絶尘一趁晚凉闲放艇红霞香度碧涟沦
　　三春早觉因循度半夏全教愁闷过幸得耕耘仍不误便因欣慰定如何蜩蝉饮露鸣深树蚯蚓乗泥上浅莎赢得情田滋雨后几回步屧一吟哦
　　夜雨
