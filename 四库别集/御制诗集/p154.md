<!-- { "loadSidebar": true } -->
　　【御制】琉璃舎卫城体物郤肤语出竒鼓豪情唐苑倡苏李宋本摹关荆歌郢孰和曲入蔡曽销兵剡水艶访戴【臣嵇璜】伊川钦立程煨芋相暖热传柑互邀迎即此足怡畅【臣介福】
　　【御制】因之眺纵横画入遥峰叠占同寳粟赢春转寒威浅
　　昼暄新序更贺嵗纷拜舞
　　祈年亶精诚书事表盈尺【臣董邦达】
　　致斋肃先庚驰道浄尘
　　圆坛焕题楹欢欣闻吉语【臣嵩寿】
　　【御制】次第达逺伻燕齐郑秦晋麦豆稷黍秔祥符传汜胜险押追弥明穿賸雾屑着土孕谷精疑是天女散【臣钱维城】直与元防争霏霏拂珂佩瑟瑟谐竽笙吟慙笔尖退【臣观保】
　　【御制】坐觉衣棱生寸铁持不许兼金化谁成麝月出新浴鳞云啓深扃交暎殿角迥碎防帘额轻森然豁防昧【臣裘曰修】煜尔腾煌荧微响聴归雁无迹寻悬羚廽防俨长防【臣徳保】
　　【御制】撒来需和羮溪藤标五字竹罏烹三清亦厪茅檐冷兼快松轩晴一色炫香蕚十叶舒灵蓂曲宴集鸳鹭【臣于敏中】好景开蓬瀛应时魄未朏慰望嵗初正和律兆太蔟【臣庄存与】
　　【御制】宿润连嘉平髙下因地托方圆付形呈上瑞同堂庆东郊将始耕
　　新正重华宫小宴大学士及内廷翰林
　　重华曲宴例居前令日欣开翰墨筵况值新正霑瑞雪可无嘉防荅韶年唐花吐艳凝珠缀仙木书祥暎绮钱正是赓歌思屡省颂扬莫亟骋辞妍
　　欢延纶阁逮词林列坐华茵喜盍簮翡翠瓦仍余积雪吉祥云复酿浓隂同希继泽占农庆独伫嘉谋沃朕心三爵非无厪恶防传柑且待上元临
　　新正恭奉
　　皇太后幸圆明园即景成什
　　芳园行乐撰良辰九陌风和不动尘笑指亭台成隔嵗即防草树早廽春
　　髙年人爱祥晖永新祉
　　天教大地均觧事琼霙积瑶圃庆霄雅合踏灯轮
　　小宴防古诸王公
　　华节试灯朝芳筵胜赏饶穹庐张日丽清乐韵风条予曰有嘉客羣言戴本朝帣韝看相【入声】扑度索起髙跳百戏欢情洽千方逺意昭鱼云过午重欲绘上元霄
　　上元灯词
　　去年灯暎田余雪今嵗田余雪暎灯多幸占农屡丰兆更殷保泰一心仍
　　星桥驾海还通汉火树千花复万枝楼上祥云
　　王母降羣仙举首祝
　　鸿禧
　　排当灯事嵗夸竒行庆承
　　欢恰顺时縦目烟村十里外糠灯茅屋景堪思
　　月如不夜常称午花是恒春镇自开繛约云中定谁氏子登徐按八琅来
　　诏许观灯例上年踏歌谁合继张燕却思瘦沈老无恙此际心应北阙悬【去年上元命内廷诸臣于西苑观灯和诗休致侍郎沈徳潜以祝　　皇太后万夀留京得与旋复南归故念及之】
　　四照花开鹤焰春纎阿今夜为逡廵元宵聨句因闲读多半惊看作古人【癸亥元宵聨句诸臣中如大学士鄂尔泰徐夲尚书张照学士张若霭皆已物故】
　　雁塔光明不计层应真来徃法云慿琉璃国土水精阙证号如来是寳灯
　　紫澜声定月华临歌舞惟闻和乐音同愿五风兼十雨可知人意即予心
　　上元后一日小宴廷臣用重华宫赐宴韵
　　传柑应让懿亲前【前一日宴宗室诸王】撒荔重开翼日筵岂是耗磨沿俗例要因昭鬯遇昌年春宵赓和传苏李昨嵗追陪忆沈钱【谓沈徳潜钱陈羣】火树银花宜入夜楼西留阅物华妍【入宴诸臣仍命至苑西观烟火】
　　一线烟花绽万林上元仙子月珠簮祥麟吐火旋成日寳蛤嘘云便作隂见舞民安物阜字每关后乐先【去声】忧心今朝三爵申相恱尚借昌言佐知临
　　题邹一桂写生巻
　　金丝桃
　　翩翩黄蝶力难胜迥异人重过武陵最爱緑盘髙捧出五花齐灿五金灯
　　绣毬
　　绣出金针韶景妍玲珑一线若为穿试叅舎利抛呈后香色荣枯总寂禅
　　长春花
　　瑶池桃实三千嵗树各春秋不相【入声】妨月月花开十二度女夷批判岂辞忙
　　百日红【又名后庭花】
　　扬猗闻道盛闽中绚烂恒春百日红结绮楼前多学士费才江令独称工
　　杏
　　肘后曽闻说董林甘芳偏觉胜来禽充梅漫惹髯翁诮入酪何妨楚客吟
　　枇杷
　　谁因结实忆开花缀树金丸未拣沙为想诗人髙季廸东邱兰若见枇杷
　　棣棠
　　色占中央烂漫枝后时约略并荼防不因捡校羣芳谱误注谁分周雅诗
　　秋葵
　　秋风闲砌发幽花防士图珍驸马家直笔不慙瓶史防倾阳曾未逞春华
　　百合花
　　接叶开花玉瓣长云根百叠可为粮却教艺苑传佳话嵗轴图成兆吉祥
　　读说难率咏
　　说难说尽说人情姚贾犹然数语倾不及周昌心口一机权百出防何成
　　咏黄山松树子
　　黄山三十六峯髙胎石蟠挐根柢牢圮上未轻期孺子洞邉还拟见卢敖盘拏宜入画家笔劚削何妨匠者刀千载咏松人几许于松曽不渉分毫
　　闻各省得雪诗以志庆
　　齐郑麦为秋雪佳麦乃好晋秦灾馑余切厪接济早新正降瑞霙厚泽皇州肇迩来四省间次第逓笺表更幸皆一日普被
　　天恩浩遗蝗入地深田火无烦扰勾萌逹始和结穂占坚饱民心得雪安谷价平村堡气疠得雪消康寜善相保御园行庆时灯月助晶皓在彼不在此予乐民同晓
　　新春万夀山
　　灯为寳月雪为花初地青阳景已嘉齧岸波新连冻浦晒日暖上明纱依稀梅蕊图江国次第杨稊报嵗华与物皆春春始鬯藻思发亦肖萌芽
　　韩滉五牛图
　　一牛络首四牛闲景髙情想像间防龁讵惟夸曲肖要因问喘识民艰
　　题故大学士蒋廷锡仿项圣谟摹韩滉五牛圗仍用题韩滉画韵
　　摹本重临退食闲晋公真迹企思间【廷锡未见滉迹故临项夲】石渠今日同收取【蒋溥见石渠寳笈中有韩滉五牛图真迹因进此巻奏请并藏】考牧从知稼穑艰
　　云海涛翻閙后闲【见故尚书张照防语中】圣谟迹落有无间张衡端是振竒士水牯参余立语艰【张照后题诗四首多寓禅机】
　　玊鸽
　　蜀岭春花状蓝田瑞物呈传书堪并雁入画欲欺莺双翼如方翥圆喉未易鸣灵禽称善合妙义示恒贞
　　初春逰玊泉山
　　几余行乐趁新年翠辇逶迤到玊泉最是灵源不受冻碧漪春水放红船
　　向阳阶砌草勾萌茂对时和騐物情芳甸雪消膏土润陌头举趾有新耕
　　林外风轻霁景鲜春山未冶已含妍华滋馆里琴书静小坐明又隔年
　　结缚椶毛屋两间竹罏偶试惬余闲只疑第一泉应笑何必区区学恵山
　　阅织端因厪授衣戋戋分赐任携归北人不识南人巧真道天孙付锦机【是日擕防古王公观织帛者即以分赐】
　　明湖疏治纳羣流新水鳬鹥乐泛浮一棹玊河供朅览行将淀海试春搜
　　万夀山即事
　　韶月寻清赏芳晨礼照园山容将欲染春事渐堪论阶藓含阳重林禽较昔繁吉云频蕴酿雪雨总
　　天恩
　　靣水背山地明湖仿浙西琳琅三竺宇花栁六桥堤冻觧鳬鹥乐风轻梵呗低髙峯称万夀
　　慈夀祝同齐
　　梅雪清喷麝松风谡起涛得竒欣在迩因迥亦为髙縦匪民之力寜无作者劳抒懐聊即事便与付宣毫
　　仿倪瓒江防望山图并用其韵题句
　　不留烟霭快初晴了了岚光入眼眀笑我曾同髙士兴隔江亦复逺山横钱塘秦望应如昔白傅苏公只剰名若向锦贉论气韵输他老骥骛前程
　　春氷
　　春氷或尚坚而人危弗履危有甚于氷戒弗履者几
　　余省杂花草虫卷
　　鸣者动其股飞者翾其翼馥者扬其芬嬽者错其色写生有如此传神亦云得展卷恱茂对与物畅生息
　　题徐扬归庄图
　　摇摇春水舟轻飏归来三径未全荒隔防羡望者谁氏刺史江州应姓王
　　雪中由玊河泛舟复至玊泉山
　　宻防还踈防氷心复水心被田同畅恱助景好探寻入沼无痕化推篷有冷侵不知谁戴氏仿佛泛山隂林岫已婆娑汀崖渐委罗不梅皆玊蕊过节又银蛾遥浦犹含冻长源渐涨波机声伊轧里一棹玊河过泉气犹蓊匼云容益蔚浓毎懐继优泽真觉利良农知足定谁是占祥幸此逢西山偏入望玊积两三峯
　　正月二十九日进宫斋戒之作
　　行庆奉
　　慈寜灯事佳节迈朝来命翠舆春社期夙戒雪消喜含润云屯希继沛遑肯托端拱益惟钦顾对宴乐讵宜亟消息防相代自信者祈年始终心不懈
　　临钟繇荐季直表因题
　　戏鸿防鹤絶追寻惜弃余闲一背临讵止楷模传汉要嘉断断进贤心
　　二月朔日斋居
　　庻绩区分日午阶坐来温室一澄懐勑几不息斋犹切华节过余静转佳对越天心基宥宻纽芽春物肇根荄翻书怯溯羲皇上望若惊洋讵有涯
　　春仲躬祭
　　社稷坛
　　春祈祀典厪躬行右阙晨趍率辟卿立我蒸民知谷重藐予小子识君轻六钧防凤仪仙乐三献卿云拥帝觥悬鼓和鸣物甲坼青郊正待省新耕
　　题张宗苍四季山水圗
　　黄坞春泉
　　春山澹沲花丰茸春水胜舟緑縠溶潇洒浔阳好风日祗教孙缅得相逢
　　栁塘夏雨
　　逺峯极目翠糢糊近水侵塘涨满湖活脱房山神韵防只疑栁线尚垂珠
　　荻浦秋帆
　　苍苍芦荻渺秋湖赤壁之游了不殊犹是东山月未上短箫孤棹入氷壶
　　瑶林冬岫
　　红楼緑树相【入声】参差防缀天花万嶂蕤却忆五台白云寺三年前景故如斯
　　转复词
　　似与而取垂竿丝淮隂背水胜赵师似明而暗问羊计钩距摘伏奸愈炽似贬而褒诙谐谈归遗细君仁何慙似闇而彰锦尚防仲长乐志抗箕颍似退而进尺蠖伸巧宦司马慨安仁似爱而害摇木本豫章范甯翻成损似是而非形影间士季四本疑顾欢似真而伪泾渭浊晋黄曽亦清流托似异而同芝兰馨韩范上殿何妨争
　　道寜斋
　　仲舒对制册道者治所繇诸葛诫中郎寜静匪外求是皆述公奭至论昭千秋虗斋顔道寜以道寜能不雕绘讵足尚澹泊有余休无益不可作自问殊难酬
　　临董其昌仿欧阳询草书千文率笔题后
　　先后七年从太嬾【董其昌楷书千文自题云先后七年乃成】旦朝一卷逊真勤【文徴眀毎旦必书千文一巻】率更本春官笔吾亦因之遣暇云
　　御门日作
　　建礼接晨趍乘干奉永圗勑防遑燕寝咨政辟亨衢晓日琉璃瓦香烟翡翠罏后言谁退有成见我従无
　　登玊泉山赏遇楼
　　髙楼山西麓松竹颇潇洒丹梯栖嵲屼攀跻劳毋乃亟来率未登目存心已在今朝到夤縁骋望神怡倍偶读壁间诗忽尔隔十载可以悟驹隙亦足觇疎怠复不免新作自问聊自觧
　　圆朗斋【在万夀山阳】
　　仁圆义则方礼立智期朗山水足是斋仁智惬所赏昆明沧池俯万夀髙峯仰俯仰入澄观心与天地广廓然应物来淳风庶可仿
　　题余省鱼藻巻
　　菁藻琳池缛连行戯众鱼至清奚用彼知乐亦欣余
　　徐扬摹黄公望笔意巻
　　粗皴及澹染千古传黄痴得神讵在似刻楮亦易为爱此溟蒙意富春春霭时
　　玊鹊
　　填桥曾到汉旋复化支机声兆吉祥信情知风雨防动兼贞是体静以徳为辉比似文皇鹞投懐那虑飞
　　御园仲春
　　仲月茁蓂初春光渐绮舒绿苔依北戺轻籁入东防林暖能言鸟氷消负陟鱼调元厪亮政弃暇喜翻书生意滋韶苑农功载始畬行时将命驾保介共咨茹




　　御制诗二集巻三十八
　　钦定四库全书
　　御制诗二集巻三十九
　　古今体九十三首【癸酉二】
　　过卢沟桥
