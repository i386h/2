<!-- { "loadSidebar": true } -->
　　昔多长者防弱冠忝公车是时杨翁父业已八十余啖我园中橘酌醴鲙神鱼翁时侍其侧恂恂复怡愉转盼能几何翁夀差亦如已损负郭田仅存立壁庐人是羲皇人居即畏垒居但贵心朴诚何必口诗书笑彼夸毗子营营锥刀趋所窃若已盈所得无乃虚劝君安桑梓化日正舒徐
　　仲氏弃官学道投诗见依抒此为答
　　三教星月日精光或相铄识者探其真从乳出酥酪么麽任蛙紫法象炳丹雘仲氏窥甘源欣然顶门勺至味中自赏大饱无余嚼朝疏发殽函夕舲下伊洛岂伊微罪好徇此孤臣托罝网弥川原那能簒寥廓鴈序中所私鸿防偕足乐世亲皈大乗其自虽无着奘梵天来长捷潜井络驾言定录君仰资太元格窃窥逺防品翻与思邈从义兄则安当仁尔毋却所虞皦皦地象罔窃真药
　　其二
　　大道宁徇人俗情能不暌安见污潦内有物吐虹霓茅翁笞叔申调逹谤牟尼肝腑不相烛何况大阐提名利巧愚人徃徃使识迷喧如百蚊蚋溺若一醯鸡寳彼九秋条谓等三春荑俯仰天地间慨焉思夷齐吾弟税輶轩改服友鹿麛竦身二华巅紫气为之低濯濯青莲花以根拔涂泥而我尚攻中棼结不受觿西畏弱水航上惭玉京梯晩途仅自克何肉与周妻耕则共地肺居则保天倪
　　腕疮剧病不寐戯成示敬美
　　冉冉月堕櫺淅淅竹敲瓦呻吟不成寐数至街鼓罢我羡毕陵伽视身如土苴此半残足博得全般若四大非我有谁为受痛者此义颇亦闻其如不能舍
　　前诗似欲得吾弟一转语耳乃报札谓不能分痛又云四大为累只得调耐因更成数语
　　后痛犹未来前痛已过去唯有刹那痛与我复无与欲覔止痛者亦复不知处是以忽见寛寝息了如素循览分痛言将无手足故与约更不痊割弃门外路
　　永嘉朱叟去吾州学正后五十年而其邑人陈子继之庄秀才逊学后先获事焉乞余言为赠曰东嘉继美
　　东嘉比东鲁礼乐何臻臻窥经见崔服问姓乃朱陈先后博士师作我娄侯賔绛帐宛而旧青衿俱已新惟应垂白者犹是守人
　　封君沈翁七十夀言
　　父书既读尽遂读天下书两儿佩庭训比翼升公车大者汝南君小者承明庐脱汝白苎衫饰以黄金鱼充庭尽和气绕膝皆璠璵有时写八咏虹霞吐阶除忽尔钓四腮日月付樵渔能令纸价贵又使俗情疎楚泽纵元绪鲁门飨爰居喧寂太非性拟公安得如我有盈觞酒微规以当誉愿保四余言永为百嵗储
　　辰玉应试留都赋此赠之兼赠孟孺
　　欲识操觚业为之无以为熟若转丸蜣専则抱卵鸡灵台仅一寸武火安所施
　　其二
　　棘日垂没际秋榜将放时要须覔真我勿述未波驰一番煅炼过大道将庶几
　　其三
　　鹿鸣歌甫罢红潮登脸色十里卷珠帘三衢缓金勒勿起人我相须借恬澹力
　　其四
　　徐卿子同好翩翩厉风翼今日双南金他时契与稷毋轻露宵光世眼易为白
　　冯京兆先生挂冠其子咸甫赴公车言别需一言之赠
　　冯唐厌郎署拂衣卧沧洲有子字王孙颇与史长游防志越三坟英风隘九州飘然赴公车甲第焉足酬三语司空掾一疏富人侯鄙意稍不然良玉戒暗投不覩长安市谈笑生戈矛桃李驾春风献态不自羞憔悴离根株零落委道周窃窥松与栢偃蹇若潜虬郁作清庙材竟为匠石收出当承八柱处当傲千秋
　　答伯起丈见梦之作
　　张卿留侯裔中嵗慕黄石螘观一世豪消摇于八极寄此漆园蝶薄彼天门翼宵分甞梦余披襟话白怳若杨侍晨亲絇子乔舄绪语犹可寻清徽倐难即起覩银汉秋白榆何歴歴裁诗纪相赠意我或有得而我未解脱凡情宛如昔焉能他心通作汝屋梁色欲驰乐令驾一解卫生惑试观醒后身何如梦中觌
　　宜兴吴詹簿见贻山海珍错走笔为谢
　　岩卧应未深故人迹能继虽辞何肉尚余许询餽麋脍披玉鲜茵蔯缕丝细食指了不惊馋口喧儿辈亦知人天供奈此禅恱味
　　为汀州王别驾大颐赠彭司理而珩
　　汉庭贵张赵文吏争读律吾独爱彭宣时时饰经术霡霂使车雨晶濙讼庭日数登谢公楼一挥始兴笔推按汀溪写拄笏西山入别驾老安丰为余颂画一乞诗代防刀三事行可必
　　嵗暮即事杂言六章
　　晨粥荡一瓯饥即煨芋栗拥衾就瞢腾墐窦避萧瑟守令不见存山人无厯日有厯固自佳无厯亦不必谁道不知年新年是初一
　　其二
　　七尺虎躯将自言能学道舌底吐莲花心头发残烧东家怨除目西家盼邸报欲出中既热欲处唇亦燥何似两不闗蘧蘧睡一觉
　　其三
　　冲寒裹头出剥啄何太紧徴诗胜徴税责文如责进才枯思复竭拒之则不忍何不焚笔研深山采薇菌悭心久已无名根或难尽
　　其四
　　名塲走豚犬秋风偶先登乍闻亦欣然门户或可冯双眉岂必蛾谣诼从此兴兼复天雨雪时时念凌兢记取未遘时廓然冺爱憎
　　其五
　　天地岂不仁来为乡邑讐疫鬼日夜侵尽室委阳侯长吏佐防嵗存者复累囚丈夫具七尺岂但妻子谋朝粥与夕蔬一饱良足羞
　　其六
　　防多骖驾羲魄鲜停轸故人偕宻戚落落晨星陨沈沦醯中鸡促数露下菌新事久已知偶然生不忍却顾浄居天花冠亦萎顿
　　送周子礼太岳帝宫
　　北极下明神寄治参之峯金宇薄太清旗散灵风皇王隆秩视万姓皆朝宗周郎江东彦防心事真空胡为挟瓣香竭蹶趋其宫我闻天大将九有托帡幪焉知非冒索现身于其中蕞尔醯鸡士窥管安得通朂防颛子思归语将无同
　　即事
　　爱弟不赴官顽儿不登第世法若小亏于我乃私慰积隂乍收豁春风满天地大家团圞头相与明得意得意者为何共此恬憺味
　　初晴防杖东郊作
　　二月行欲尽寒隂始微蠲今朝防藜杖行散步郊原何不命浊醪亭午自醺然柔緑犹未匀枯枿乃望妍造物不自功偶然成后先但使受嘘拂迟莫亦何言
　　为印师设夜供偶然作
　　适闻印师归咄嗟供草具燕笋斵春云狗杞吠朝露辛香溢楚芹柔甘调薯蓣徐进宜城粥玉脂恋湘箸何必五鼎烹所得良已饫回思鹄形子半菽犹未固一甘纵足快万古谁为度与汝诵五观毋为口腹误
　　后杂言六首
　　食肉无马肝不为不知味饮酒无葡萄不为不成醉软饭一两瓯饱即熈熈地浊醪五六杯醺即腾腾睡毋论昔者非但晓今者是
　　其二
　　有产不能问粗足供朝暮有子不能教亦足知门户屈指无累人眼底殊有数不畏去时景不覔来时路役役笔研间终为阿堵误
　　其三
　　朝礼观世音夕礼阿弥陀不愿乗金台不愿产莲花聊以销宿憯摄心使不它贵人背相笑禅者面讥诃我亦不敢言自问各如何
　　其四
　　割肝救父疾父愈丧其身舍身餧饿虎虎饱噬千人怨亲虽殊致违道恐亦均孝者信其孝仁者信其仁古圣贤为之我则何敢论
　　其五
　　由来大乗地不踏小乗迳满口说大乗何曽有一证或请丞相田或借中涓柄开筵瑚拥发箧黄金迸未必小乗人肯作大乗行
　　其六
　　客有冠盖来强我谈京洛昨日颂伊周今日詈莽卓或笑佞人非或嗤世情薄自古良已然二端俱不错是以颍水人洗耳安寂寞
　　偶闻有荐予者儿子自公车书来微及出处一笑答之
　　君平昔弃世归从此心卜采药北山阿诛茅南涧曲事佛始解勤爱书亦不读昔者甘白简今何叨荐牍纵令借作眉岂堪下同目汝意或鸡肋吾事已蛇足终入壶公壶长伴鹿门鹿以此无竞心塞汝有窍欲尚愧未忘言何如坦其腹
　　有荐新蚕豆樱桃麦蚕者邀印师共甞之戯成一章
　　麦秋麦作蚕蚕月蚕名豆豆作緑珠圆蚕似碧玉皱家老悯我馋倾筐前为夀樱桃况初熟可以佐春酎念无水晶盘写自翡翠褎野人欣及新俭嵗享惭厚印师独不然入口如倾溜天厨与贫里等付一饱后迦叶须菩提妄心分去就
　　送顾子韶臬使之山东并为故人李于鳞子驹有托
　　昔我游济中于兹二纪徂叨陪雪宫宴地底喷真珠鬭雹跑突泉弄蟾大明湖东南华不注灼若芙蓉敷间擕济南生促膝黄公垆卷波白浩荡瞪眼青糢糊回首万事空千载亦须臾君今持节去奄有齐鲁墟齐风复泱泱鲁道不﨑岖惜哉弦中雪不与寒山居倘式元礼门长松余几株窃申孝标愧为我抚遗孤
　　沈铁山先生葬光福山挽歌一首
　　沈约千载人风流一朝息素旐发吴江送舟倾原剧邓尉聊卜邻光福栖真宅黄鸟声自悲春原树为白埋玉向土中谁能不心恻宁知龙变化夷犹于八极
　　感事
　　山鹊营树颠垒枝犹未固一雏复一雏宛转伺其嗉毛羽尚未成忽去不返顾纵无矰弋虞葳蕤恐中路念我非慈乌焉能希反哺生自当风喧为人慰朝暮
　　夀安母王太孺人六十
　　夫人相国孙婉嫕闲内则及乎佐安秉素封日从辟七诫以次脩千指欣受职从夫既已荣诲子乃终吉翩翩宫彩衣昔从断机织瑳瑳大官供复自丸胆得何以万年觞膝前双白璧
　　族孙亮臣少而孤伯子詹录教之成乡荐赋赠伯子
　　仪部昔弥留手抚二尺孤岂不念芳馥畴当庇其雏有梓代为乔结廕亘天衢风霜不见侵雨露日夜敷青葱两玉树慨此同根株既成孝亷名重为割膏腴千秋许少府友让名不孤
　　为襄王题中和轩
　　天运不暂息辰枢秉贞凝隂阳长调畅品物乃流形一哉君王心偏陂了不生坐见春风来熙恬顺吾情所以陈思训中和诚可经
　　为襄王题懋徳斋
　　髙斋何沈沈君王养渊黙徴姿却郑袖选藻疎唐勒岘山不自髙汉水何知益极目平楚遥油然被膏泽乃知大王风来自君子徳
　　题襄王收春台
　　春风何处多城东大隄路君但收春来莫便留春住散作襄阳春烟花十万户
　　题襄王含春亭
　　初曦启羣象兹亭独先得君子感退藏翛然闭一室珠玉岂不光含之润山泽
　　题坦庵老人诗画册为甥金博士
　　坦庵一老人荡荡躬履素里多明哲士琅琅相标署词翰犹若新人与庵非故居易仰前修宅平谐所慕介然桃李蹊迷阳安得妬方寸苟不夷羊肠起中路寄言宅相子毋为狭邪误
　　洪山人自永嘉偕肖甫司马过吴门轻舟入访云将入燕赴平津之约余时病起为蔬食以供从容久之因成一章为别
　　白日丽中天群星环北极麟鳯既郊游猿鹤不遑息防杖辞永嘉呼舠凌震泽欣陪元礼济将首贑君席余时病初起苍苔绣行迹一刺破衡门胡床下东壁暂割周颙嗜聊充井丹食宿醖挏乳浓新炊菰米黒饭罢何所为嗒然竟日夕空名无可借实际嗟何得试看眉宇间宁无首阳色
　　先师移龛日忽已三周晨兴作供感叹有述
　　昔在嵗庚辰仲冬月二吉于时自徐墓少女风转疾冒雨扶师龛仓皇以身衵宻羃无际云熹微露隙日倐尔四垂浄荧然一星出千旌鬭缤沓万户奏芬苾师龛既已奠余亦宁耳室虽谢衾枕殢而多笔研役厌事事转多问心心或轶良友多中溃防子时见嫉三载俄已周所得无一实夜雪射晶荧晨霞吐鲜霱彷佛灵驾过能无内慙怵更矢蹈海言仰希出世术将从咫尺地泛扫万縁毕
　　见有演闗侯斩貂蝉传竒者感而有述
　　董姬昔为吕貂蝉居上头自夸预帷幄肯作抱衾裯一朝事势异改服媚其仇心心托汉夀语语厌温侯忿激义鹘拳眦裂丹鳯眸孤魄残舞衣腥血溅吴钩兹事岂必真可以快千秋旦闻抱琵琶夕弄他人舟售者何足言受者能不羞宁如楚虞姬一死不徇刘
　　周子家会稽狮山傍因以狮屏自号其防吴也诸生多从受经魏子请余赋之
