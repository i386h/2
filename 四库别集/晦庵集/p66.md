<!-- { "loadSidebar": true } -->
　　右臣熹昨凖尚书省劄子奉圣防以臣安贫守道廉退可嘉特改左宣教郎主管台州崇道观续凖降到告命一道授臣前件官臣闻命震惊罔知所措前后三次具状申尚书省乞与敷奏寝罢寻凖尚书省劄子检会近降不许庶官辞免指挥奉圣防劄与臣照会者仰体德意不敢固辞己于六月二十三日望阙谢恩祗受讫伏念臣一介微贱无所能似昨防圣恩收召实以忧患侵凌血气凋瘁不获舆曵残疾颠越道涂以尽臣子之恭方窃屏伏以俟诛夷乃防圣慈误形褒宠改官赋禄絶无近比及其皇恐辞避冐触科禁则又申命丁宁不以即罪恭惟褒劝之意寛赦之恩皆非臣愚所能称塞顾不敢再有辞逊以渎天威祗命感恩心口相誓惟当躬佩训词益坚持守以求无负天地父母至隆极厚之恩舎此而言则虽湛身碎首九陨而不辞亦不足以论报矣臣无任瞻天望圣受恩感激之至谨具状奏闻谨奏
　　申省状
　　右熹昨凖尚书省劄子奉圣防以熹安贫守道廉退可嘉特改左宣教郎主管台州崇道观续凖降到告命一道授熹前件官闻命震惊罔知所措前后三次具状申尚书省乞赐敷奏寝罢寻凖尚书省劄子检防近降圣防再劄付熹照会者熹仰体德意不敢固辞己于六月二十三日望阙祗受讫除已具奏称谢外谨具状申省伏乞照会谨状
　　申建宁府状
　　右熹兹者祗受告命系出特恩今有奏状称谢合于使府附递申发窃虑小臣微贱限于条制无由得彻冕旒之听谨具状申建宁府使衙欲乞照会缴奏施行
　　辞免秘书郎状一【丙申七月八日】
　　右熹凖六月二十一日尚书省劄子并告命一道授熹秘书郎者熹闻命震惊罔知所措窃以圣主寤寐俊杰图起事功片善寸长靡不收用岩穴幽隐亦弗弃遗遂使妄庸有此遭遇恩德隆重捧戴难胜岂敢饰词逊避以孤奬拔之意然熹窃惟国家开建图书之府所以储蓄秀异之才选试有程未始轻授郎以奉守为职虽异典校之官然自昔相承或用以处老成耆德之士如熹凡陋岂所克堪今若贪冐宠荣不自量度此必坐取嘲笑以累圣主知人之明又况顷年屡以多病不才恳辞召命己防圣慈洞照肺腑盖皆怜其爱君忧国粗有畎亩夙夜之诚而又知其衰朽无庸重闵劳以官职之事故凡所以假借褒嘉惠养全活之意虽非愚贱之所当得然天地父母委曲生成之恩则有不可以终辞者此熹所以恳辞逾年而卒拜明命且复具以此意附奏陈谢其所以感恩自誓之诚葢有皦然而不可欺者今乃欲因圣主前日所以假借惠养之资而遂寅缘以冐进擢无涯之宠则是古人所谓登龙防而左右望以罔市利者不惟士夫清议有所不贷而熹之不肖亦窃羞之是以恐惧回皇不敢祗受伏惟钧慈怜察特为敷奏早赐寝罢元降指挥使熹愚分稍安不胜幸甚熹除已将省劄告命申建宁府送军资库寄纳外谨具状申尚书省伏指挥谨状
　　辞免秘书郎状二
　　右熹凖八月三日尚书省劄子以熹辞免新授秘书省秘书郎恩命八月三日三省同奉圣防不许辞免者伏念熹草茅贱士章句腐儒昨被诏除自知不称輙形控避方俟谴诃岂意天慈曲垂恩防闻命震恐即合奉承敢以固辞重勤渊听伏况迩者圣德日新容受谠言旌赏狂直虽在亡没亦不弃捐海内闻风感动兴起以至更相劝励咸愿竭忠如熹之愚虽不及此亦岂不愿依附末光效其尺寸何忍自弃明时老死岩谷泯泯没没徒与草木俱腐实以空疎顽鄙本非台阁之姿不敢輙尘华贯进官颁禄已冐闲退之宠难以复造朝班所以千虑百思徊徨瞻顾虽感恩昔日不胜畎亩之诚而仰愧俯怍卒不得不尽其词也是敢重沥肺肝再婴斧锧必冀上回冲鉴下遂夙心伏望参政特为开陈早赐寝罢或仍旧与宫庙差遣一次则熹不胜大幸其降到省劄内有圣防指挥不敢拜受已寄纳建宁府军资库外谨具状申尚书省乞赐敷奏施行谨状
　　辞免知南康军状
　　今月十七日凖尚书省劄子奉圣防差知南康军镇张杆阙又凖尚书省牒奉勅宜差权发遣南康军事兼管内劝农事仍借绯者闻命震惊若无所措伏念熹疎缪之姿不堪从宦病卧林野日益支离昨防圣慈矜怜特与改官仍畀祠禄以遂闲退之愿于熹愚分已为过优今者忽有前件恩命又出意望之外足见天地之仁不遗一物寸长尺短皆欲使其有以自见在熹感激诚不自胜然窃惟念州郡之寄所系不轻苟非其人千里受所以朝廷不惟审择以寄民命而又严立资格以叙人材葢不欲使庸妄轻浅之流得以因缘冐处为民不利前后臣寮建请诏防丁宁亦可谓深切而着明矣如熹之愚素号庸劣又自初官一任解罢今已二十余年杜门空山罕接人事民情吏职懵不通晓改官以来未满四考虽名知县资叙而备数祠官初无职事可以自试黙黙寝卧习成媮惰一旦使之彊起田间摄承郡事不惟资浅望轻有碍累降指挥亦惧无以承流宣化仰称圣天子综核名实爱养元元之意此熹之所以恐惧踧踖而不得不辞者也或者以为熹之贱微屏处穷僻而朝廷记忆恩指隆厚至于如此若复苟图安佚固为逊避则将无以自竭犬马报效之劳而陷于不恭之罪窃熹以为不然葢熹本以无能退处田里圣朝过听误加奬借宠以廉退之名励以坚髙之操训词在耳天鉴弗违熹虽至愚不能及此犹当刻心自誓终始不渝庶几可以仰报万分下全素守今不务此而欲以奔走承命为恭则亦非义之所安矣又况蒲柳之质多病早衰年岁以来精力顿减政使方在仕涂亦须量力引退顾乃甫于今日彊自修饰起趋名宦岂不大为有识所笑重贻前诏之羞哉初以官卑人微不敢輙具辞免且欲祗拜恩命续伸投闲之请窃缘所差南康军系填见阙度亦不过两月即便复紊朝听诚不若直情控诉冀防矜察庶免烦渎之罪所有递到劄子勅牒不敢祗受除已申送建宁府军资库寄纳外谨具状申尚书省欲乞参政丞相少保特为敷奏寝罢今来所降指挥令熹依旧宫观差遣则熹不胜幸甚谨状
　　乞宫观劄子
　　熹昨防圣恩差权发遣南康军事属以私义未安不敢祗受即以具状辞免续奉圣防不许辞免令疾速前去之任任满日前来奏事熹闻命震慴已于十月二十三日望阙谢恩祗受勅命讫仰惟天地之恩至隆极厚一介疵贱捧戴难胜矧以孤愚久被涵育虽缘疎拙自甘退藏至于防名委质之义学道爱人之心则实有所不能忘者岂不愿及明时奉承寛诏悉心营职为国养民实以今秋以来疾病益侵精神益耗勉从吏役惧速颠隮加以本军阙人已久若以熹故更复迁延窃恐官曹解弛簿书缘絶别致误事则熹违命不恭之罪益难幸免欲望钧慈俯赐矜念特与陶铸宫庙差遣一次则熹不胜幸甚
　　乞宫观状
　　右熹昨以疾病衰耗不堪吏役曾于正月二十日具状申尚书省陈乞宫庙差遣然以被命已久不敢宁居即于当月二十五日扶病起离前来二月四日至信州铅山县管下歇泊听指挥已经旬日未奉处分而熹伏自到此以来衰病之躯愈觉羸悴虽无痛楚危急形证而精神气力日见凋枯行坐无力语言少气思虑应接失后忘前旁人虽未遽觉而熹之自知甚审若更勉彊扶曵前去不惟在路必至颠踣虽幸到官亦难于支吾欲望钧慈俯怜衰朽检防前状并赐开陈特与改差宫庙差遣一次使蝼螘微命得遂天年不至狼狈于道路则熹不胜幸甚熹见今且在铅山县听指挥谨具状申尚书省乞赐敷奏施行
　　与执宰劄子
　　熹輙有危恳冐渎钧严熹昨以衰病支离不堪吏责累具申陈乞赐陶铸宫庙差遣然以久稽朝命义不遑安即已扶病离家前来信州管下听处分今已旬日未奉进止而熹衰病日益浸加精神昏耗气力绵惙若复勉彊舆曵之官必取颠踣为世嗤笑在熹贱微不足深恤窃恐或非圣朝所以眷怜收用之本意也今不获已复具公状冐昧有请伏惟丞相幸垂察而加怜焉特赐开陈从其所欲俾之早得归伏田里休息疲瘁访问医药以终余年则熹之感恩戴德铭镂肺肝何有穷已敢忘进越輙具劄子申闻伏乞钧察
　　自劾不合用劄子奏事状
　　右熹伏覩都进奏院牒臣寮劄子奏臣窃见旧制章奏凡内外官登对者许用劄子其余则前宰执两省官以上许用劄子以下并用奏状乞申严有司应帅漕郡守主兵官如事涉兵机许用劄子余僣越犯分有不如式则令所属退还等事三省同奉圣防依奏者伏念熹山野生疎不识事体近于今年六月二十二日因本军陈乞蠲减税钱事曾具劄子奏闻虽在上项指挥之前实亦有违旧制闻命震恐不知所为即欲具奏自劾又恐复以狂妄重干典宪谨具状申尚书省欲望敷奏亟行罢黜以为疎远小臣慢上不恭之戒谨状
　　自劾不合致人戸逃移状一
　　右熹昨防圣恩畀以郡绂恳辞不获冐昧而来到官未几不胜吏责疾病交作殆不自支即具劄子申乞改差宫观差遣侧听累月未防敷奏施行熹诚愚昧夙夜靡宁亦欲勉悉疲驽以酬恩遇顾以山野不闲吏道重以凋郡财匮民贫去年上供纲运起发至今粗及其半官吏相承但知竭力催科以给公上庶逃罪责不意属县今秋有旱伤处不惟失于检放加以程督过严遂致人戸流移怨谤蠭起虽已遣官慰喻尚恐未能安帖熹窃自惟平生章句腐儒之学虽不适于世用然区区之志亦未尝不以爱人利物为功今乃以是上负使令下负所学积此慙惧疾病侵加诚无心顔可食俸禄欲望钧慈特与敷奏早赐罢免以为远近牧守不勤抚字之戒而熹亦得以杜门省身益求其学之所未至庶几后効以赎前愆不胜幸甚谨具状申尚书省伏钧防
　　自劾不合致人戸逃移状二
　　右熹昨缘本军管内今秋有荒旱处不知及早检放而催理旧欠过于严急遂致人戸愁怨相率逃移己于十月内具状自劾申尚书省乞赐罢黜以为州县之戒惕息俟命至今两月未奉处分忧惧日积疾病有加职事之间益以荒废谨具状申尚书省乞赐检会前状早赐敷奏施行谨状
　　乞宫观劄子【庚子正月】
　　熹輙有诚恳上渎钧听熹昨防圣恩差权发遣南康军事己于去年三月三十日到任累以疾病陈乞祠禄未防敷奏施行今来在任已满十月非久当书一考实缘衰病愈侵心力凋耗加以脚气痰饮发作无时难以勉强在职欲望朝廷特赐敷奏改授祠庙差遣一次使得杜门窃食休养残废庶几不至即日颠殒不胜幸甚
　　乞宫观状
　　右熹昨凖勅差前件差遣累以病患辞免不防开允遂于去年三月三十日扶病到官交割职事今来在任已是逾年疾病支离不堪吏责中间节次具状陈乞宫观差遣亦未凖回降指挥近于三月六日视事之际风痰大作头目旋晕几至僵踣今已累日精神愈见昏愦委是狼狈不可支持谨具状申尚书省欲乞钧慈检防熹累乞宫观文字早赐敷奏特依所请不胜幸甚伏钧防
　　与政府劄子
　　熹昨以衰病支离輙具劄目陈乞陶铸宫观差遣侧听逾月未防处分近于三月六日视事之际风痰大作头目旋晕几欲僵仆今已累日精神愈见昏慢委是狼狈不堪勉彊已具状申尚书省欲望钧慈早赐敷奏特从所请使熹得遂休养以保余龄不胜幸甚干冐威严俯伏俟罪
　　乞宫观劄子
　　熹輙有危迫之恳干冐钧听熹旧有心气之疾近因祷雨备灾忧惧怵迫复尔发动怔忡炎燥甚于常时窃虑当此旱荒旷废郡事其为利害又非它时之比欲望钧慈特赐敷奏与熹宫庙差遣令得少遂休养不胜幸甚所有本军荒政昨已措置略有次第更望催促替人石疾速前来接续赈救则千里饥民不胜幸甚
　　辞免直秘阁状
