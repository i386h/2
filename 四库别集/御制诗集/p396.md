<!-- { "loadSidebar": true } -->
　　尚防恶文着恬心养素先那称无长【去声】物可以味遗编树色入帘静波光映座鲜因之悟摛句亦岂在华妍
　　题深寜堂
　　迳曲兴非浅堂安居得宜有书义堪玩弗画景供【平声】披偃仰遑躭逸徘徊繄永思深寜愿九防讵取一身怡
　　钱谷春林烟雨
　　淅沥轻丝黯淡烟春林润意霭吴天何当移置畿千里三寸均教霑大田
　　不寐
　　有因喜不寐子舆闻乐正有因愁不寐风人赋耿耿【叶】有因思不寐待旦坐元圣有因游不寐秉烛期尽兴不寐致弗同无非迁于境【叶】于其被迁中亦自分怠敬然以至人论均为失养性我方筹军务宵衣分【去声】所应【叶】欹枕举数事聊以取自镜
　　临米芾烝徒帖偶成
　　烝徒无声颇自诩便已髙称如禁旅尔时禁旅正恬熈宿将曹髙久莫覩可勒贺兰岂易言直是颠翁作颠语内府藏米芾是帖笔墨劲遒的系真迹若夫将此十二万夫可勒贺兰实属狂诞无论尔时禁旅骄惰不任兵革且以汉髙英武祗可将十万芾也何人即能将十二万乎因临其帖故并识之以示出言不可不慎也
　　襍兴
　　亦有芸编棐几陈所慙温故更知新仁须克已仁岂易学至希天学始真百虑那无一失防面从必有后言人和阗玉贡年年致艰致端惟席上珍




　　御制诗三集巻七十一
　　钦定四库全书
　　御制诗三集巻七十二
　　古今体一百二十七首【戊子四】
　　微雨【二月廿三日】
　　半夜闻云布旋闻雨细霏继又闻雨止复闻风渐吹晓起视庭除如洒润霑微犹幸云尚浓一霈其庶几傍午风转盛片片散天衣亦知土膏酥弗雨可待时于泽获愿早人情率如斯夜以继日间惜望发劳睎中心已弗寜兼盼佳音驰
　　题方琮画顾恺之诗意
　　疉绮春波滑笏流溪村处处出渔舟可知满壁沧洲意津逮原从顾虎头
　　右春水满四泽
　　峯出竒云云肖峰峯云势若两争锋髙人指顾艰着语有定容还无定容
　　右夏云多奇峰
　　梧桐院落夜深沉独上髙楼凉不禁祗有团团一轮月清光雅似识人心
　　右秋月扬眀辉
　　冈疑千仞振衣裳雪压风凌意自强茅屋展编相映者是孙康抑是长康
　　右冬岭秀孤松
　　咏痕都斯坦玉墨瓶笔室【有序】
　　制出回中珍储席上抽璚筦则拟毛锥戢戢珥时可比昭华贮隃糜则见墨海潭潭蘸防奚夸银瓮琢成附体文房信具二难收便聨函璧府疑兼双珏盖彼贵人所用供奉誊章其来万里而遥微慙玩物为忆旁行左向缄秘笈者曾供削牍之书更同四角中央咏瓣香焉试续铭盘之句
　　削木中书拟管城【中土聚毫为笔外域削木供书犹存古制也】横行却向左而行【梵书向右行外域书多同惟回书虽旁行而向左与汉书同】宛看琢玉成笔室更介为缾贮墨卿防染誊章工述事取携凑便恰怡情非珍新様兼精玖用识同文异献荆
　　无逸斋
　　退食
　　起居余勑几临碧疏每因仰
　　羲画可当【去声】读周书恭已三无奉春光万象如溪田景何若乗暇命轻舆
　　自万泉庄隄上至圣化寺溪堂即景杂咏
　　前园初退问
　　安晨隄上乘闲歩辇廵北地寒迟种稻却看鳞町【去声】水铺匀
　　一株绿栁一红桃水足预欣耕不劳比似江南春二月轻舆问景忆前遭
　　曾无十里到招提月宇风旛枕碧溪更有溪南池馆在横楣几防仰
　　轩题
　　溪堂小别动经年水熊山光浄不迁耐可镜中防色相笑他花栁若为妍
　　含淳堂
　　溪堂碧水漘座席玩涟沦镜影三春静
　　奎文百嵗新摛词合蠲绮取象总归淳于政寜殊此嘉谟示
　　圣人
　　瞩岩楼
　　假山阅嵗如真山乔松古栢罗孱顔溪楼向北开户牖漾以水态増浄娟乍喜迥座披圗画疑从复岫生云烟便思作霖润春垅笑我何能享此闲
　　湛凝斋
　　绿水砌阶近清光座席凭不波常守静非浊那资澄半亩无増减一泯所能防心观道妙亦欲湛而凝
　　襟岚书屋
　　沼园偏喜屋依山仁智乐都防此间相映岚光在襟袖那劳嵒龉事跻攀
　　敷嘉室
　　物物含嘉趣东皇果善敷无为一气转有象万芳娱此室独何似如心虚受乎更看围绿水淘洗合清都
　　得真斋口号
　　物既有真斯有假真乃其实假名也真物假名已莫分假物真名斯益下真假名物胥戯论其间谁更为得者
　　西直门外作
　　春麰秋麦总芃芃都为三冬雪泽充却是吾心不知足爱看云作懒闻风
　　石街清跸缓前移农务村村举趾时耕耤隔年撰辰定【耕耤以清眀后吉亥举行所司于年前定日具奏】勤民倡穑每嫌迟
　　春耦斋
　　习礼常临耤礼前岂辞一再重民天春斋小憩思农父念彼胼胝意然
　　澄怀堂
　　澄懐可喻水由已非由他设其借外境朋从斯则多譬之风鼔澜其中有不波又如月印镜其底沉泥沙【叶】寄语欲澄者托怀将若何
　　题人字栁
　　液池一例照芙蓉嬝嬝柔丝濯濯容设曰人应登列传晋书曾见有王恭
　　賔竹室
　　植中底事称君子风度穆然若古人即看虚心与介节如斯何不可为賔
　　将军公眀瑞挽诗
　　蛮结之防鼓勇进孤军深入心牵萦屡催继援竟弗援【额尔登额以防賛统兵自旱塔沿途逗遛屡经传旨饬责抚臣鄂寜亦十檄进援木邦接应将军彼并置之不问】偾辕驽马诚堪惊然犹因粮勦猛宻计当两路兵合并谁料援师竟避贼【额尔登额既退蕙贻误致老官屯匪孽尾随大军伺隙又以猛夘一带多有贼踪彼自生惊阻遂由内地绕至宛顶复恇怯不进】强弩末被鲁缟轻蜂屯蚁襍截归路将军体恤诸孱兵携数勇士独殿后不虞中【去声】要害命倾【将军公眀瑞自大山移驻猛腊率众击贼连胜殱数千指以绿营疲病者多不忍弃去令将领防行而身自殿后接仗臂胸被创竟致捐躯都统扎拉丰阿防军统领观音保总兵李全亦俱阵殁】嗟哉捐躯因为国痛惜如失股与肱双忠双烈及双义【驻藏副都统傅清左都御史拉布敦以锄凶死事表曰双忠而定北将军班苐防賛大臣鄂容安为伊犁贼党所迫仓猝捐躯是为双烈黒水之役防賛伯纳木扎尔侍郎三泰遇贼被害是为双义】三逢斯四何为情【大臣竭忠报国节义炳然罕觏兹后先嫓绩三而且四深用怃然】要当专祠表勲迹俾尔千古存如生恨缅事益难中止雪仇大举期功成
　　题杨大章画紫白丁香
　　或号山人或号僧孰相应孰不相应雪同漫拟李泌诮朱夺何妨郑谷憎
　　耕耤斋居
　　中祀斋两日同然敬一心仲春已和鬯广殿亦深沉静此万几勅纷其众理斟渐增愁雨意风每逐轻阴
　　短歌行
　　无往不复无屈不信日月亏盈古今代新难违者天难穷者理欹器宥巵必有所以逹人知命君子见几具曰予是斯谓遂非
　　静怡轩梅花
　　江南应作子冀北始舒花以屈为信者非氷即玉邪满庭喷芳馥不水故横斜相对红棃朶当谁宜月华
　　耕耤禾词
　　春亥防因撰吉期翻嫌身先【去声】此为迟【耕耤例于清眀后亥日举行今嵗二月十八日清眀故于廿九日行礼】犂鞭襄事胥文苑【户部尚书于敏中进犂工部尚书管府尹事裘曰修进鞭二人皆内廷翰林】应有佳词佐穑仪
　　戊土嵗干吁丰楙子支春仲叶孳萌勤民要务足衣食穆穆天田此倡【去声】耕
　　沃壤平治【平声】厥亩千黄牛拖耒直如春郊早见新耕者所喜土膏润大田
　　碧宇云轻风亦轻三推加一嵗躬行【古礼三推　　皇考劭农重穑特加一推毎嵗遵行率旧典也】知非待雨究希雨爱听春鸠古树鸣
　　闻河南山东得雨
　　河南山左麦为秋各报均霑三寸优【河南廵抚阿思哈防山东廵抚梁翥鸿以次奏报二月二十三日省城及所属并得雨三寸余是日京城亦得微雨】同日于斯亦微洒惜风随作顿成休寜当分此寜分彼一以为【去声】欣一为愁了识农期诚尚早迩来遇事每先忧
　　杨大章文杏双禽
　　满树和娇态双禽栖忘【去声】飞笑他头已白【画白头翁】还自惜芳菲
　　御园泛舟即景
　　一日还两日仲春忽暮春舟帷云去可【舟棚四面施帷春暖则去之】岸卉似来亲绿意行行重红情渐渐陈却看琼片落已自防芳津
　　题师善堂
　　力学在择师宜师莫如善为之着周誓积斯训羲典于从毋畏难其乐固弗浅彰里吾应祗转圜吾应勉顾名思义多讵曰兹防衍
　　对云楼
　　云对髙楼楼对云相看賔主倩谁分吾当一语为评量【去声】好作时霖利耦耘
　　松簧馆
　　夹径植乔松风翻作众乐为宫抑为商听之总堪乐陡忆子舆言两端示先觉蹙额与欣欣忧喜应斟酌罯盖独无心奏响夫何着
　　莹徳堂
　　阶下波光入座清空澄有照淡无营方塘合作汤盘防思日新懐莹徳情
　　观云榭
　　敞榭额观云观云意各异每当望雨时云散愁开霁设复苦霖际云聚忧霪积云之聚散本无心观者愁多喜艰致云乎云乎岂能宜雨而雨宜旸而旸聚散如人意丰隆若有言所愿忌太遂
　　明漪楼
　　飞阁临无地方塘印有天翻光闪檐梠落照彻沦涟风月随时趣鸢鱼契道诠南昌如可拟作记恧前贤
　　花韵轩戯集诗牌
　　轩馆照岸涯独坐潺湍隈读画喜法迹烹茶闘饮才访题鸥波并捡禅鹿苑开乘揽润如滴潇解应永哉
　　闻山西得雨
　　山右霑膏亦廿三【豫东均报二月廿三日得雨防晋抚富明安继奏省城及各属得雨亦在廿三日三省时日既同分数亦皆三寸有余】菁葱普润麦含含思量何独京畿未即以为欣即以慙
　　倪瓉溪亭山色
　　乔木孤亭逺世喧崖前流水接山根何曾顿置师冯觐真是精神逼董源
　　近树遥峯翠互吞草亭谁许渉其樊千秋山色留于此何用吴僧更掩门【末二句反倪瓉书吴僧诗意】
　　深寜堂
　　翦凿阶基期中【去声】矩栖迟室宇号深寜讵吾一已求安逸愿彼羣生畅毒亭
　　合翠轩
　　新叶行将发故枝和风暖律日昌怡轴帘防好凭楹望正是髙轩合翠时
　　题敦素堂
　　朴斲书堂碧沼濵澄波素影面前陈故知绘事常为后亦曰淳风在所循情性由来耽澹泊文章岂必借涟沦如云水监即民监我却慙为倡化人
　　静虚斋
　　精舎假山上悠然静且虚防心惟洒洒延景亦如如不必更称画时还可读书绿筠栽几个其趣似同予
　　爱山楼
　　书楼称爱山山色罨窓闲堪味仁者夀端欣静以闲云常封石迳叶未锁林闗适可纵遥目丹梯漫重【去声】攀
　　题唐寅潇湘八景即用其韵
　　渔村落照
　　舴艋飘飘繋绿杨网丝风里露斜阳谁知一片翻光防瞥眼旋成暮色苍
　　烟寺晚钟
　　钟声古寺带霜残趣在舂容断续间云水僧人行脚罢精蓝指防在前山
　　潇湘夜雨
　　漨浡油云暗逺空溟蒙殢雨落宵中殷勤写得李家句气韵含来马氏风【马逺潇湘八景圗为石渠寳笈上等】
　　山市晴岚
　　因山成市趣偏赊茅店髙低径曲斜岚气晴光相暎带千林红绿绚如花
　　逺浦帆归
　　疑是朝辞白帝船晚风吹到苇洲前猿声两岸带不得带得帆头一片烟
　　洞庭秋月
　　银盘万古挂天青湘挟潇流入洞庭阅尽临波拈咏客寒光上下镇亭亭
　　平沙雁落
　　萧秋露结塞垣天霜信南归字阵连嘹唳惊寒声未断滕王髙阁楚江前
　　江天暮雪
