<!-- { "loadSidebar": true } -->
　　徳有善恶报有吉防天人一理惟帝宰之故官师执赏罚于有位鬼神司祸福于防防所以治幽明而安人鬼也惟神雄峙大岳作镇南维膏泽下土屹为世望璘不敏猥秉节钺临制兹方幸获与神相为表里国家奉神以禋祀养璘以厚禄所属实同惟神聪明正大无隠不烛璘则尘浊蹇劣易于防蔽凡民之良暴吏之防污虽夙夜究心无补阙漏得无仰丐于灵慈乎兹者行部至衡敬谒祠下陈牲奠浆特申虔告伏惟神鉴其愚不爱开翼俾璘免罪于国亦神所以效能于帝也若璘怠于职任枉于吏民亦难遁于明聴神其无废至公以咈帝命璘不敢悔
　　沅州修书院成告薛文清公文
　　维嘉靖戊戌月日巡抚湖广右副都御史后学顾璘问俗沅州访故大理卿文靖河东薛公书院堂庑就圮时祀久禋遂命知州周积僝工秩礼用虔尊向以风来学谨具牲酒之奠命积代祭敬昭告曰圣人之学躬行以为之本言非其所急也行至焉而言不逮固亦圣人之徒多言而不能行其去道也益逺矣孟子曰行一不义杀一不辜而得天下不为是圣人之所同也夫何系于言哉曽氏顔氏学为孔子固止乎克己于视聴言动三省于人已师友之间而已岂不的然其可见乎宋儒周元公二程夫子上继絶学于千载之前诚敬践履之外何假多言为也季世浅儒支离训诂驰骛逺殆与异端横议之学无异故曰道防于小成言隠于浮华不亦大可哀乎恭惟先生防际圣朝崛起三晋璘生也晩不得亲炙其道夷考名臣録所载公之嗜义如饮食逺恶如探汤去就辞受之节确乎死生祸福之不可夺玩绎所着读书二録有为必思有得必记省察以慎防防体验以固操执知行之序坦如堂堦义利之辩较若黒白其于所谓不行不义不杀不辜之道凛然不敢失其尺寸故道明徳立卓然为一代之杰使圣人之道不坠于当今圣人之学可传于后世非公其谁与归视诸行不由道而恃言以为教者祗谬且赘终亦何益于传耳公监银矿于沅薄利缓征衣被沅民至渥则夫今日屋室之辑俎豆之报其孰曰不然又孰曰不永固非璘一人之私愿也谨告
　　祭东山公文
　　维年月日具官某谨脩特羊斗酒之奠遣训导某致祭于大司马东山刘公之墓曰维公输忠契合之辰峻节艰危之地卓然一代之杰人鲜企及矣金石既陨徳流弥光璘观风楚藩爰式仁里瞻望靡由涕泗横积清醴寓忱庶明仰止尚飨
　　祭大司马逊斋李公文
　　大司马逊斋李公之墓曰公蚤奋髙志晩树伟名视爵位之崇如鸿毛也璘最不齿于俗独滥心赏方璘在岩壑之幽公独言于庙堂之上虽闻者不屑受知则深今之感念抑岂以引荐之私也乎璘今再出公已先谢爰经旧里无任含情不知浅薄所効果有当于灵鉴否与幽明匪殊幸相开啓以副楚望非特璘之幸也
　　祭八厓周按察文
　　江西按察使八厓周公之墓曰维璘奉公于官聫得公于道轨不可不称知心为别防何存亡异路所不昧于公者见于序赞数辞兹者入康成之里抚彦升之孤亦既痛心而陨魄矣乃録芜辞侑以清酒専遣儒吏焚之墓下公不弃余尚其昭鉴
　　祭沈崇实文
　　维年月日具官某谨以牲醴之仪致祭于陜西按察司副使年兄沈君之灵曰君昔蚤奋气横九区比及晩退言噤形枯契濶来觌既惊且吁居几何时溘焉告殂呜呼痛哉君强力足以任重精察足以洞防果决足以断议通敏足以应机视公卿无难致遭防媢而中归又不使之偕仙人之难老竟疾苦而凋萎岂才贤之多厄抑幽漠之难稽自往古而已然又何叹于今兹余独伤同袍之寥落酹清醑而増欷尚飨
　　祭龚叅政文
　　呜呼龚君徳则璠璵才则豫章天下望之者莫不曰将荐清庙而柱明堂兹叅湖藩之政余独幸其且展秕政之斤斧遗瘵民之膏梁目未转盼溘尔云亡慨仁者之不夀值天道之非常呜呼龚君英爽不昧必知幽明之故余不得而诘其详也灵輀将返奠此清觞上以重王国之恸下以导楚民之徬徨
　　书
　　啓序庵公
　　山岳出云小草亦润大贤广度防才必收故秦誓表其休休周诗颂其济济忝惟门下首秉国钧风动海宇恢大纲而罗细类挽热物而濯清风士类弹冠民庶帖席璘久沉山泽之癯遽秉节钺之任感恩知自俯已懐慙辩通国之匡章罔疑众口起居家之苏轼独断一心誓竭迂愚期全晩末茍无孤于任使尚何计于驱驰
　　啓桂洲公
　　猥以畎之余生再临节钺之要地敢忘所自实惧难承窃以以人事君相臣大体因才授任政府平衡若璘者徒以绨袍之故懽遂属専茵之重荐用马识道冀暮齿之或能驱蚊负山恐绵力之将败承恩鲍叔愿将致戒于巾车观行宣尼期免贻讥于朽木初任多冗申谢不周伏冀垂亮防忱寛照重罪
　　啓松臯公
　　窃念无书乃荐温公见取于元城不请而言祁老何恩于叔向在古仅见于璘实慙恭审门下世秉枢衡两朝之人才由之进退身当柱石四海之公望系其安危乃于当轴之初遂及同袍之贱谓汲黯之戅直或有取乎愧顔驷之衰迟无能为已饰之丹艧幸再起于沟中收于桑榆冀弗玷于榜末
　　啓浚川公
　　脱叔向之囚入朝谁托登山公之啓在野奚堪窃念璘少萦簪组谬许同心晩隔泥涂倐云白首讵意簿书之末技尚劳衡鉴之兼收老马识途幸见怜于管仲旧剑出土敢终负于张华
　　啓介溪公
　　白驹空谷久絶意于弓旌彩凤髙冈每遗音于草木元城手劄敢上温公巨源私囊不忘嵇老自甘独往敢望同升恭惟门下以一身系天下之安危以片言定人士之轻重方当入朝之始遂援合志之俦腐草生光虽防虫之莫数柔萝上汉髙髙木之相怜怀恩有由刻骨无已
　　与后渠书
　　契濶久踈懒致罪何言比嵗起废幸从大贤后入楚以来谓左右旦夕入京因循阙状何乃至今絶闻邪不足论不足论比来形神当复壮王如旧璘则老矣鬓尽白须犹苍然三年前与蒋子云痛饮几痿至今小饮则湿病百出豪兴索然矣公尚能百榼乎六十后恐宜少损之勿谓璘衰也文字仍工苦否璘惟信手拈出取适情达意而已甚爱薛君采茍以旧作名家今一切为浅语何其达邪此亦外物不足以愽一生也如何如何璘已乞封茍遂此念秋冬当引去过时果蓏自不适口勿俟吐出也辄因一笑暑令万万加爱是顾
　　寄薛君采
　　离家时见盛价云尊体未强甚念后来询得的耗无任忻忭比静久想泰宇益广小物何足以挠之但国家于公不当不早用耳近得渔石书云闻君采髙人闻近来専毁中庸此论不知何由起若中庸则真不可毁岂病其言神化太髙恐后学驰于逺邪此乃子思传道之书不得不言吾道之极致以破老庄虚无之论不可与论语教学之言一并观也冗甚不及细谈新刻论语类抄序亦畧及漫往一览髙见幸垂示荷荷
　　寄王道思
　　入楚后屡见齐使不得公书甚讶问之陈佥宪约之亦云往来有书愈疑之昨得手教乃知少书之故云云感慰无已承荣擢且释考士之累甚为知友喜然国家人才近日甚敝非公等贤者转移其间不知士风文体当何所极也仆近上士习疏论此当道竟不覆是谓迂言非是耳勿论勿论前承教圣人之学别有授受仆已于赠言畧及之不知髙见谓然否圣人之学即小学大学具已所以圣狂异途只在天理人欲之别至于为贤为圣亦只以勉然安然定之如今时所言静功乃禅家径造直诣之旁门切不可认为笃恭之妙用也公天资絶世亦置疑其间岂程子所谓今之入人也因其髙明乎灼见如何万万因便垂示士林领袖所系非小幸勿姑息是望

　　凭几集巻五
　　钦定四库全书
　　凭几集续编巻一
　　明　顾璘　撰
　　杂诗
　　寄和三弟舜玊六十自夀
　　壶头空老伏波公欵段乡园羡尔雄隠者风流高物外诞辰家庆正天中【五月也】身强阅世初称寿诗好逢人不讳穷俯仰乾坤俱白发趋庭犹记两儿童
　　紫气青牛逺度关华阳近在秣陵间久懐松坞同烧药且喜丹砂已驻顔脩竹林深春酒缘棠花楼晩布衾斑优游羣从追懽地应笑衰翁独未闲
　　闲身爱向醉乡眠百畆唯营种秫田尽有莺花娱胜日不须牛酒赐高年园开涉趣常携客志在逃名莫问天王衍元憎阿堵物牀前聊免积余钱
　　鸿宝传来石枕函悬壶久矣脱尘凡紫霞自醸山中酒青鸟时通海上缄万事虚舟何解怒一官腐防不生馋吾今苦忆林泉好为剪秋荷制短衫
　　雨过
　　风雨秋随至园林气一苏院凉蛩独语巢晩鹊相呼客意踈团扇山光近酒壶满庭飘落叶能不忆莼鲈
　　寄七弟
　　士龙富文薮子由蓄词锋平生伯仲间敛手让精工世人贵齿发恣口妄雌雄矧兹盛徳士乃示外愚防吾家惠连氏马羣一蛟龙浩气腾虹霓耻随蛇与防仕宦十五载囊槖唯屡空吐论忤当路拂衣甘困穷悬室无儋石反关卧雪中揷架十万轴伊吟日填胷下笔掩前古只字无雷同金玊苦珍秘四海虚承风饭糗似黔娄嗜酒非扬雄太息天壤间何人测深衷
　　赠文徴仲
　　志士厉高节夫君狷者流举足唯大道邪径焉肯由田仁甫弱冠却赙矜清脩元城寡内欲亦自既壮秋掩面过行女闭门拒王侯天然氷玉操不与思虑谋师资快吾党少长咸低头五车聚腹笥发咏崇温柔鲜云澹华泽美玊辞雕锼待诏入金马玩世存薄游脱冠挂神武遂返莼鲈舟頥神击磬室放歌埋剑丘掉笔弄图画尽掩松雪俦乃惊铁石肠遗韵仍绸缪伯阳信龙物变化不可求
　　赠蔡九达
　　文章有神秀譬彼造物宰变发云霞章焕为日星采自非研精人妙解讵能逮糟粕莽成苴疮疣祗増痗蔡君事鑚攻搦管四十载攀危屡登天会极已归海谓兹燿烂间乃有黯者在珠得罔象至味失鼎鼐翻然恣挥洒涂辙忽而改天机互奔凑神化絶需待有灵驱万象无色备五彩遂使郊岛徒总获刻薄罪蹇予离羣久索居益荒猥日诵林屋编充然慰饥馁
　　和荅冯三石劝其此上二首
　　勿薄淮阳守家居竟隔年颇闻宣室召将起贾生贤郡政氷霜体词林锦绣篇青云公望逺发万人怜金玉千钧价人间有至公仁心多政拙直道岂诗穷入相需黄霸推贤愧郑崇虞廷车服宠明试待论功
　　邵前川纳妾
　　灿烂衾裯展洞房双星秋夜渡河梁玊台固是老奴物金屋雅宜娇女妆云发绕鬟光可鉴蚌珠归梦兆应祥华筵汤饼休偏我已办犀钱贺弄璋
　　赠陈行人邦脩
　　末俗滥文词华盛本先拨寕知昭苏化本自渊静达二曜天地精沈晦乃真括向使恒照临光应有时夺陈君起天南理性早疎豁探自太始析防辨毫末阎浮烦恼障勇猛归一喝乃知英明人灵根本来活楚台三日谈泠泠慰饥渴情缘多纠纒慧剑资剸割学道岂在年所贵知解脱
　　谏议润夫使君自应城数百里访余武昌适值中秋风雨大作且公私见夺不克夜叙殊负良晤明日送于黄鹤楼匆匆别去意所难尽缀以短诗
　　隔面倐十载枉寻适中秋况临江汉渚聚兹黄鹤楼明月好负人光暗鹦鹉洲凄然作风雨翻为别离谋携樽晓出饯挂防且须留缱绻故旧情隠轸江湖忧同心语难竟何啻胶漆投君行侍青琐献替匡宸旒云霄树鸿业映楚诸前修吾衰忆林壑旦夕归狐丘进酒莫拒满后防良悠悠
　　赠沈君华甫赴常州别驾故南京人
　　武昌二沈推难弟别驾毘陵岂足多千里分符看制锦万言挥笔诧悬河王畿密迩官仍贵民力东南困若何经过故都寻徃迹应招耆旧一长歌
　　赠苏州节推陈君天祐赴任
