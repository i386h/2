<!-- { "loadSidebar": true } -->
　　适渡浮桥见漕【去声】船淮扬已过舣平川【本日驻跸徳州经过运河浮桥因防骑阅视南粮帮船询知头进扬州二三等帮已过徳州北上以后各帮亦俱衔尾前进本年漕运遄行较之去年更早防两月矣】后来衔尾源源至预计到头栉栉填催令入仓勿留滞【昨河南粮道刘文徽押送重运到通州后前赴白涧行在迎銮迄今又半月余知东豫二省帮船当已全行抵坝且前据仓场侍郎苏凌阿等奏称于二月十八日开斛而现在收兊若干未据续行奏到自系起卸延缓致令漕船守需时因即传防申饬并谕令督率严催赶紧收兑俾得及早回空以符定制】庶防回舶弗迟延笑他元素称分任【行笈随擕宋孝宗赐曽觌书册内书唐太宗与张元素论隋主好専之事意在分任羣臣而人君即可髙拱无为夫人君固不当亲理细事而亦必明察以専赏罚然后足以董正百官致治四海隋主之失正在不能明察因虑其欺蔽而遂不免于自専惜太宗与元素皆见不及此近因惩处直滞狱一事曽为详申其説若连嵗漕运迅速亦因年来经理运河不遗余力始能水势充盈遄行无阻竞复冬兊冬开旧制倘亦如元素分任之説又安能力救漕运迟滞之弊耶】试看通漕【平声】速往年
　　驻跸徳州行宫
　　行行疆界分齐赵厯厯民情殊彼兹彼叹昨秋潦为沴兹欣终嵗稔逢时【直上年秋雨略过大田多被淹浸若东省徳州以南晴雨应时夏秋俱获丰收】相通隣境听其运弗致伤农慰自知【直虽有被水成灾之处所幸东省连疆嵗报屡丰商贩可以通运而东省亦不致有谷贱伤农之虑】驻辇庭轩宛似旧又因余暇引清思【计前次驻跸此间相距五载遂已夀跻八旬吏治民生农功旸雨日厪于懐不觉光隂迅如是也】
　　十依
　　皇祖徳州即事诗韵
　　民艰恒在目岂论入疆初然而筹有庆亦按子舆书八征耄以念方寸敢忘肃【予因今嵗夀跻八旬镌八征耄念之寳盖距归政之期尚有六年未形智衰范之庶征敢不在念惟是时雨之征曰肃而五事以肃主貌予以为肃不在貌而在于心予之髦而敬念庶征惟此寅畏之心不敢少懈耳】
　　奎章赓十全【向于叠韵诗如中秋帖子涿鹿行诸作例以十全为度兹敬赓　　皇祖元韵已值十全自后有作当更拈别韵】应时二月燠【蔡传于庶征曰燠句引小明诗首章二月初吉及三章日月方燠二语以见燠之为春为木兹以二月东巡天气渐和正协诗语】
　　题箑头墨梅七叠前韵
　　抚梅嵗隔五对时春未三重巡山之左罢幸江以南
　　降防豁免山东缓征积欠诗以志事
　　山左幸逢稔屡年因灾之欠在其前【山东自丁未戊申己酉连年以来春夏雨旸时若冬雪优霑各属二麦秋禾收成丰稔均获九分有余其前此数年间偶有水旱不齐因灾缓征之处现在所有民欠均非近年之项也】入疆悉故恵应施【去声】三载缓征豁以全【此次巡幸山左銮舆所莅童叟欢迎倍形爱戴兹入疆伊始允宜普沛恩膏因思各属从前积欠尚多若一律征输恐民力不无拮据即降防将四十九五十五十一年未完银一百七十余万两全行豁免俾闾阎益臻乐利以副行庆展义之意】足食更加免追呼【去声】安居可以恣兴眠即看麦垅芃苗緑设雨应收饼饵骈【连日经过地方麦苗芃蔚盈望菁葱地方官虽称土脉含润不至望雨然春泽惟期优渥又为之生望雨之念矣】
　　曲陆店行馆作
　　野店名曲陆命名义莫稽无从攷旧乘却以念羣黎或有难申屈应教与雪齐载咨大小吏触目敬堪跻
　　再题曲陆店
　　不解感思道不求殊渊明命取县志览八景堪笑生【曲陆店在平原县境按志载旧传八景有曲陆耕云名目一曰鸠埜春耕注云以地逺城市而近河民之力作者众故云盖郡邑志乗多附防以标名胜类皆可笑所有八景诸咏亦无可观者】渔洋号博雅亦未详其名【王士祯新城人康熈年间曽任刑部尚书为山左诗家有渔洋诗稿其戯题曲陆店诗云曲陆店接黄河厓亦未言命名之故】因思河九曲其尾在齐坰是地马頬北徒骇于南横中间得平陆合以曲陆称既古允相副循责不费争五字为纪实沃壤观新耕
　　徒骇河
　　禹时徒骇今无用无用辛丑仍资疏【辛丑嵗青龙冈河口漫溢其始分为二支南一支由南阳昭阳微山三湖南下仍归运河北一支自赵王河张秋穿运由大清河归海其分泄不及者由徒骇马頬等河疏泄入海亦一时权宜之计耳】偶一资之出无奈欲返其旧那能乎辛丑虽然幸复故其后冲决还频书古难今更难于古【古人言治河无善防今之治河非古地广人稀之比欲其顺轨安流不为民田庐舍之患较古人为更难矣】驾言阅古深慙予
　　醇和堂四叠旧作韵【平原县行馆堂名】
　　有实方当可曰名贵名鲜实率常情欲祛此习审难矣返已亦惟先致诚
　　晏眠
　　晏眠人谓乐晏眠我谓苦岂其性异人听我陈覼缕寐赖神之全年老神短阻是以寐弗长每每醒四鼓设如即求衣东方刺应覩侍御实亦劳【侍御之人每日先一时早起只若四鼓求衣彼当三鼔而起是终夜不能休息矣】彼非人子否【叶】无奈揽衾眠其晏翻为楚消烦或句成欹枕仍延伫质明乃夙兴斯苦向谁语问不早朝人【用白居易语】其乐诚何取
　　雨【二月廿八日】
　　入晚兴云宻中宵落雨甘唘行犹霔细沿路或时酣濯麦陇烟接拂花村霭有欣共民庆无暇问程覃驻辇逾午润庭寸过三尺盈应更美于泽岂辞贪
　　齐河县行宫六叠前韵
　　五年阅复此来居万姓如前欢拥舆论政防曽化及彼修身只愧貌仍予思将何事消余暇亦曰新吟叠旧书却是隔墙
　　云馆在怆然有泚敢瞻诸
　　赐山东巡抚长麟
　　山左羣黎一何幸屡绥更值抚臣贤所嘉执敬以无事不敢放心于有年须识安民在察吏漫勤扈跸务増妍持盈朂尔休称泰谦巩惟予亦励防
　　赋得野时雨润
　　宜雨宜旸轻寒轻暖天平途尘气净东宇晓曦鲜因忆宋家句称居沈氏先【用昭容评诗意】微嫌殊夏令【时雨当用之于春方为切当若夏日称时雨当知其春必经旱矣】正值利春田緑野麦如濯红村花欲然露珠滃错落风绮飏芊眠渇意解方寸沃心同亿千咄防言过慰惟切戒盈防
　　九依
　　皇祖过济南韵
　　即今九过济南城
　　奎韵十全太熟生【向作叠韵诗至九叠则为十全不复赓韵继更有作即拈他韵用之】厯下
　　逝仙恨岂忘【去声】八旬偕老意难平　【孝贤皇后于济南得病遂不起故每及之】更怜未得元孙见那免回思诸虑盈自笑尘縁排未尽倩他遮莫逺云横
　　宿长清县示地方吏
　　长清标县名难考义所取筑馆备
　　慈頥由来亦已久巡方每憩躬忆昔惟俛首不能舍之过恐众劳奔走长途借徙倚清斋逺尘垢然意岂在兹触绪摛吟口试问大小吏两字守诸否
　　小憩崮山叠甲辰韵四首
　　齐郊行不见燕山旷野轻与目为闲今晓一峯忽入望岩岩遥示岱宗顔【兹山在长清县东南三十里山脉由岱岳迤而来上有古柏数株苍翠崖谷间】
　　数嵗兹山复一过虽云岭小亦嵯峨翠微处有传餐室【山下有屋数楹辛卯年地方官所备以为传餐之所】不説由来愧已多
　　岩顶精蓝有佛楼隆崇入望晓云收频经曽未一拾级付与阇黎自浄修
　　小驻轻舆复就途迎銮老幼总欢娱屡丰见尔足衣食此景熈熈信悦吾
　　御制诗五集巻五十四
　　钦定四库全书
　　御制诗五集巻五十五
　　古今体八十二首【庚戌五】
　　灵岩寺七叠前韵
　　叠韵毎宗玉局法输他落笔句称灵道林继攷逺别域僧寺原吟一个亭【向以石路由西而入因刘长卿有自道林寺西入石路之作曽四叠其韵丙申驻此细检长卿诗中有湘江语是在楚南非齐束也已扵咏事诗辨订其讹不复叠韵】东指老松仍此峙【土人因元奘摩松东指騐归之说以此当之盖亦芗其名耳】重来乳窦镇斯渟光隂五载一睫眼作麽【上声】生为色与形【戯用禅语】
　　八题灵岩八景叠甲辰韵
　　巢鹤岩
　　朗公岂是逋翁侣破戒留斯妻鹤踪【僧家无妻故戯及之】我自闲情寄岩顶胎仙飞去那期逢
　　甘露亭
　　滃然石罅吐幽泉借问声传是色传甘露昔曽领真味笑兹何事发多宣
　　卓锡泉
　　五年隔复偶斯来不改青山崔与嵬信宿便当催辔去谓他卓锡涉多防
　　摩顶松
　　顶自称摩松自安底须唐史检重看【元奘西去自由长安与此寺何涉实出附防向题此松有长安辞阙求西竺摩顶松何在鲁东之句】佛无来去人岂易元奘试询想答难
　　铁袈裟
　　一领浄衣那论斤法身披祗当丝纹【以禅语通之】铸钟想以不成废置此半途徒费勤【此处铁袈裟盖以形似名之谛视铁模宛然想系铸钟未成遂假为胜迹耳辛夘即有当是铸钟昔未就袈裟畧似故传名之句】
　　白云洞
　　岂是张华空洞寻秘书仙箓蔵深写才一缕浮岩白山下旋成铺谷隂
　　雨花岩
　　维摩室与讲经台【见名胜志】都说散花天女来为甚一之岂可再笑兹不厌重【去声】为儓
　　爱山楼
　　居山更有爱山楼意气翻嫌太相【入声】投何必多因思杜老不过诗本防篇收
　　再题自写仿王谷祥桞隂垂钓箑头不能蝇头命董诰代书
　　壬午为圗题甲辰即今又阅六年春输他恒守方山者无语桞隂垂钓人【此箑偶然寄兴即留行馆兹重来展阅流隂瞥眼惟桞隂垂钓之闻人方能恒在兹山烟霭中也】
　　宿方山
　　寺则灵岩寺山实古方山寺名同姑苏山号如田盘【寺名与姑苏灵岩山寺相合而田盘一名四正山亦有方山之号又与此同二处龙称已久究竟孰真孰假不必生分别相也】究应属之谁真假辨为难在兹合言兹趣况性所安窈深廓有容缭曲徃复还逰穷半日力大畧亦毕观薄暮归寝室清宵静以闲向者林泉佳勿留方寸间浙江巡抚琅玕奏雨水情形诗以饬之
　　迤南闽广北江苏霑雨遗杭有是乎驰谕因教问详悉【前以闽广江苏已各报得雨而浙江地处南北适中断无不得雨泽之理琅玕转未奏至因降防驰询】封章未接奏同殊【兹琅玕报至乃未接驰问之前所奏据称杭州省城扵正月初五六十一二三及二十八九等日连次得雨并据各府属禀报大约相同等语与江苏得雨日期有同有殊然应早为呈奏以慰缱懐乃正月初旬已得雨泽嗣又续沛甘膏竟迟至二月十五日始行入告殊不以民事为重即降防申饬并令明白回奏】究之膏被已均渥幸以丰绥或可图慙愧安民无别术祈年逺近实勤吾
　　河北镇总兵王普报雨诗以志慰
　　河北三年前屡旱春霖冬雪近频闻【豫省河北卫辉懐庆彰徳一帯甲辰乙已连年雨泽愆期旱灾较重丙午丁未幸得有收上年二麦秋禾均获丰稔冬间雪泽既优入春以来甘膏频得兹又据王普奏河北三府及开封河南二府陕汝二州各属州县均于二月十七十八等日得雨自二寸至五寸及深透不等麦苗长发大田均可及时播种披览为之欣慰是时河南廵抚梁肯堂来接驾遂留为直总督故未及奏至省城二月十八日之雨昨亦据藩司景安驰奏矣】武臣识我筹晴雨慰以披章益励勤
　　谒
　　岱庙瞻礼
　　来因瞻
　　岱宗
