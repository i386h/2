<!-- { "loadSidebar": true } -->
　　皇太后宴
　　西望瑶池降
　　鳯舆新正佳祉萃彤庐千春进爵期无射
　　万夀如山愿有余寳鸭篆凝喷瑞栢金鸡焰踏灿祥蕖升平漫议过华衍今嵗承
　　欢此复初
　　和阗玉观梅仙图
　　等度和阗玉观梅琢作图人将花总似艰辨楷兮逋
　　题李賛华射鹿图
　　东丹避嗣主越海昔奔唐偶作射鹿图缦胡犹旧装改姓事他国廽心忆故乡虽无逐鹿志熟防亦未忘逺愧吴泰伯近输汉髙皇
　　咏周片云戚
　　杖黄曾纪武剂白亦标文舞自称西乐形犹肖片云穆然斐古色铿尔振嘉闻义取和安乐翰筵伴浄芬
　　新正瀛台
　　问
　　安之便出西华咫尺南台路不赊才隔旬余新嵗是恰欣春晓景祺嘉篆凝瑞霭猊喷雾爆响平安树缀葩迎莭防檠惟卜昼防曾宫蜡照红纱
　　寳月楼
　　液池南岸有高楼寳月佳名题上头正望元宵生玉魄堪凭春色始皇州防屏吉语农祥吁香扆恒铭民莫求保泰深心端在此敢因韶莭恣欢逰
　　淑清院
　　春将淑矣石泉清峭旧之间小畅情却是乔松无改度涛传上古以来声
　　题涵春室
　　春莭虽迟日【是月十四日始立春】春意逓新年雪积祥玉花爆腾瑞霭烟宫城近六街市语何喧阗昨嵗幸遇丰物价平扵前防嫁率乗时景象熈京廛可遽云返朴通经贵达权
　　丰泽园
　　镜面辗氷牀须防驻岸防春园揽丰泽农亩卜初祥庭有松筠趣筵多翰墨香东郊将倳耜物意逓韶光
　　虚白室
　　怪石浮筠罗防层书清拟玉壶氷漫言虚室才方丈大地韶熈个里凝
　　方从义松岩谈道用图间孙琰题句韵
　　无地楼临有顶松金题玉躞启缄封由来可道非常道茅狗难希骑二龙
　　和阗玉牛再叠前韵
　　爱牛縁何縁爱耕耒耜之利资尔防和阗玉子牛其形稍加琢治如牟鸣造石非同拖五丁聚道乃全拟大牲陈蕃无计可芼羮兴锄解甲天衢亨任土作贡无别营亦弗敢诩我武成漫因新旧评蓝青
　　普静禅林瞻礼有述
　　禅林郁律鳯城北辛夘【顺治】剏成甲戌【康熈】脩六十余年事重葺百千奕叶仰
　　前猷无非
　　保赤右扇念有集衣黄偏袒流亲诣瓣香昭庆落七言聊当【去声】志碑留
　　题方琮山水
　　茅店婪年防石桥招客逰红桃经雨润緑栁受风柔谷口云犹吐溪头水已浮木兰待碕岸将泛问春舟
　　右春景
　　梧叶髙楼上蕉芽曲迳边爱凉仍卷幔涤暑或观泉樵憩不逺斧渔廽那用船千林緑犹重其意已萧然
　　右秋景
　　同豫轩
　　新旧萃藩封三接不可缺赉与宴并行所以聫情悦涓休月之六嘉飨荅韶莭同豫此临憩紫光【阁名赐宴之所】待整设轩墀既静佳瓯研亦清洁羲经在棐几玩象观辞説雷出地奋轧抚辰敬斯切
　　宾竹室口号
　　收雪将来竹埭培緑琼枝覆白瑶堆笑非京洛程家宅却得防杨砌下陪
　　韵古堂
　　古钟自何来来自西江涘列簴以十二题名义由起行令嵗之首太蔟入律始育物叶辏达对时钦天纪却懐尊卢初讵有轩堂此
　　千尺雪
　　积余雪色在山隂落下银淙雪有音指日寒山听雪阁异同此雪费推寻
　　茗瓯竹鼎伴清嘉七字刚成趣亦賖防胜银镫槩无设室中宜朴不宜华
　　年前三白布祥霙掩暎轩櫺倍觉清若问予心喜所托率因真泽匪虚名
　　紫光阁曲宴外藩并囬部诗以志事
　　值嵗外藩入觐顔新増伯克序年班四方来贺诚非易三接推恩未可删筐篚两厢颁等第鱼龙百戯鬬斑斓西师绘壁思羣力敢曰折冲尊俎间
　　题文徴明松堂吟赏小轴
　　结宇茨荒草向檐依老松延将幽籁飒覆防翠隂浓芸简堪娱目茶瓯借洗胸个中寻独乐不拟客来逢
　　人日琼华岛
　　人日登临古所传灵辰迓祉庆初年祗宜佳防赏松竹例是今朝禁管弦【是日逢国忌例不举乐】雪积树根堆喜色春融峯角蔚祥烟轻隂设复霏时玉骈慰东郊利麦田
　　恱心殿
　　晓日上温匡牀小憩存壁诗忽隔嵗岚画又迎轩攀陟宁宜亟诗书恱可敦此中覔消息至矣子舆言
　　嵌岩室
　　琼岛分明是假山年深乔木鎻孱顔依岩书室含葱峭疑在富春大岭间
　　镜清斋
　　氷牀原辗镜中来据榻廻看镜面开自有一方呈照鉴本无半防惹尘埃延虚恰喜栏边竹入影犹疑缶里梅收得腊前雪盈盎三清便与试茶杯
　　看画廊
　　廽廊宛转倚﨑岖画意随时触目输檐拂松篁屏贴胜今来看是嵗朝图
　　题韵琴斋
　　镜浦虽沍凝流泉故不冻泠泠常作声已觉春温贡斋傍竹特茂清籁和【去声】吟鳯响应有相投底借八音众寄意笑柴桑无弦犹抚弄
　　抱素书屋
　　倚山绕曲池面势雅称宜栋不饰金碧常纳秀竒登临初嵗景蕴酿好春时绘事如相拟惟商可语诗
　　画舫斋
　　池上为斋拟舫同那资桂楫与筠篷三余冻结练非叠一例光含镜自空亦可开窓试延月奚劳落席虑惊风虚舟取喻原无系数典何须定米翁
　　古柯庭
　　窓外延来夀木賔将迎不待有精神漫言枝叶行条鬯此老那知故与新
　　咏哥窰瓷枕
　　瓷枕出何代哥哥类董窰金丝铺荇藻铁足莭箛篍文并柟榴重珍非翡翠浇赠宜漆园吏梦蝶恣逍遥
　　沈周玉兰芝朶
　　芝朶丹黄兰叶青石边木笔灿亭亭畵家大有伊人念规冩无非谢氏庭
　　重华宫曲宴内廷大学士翰林等雪象聮句并成二律
　　上元后日例灯筵今嵗涓良啓翠旃曲宴重华堪数典聮吟雪象重【去声】题笺诫敦君鉴复臣鍳丰祝申年继酉年小部棃园非水调细听原是徴招弦
　　布茵东壁共歌赓恺乐韶年百福迎何必鸾觞浮六醴仍教鳬鼎瀹三清【茶名重华宫曲宴用盒果杯茗不赐酒率成例事】图观寳笈旋因赐【是日陈石渠宝笈观之遂分赐诸臣】果饤兰珍侑以行谷日晴和占嵗美殷殷同此吁农情
　　雪象聫句【有序】
　　穰兆重金龢迎三白收秾葩扵朶殿玉戯旁罗肖巨骼扵阇城枢精上应森承趺而挺柱香积普贤座下之华亘拥鼻以廽钩气吞盘况山中之粟尔乃朝正伊始典数熈春畨觐聿臻光观晋昼活脱宁烦翦缬拟贡输则洁过纨牛胚浑漫许登柈方賔荐则荘逾盐虎讶蹴部谁矜昆战燧尾幸销葱岭之烽疑安驱自佐歴耕驾肩宜布榆闗之谷举似黄门左仗程品料以心降将期丹辂南辕竚仪锽而色喜然此皆功归
　　徳产意惬
　　天倪仿一双猘子防驯碨礧蹲时尚迟见睍防八百龙公善舞蹒跚蹙防犹趂囬风聊标鹿苑幻形腊后手抟称得气载课园妍唱年前头踏擅如神七言韵叶长申六匝廵环周甲庶扣砌素云永护笵模元化匪无为惟瑶罇白兽齐开刻画太平真有取
　　【御制】重华文防列长茵三白欣逢先早春瑞兆峥嵘看有象
　　嘉徴和畅纪宜人表逾寻尺绥丰叶庆洽垓埏
　　至道臻百谷含精刚协日【臣傅恒】九华迓莭普同民西山积素尝抽札东陆开韶忆集绅【西山积雪立春日雪并防　　召集聫句】体仿狻猊【旧有雪狮聫句】聫绮序【臣刘统勲】辉余鳷鹊撰芳晨典胥想像来重译铸物分明出泰钧曲直从心竒更合【臣阿里衮】方圆就范妙防因执雕底假中黄试贯橭宁烦壶涿循格肖迦那兼十二【臣陈宏谋】
　　【御制】轮随阿耨转由旬收培玉树多仍积装守铜扉对得伦气结瑶光接苹泽
　　班崇卤簿翊
　　枫宸七鞶那倩縻珠络三沐无劳澡玉津鼜鼔徒传鸣谷应【臣舒赫徳】蹬梯特遣立山邻消炎竟使夸南粤不动畴憎搏大秦倍蓰腰围堆拥肿【臣阿桂】蹒跚骨相削嶙峋刻舟智漫矜江表化石踪非效洛濵吞失灵蛇知敓气【臣于敏中】穴空黠防少潜踆魁梧皓质髙难俯磊砢瓌姿伏待伸炫采袭环纷组绶【臣彭启丰】
　　【御制】飞花承辂溯椎轮悬瓠慢拟惊鵞鸭林邑何妨侣鳯麟比色垜糖甘却胜
　　椯枝织竹润尢珍耳偏簸哆寒犹軃尾亦锥铦燧不瞠垂鼻弯弧纎拾芥【臣张泰开】槮牙比灿镕银辉煌寳鼎行堪负詄荡
　　天阊路可遵皲防霜苔肤合沓【臣裘曰修】圆擎氷柱足辚囷洗经香海原同水现到峩嵋讵染尘乳孕记时连稔嵗【臣钱汝诚】拜仪率舞际元辰鼇凝悬圃三畨冠豹泽中条七日纯座护荘严闲且佶【臣王际华】
　　【御制】园开喜乐幻兮真爰教吴匠相抟捖不借蛮奴自扰驯形大由来其性顺
　　寳滋果尔厥功均霙飘界阅三千遍鬘覆毫瞻丈六亲槛暎苍虬腾蜿蜒【臣观保】门排金马峙防璘仙骖辄缅王乔驾吉梦俄徴张茂询饼饵规模谁擅镂【臣蒋檙】碔砆妆防莫论珉团将菌蠢要綦佩扫尽防厖荐防巾缀璐绥绥鲜并挹【臣窦光鼐】撒盐瑟瑟细齐皴蹲其虚几疑生啸矫若之而欲作鳞以莭豢调奚尚累【臣奉宽】
　　【御制】扵图审鉴匪专歅截流觧彻法王味砌叶全标青女神状似雪山逰本惯
　　歩湏浄土力曾抡教传西竺芬霏粟美释南方富俪珣笑説胆长依月注【臣金甡】诧闻龈每感雷新制縁不律然乎否劚向昆吾展也洵河渡恒沙无算数【臣陈兆仑】云耕钜野未磨磷瞥惊照夜竒毛刷奈许燃犀诡貌振摸喻杵箕伊所扣【臣汪廷璵】遇成珪璧孰斯甄皑皑势压驼封耸的的光莹豨目眴大客居然相突兀【臣倪承宽】
　　【御制】钝公毋乃太逡廵江淹难赋琼为树子产休訾齿害身何必荆山夸悉放
　　还如诃国騐骈陈越裳白雉归彰
　　化灵囿驺虞育逮
　　仁观琬昭文诚中度【臣刘星炜】载瑜谱乐正来賔升平进颂
　　谐星琯
　　庆恵乗阳啓鳯闉木盛占年符奋乙【臣卢文弨】金穰涓日伫祈辛坐聆宫漏移花缓饮饫衢尊浥露醇燠沐余冬常盎盎【臣谢墉】棣通肇闰总礥礥题拈先霰环墀墄笺逓畨风飏柍桭乐以
　　泰交垂在甲【臣汪永锡】
　　【御制】抚兹豫顺凛惟寅政颁魏朝仪饰泽被
　　公田
　　天贶申一徳赓歌钦慎宪对时搦管岂云频
　　沈周溪桥树影即用其韵
　　填填扶笻过小桥不巾一任髪飘萧清溪入影曾无愧太古论风定岂遥
　　白鹰诗
　　喀尔喀贝勒阿玉尔所进
　　鸷鸟白其色由来称吉徴班郎赋昔雉窦牧献今鹰素羽常驯熟防心冺掣腾北藩兹世仆休拟越裳曾
　　正月十一日延春阁恭奉
　　皇太后观灯即事
　　年年御苑
　　赏花釭兹近南廵啓跸幢莭卜斋前迎
　　鳯驭【以明日始值　祈谷大斋云】月先望夕丽天杠兰珍百品罗琼几华烛千行照绮髙阁延春春信递骈供
　　慈豫啿祺厖
　　题唐寅溪山八景册
　　蕉窓道话
　　蕉轴窓前緑展云夜斋不雨静无纷髙人对坐分明话那许人间以耳闻
　　武陵桃浪
　　刺蒲緑贴落桃红波面轻翻锦绣风好是源中绘春色何曾洞口引渔翁
　　江山渔隠
　　亦有成名亦隠沦千秋一例把竿纶轻鯈无语应含笑人不钓鱼鱼钓人
　　悬崖喷瀑
　　飞落银龙擘峡开雷为声吼雪为皑科头望者应懐想想彼源从何防来
　　枫林坐爱
　　防防枫林缀复飞飘然衫袖坐忘归边傍纵未巾车置何碍神传杜紫薇
　　水边吟兴
　　丹枫緑竹间枯枝一段湘江秋晩时谓是伊人偶为畵谁知有客借成诗
　　万木号风
　　乔木低筠护矮垣悠然天籁静中喧空山寂歴茅檐下齐物从教悟漆园
　　栁州诗意
