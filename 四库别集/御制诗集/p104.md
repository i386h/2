<!-- { "loadSidebar": true } -->
　　孟冬上旬于瀛台赐经畧大学士傅恒及命往蜀西诸将士食并成是什
　　大清声教暨遐陬岂有来王稽蜀酋黩武开边非我志安良禁暴借卿谋行军吉值初阳复赐食恩同湛露流转瞬明年擒娑虏还教凯宴侑封侯
　　初冬瀛台即景
　　苍松夭矫石嶙峋景物初冬亦可人雀舫已收坞里氷牀未出冻溪濵
　　缥缃棐几惬澄观橘月菱窓暖不寒敬业乐羣当日事年来此景更逢难
　　菊芳已歇未开梅朔景灵台一朅来却忆前年淑清畔掞牋仙侣共流杯
　　雨
　　开冬犹暖雪为雨入夜连纎响砌筠遥识明晨纵逺目西山应有数峰银
　　雪【十月十三日】
　　同云未肯放冬晴冻雨均霑继瑞霙着地消融无定态随风飘舞可怜生鸳楼有玉皆垂佩鸡树非春率鬪荣卜麦慰余饶韵事竹罏文火煮三清
　　知时好雪值冬初破蔡明年此兆诸【是月十日于瀛台赐经畧大学士傅恒及诸军士食天气晴和恩流湛露朕意于数日内若得瑞雪足为明年破金川嘉兆今未逾三日得雪既用占嵗更惬军祥乐孰如之】不数舞随曹植马所欣瑞防晋公裾评将形色清无比目极鬖髿势有余却想台怀驻辇处【前年幸五台亦于孟冬遇雪】松崖积翠景相如
　　冬夜涵元殿
　　下舂落金翼暮霭散曛黄温树穏栖鸦氷防含夜光雪后景气清壶中松竹苍朶殿逈天半猊罏避朔凉玉琴静徽轸棐几堆缥缃居稽聊自得昼短欣夜长三复蟋蟀诗好乐期无荒
　　补桐书屋题四琴之作
　　旧桐已枯命工斲为四琴名之曰瀛蓬仙籁湘江秋碧臯禽霜唳云海移情既成匣而藏之仍置补桐书屋中徘徊感旧輙以命篇
　　爱尔特生质成琴亦足豪七条龙在轸四美友成曺非防休称蔡有何碍陶即防题句者两鬂防霜毛
　　静宜园驻跸
　　金川乆逆命有征遣王师临冲习古法兹来阅熊罴子弟夙所称【时命八旗军士就西山所有旧碉习云梯登城之技以为明年破贼用艺既成将届出师故临阅之且行赏焉】有勇方兼知肉薄无坚城先声谅在兹就近宿香山名园号静宜冬山虽寂寞松竹余丰姿谷风峭且寒复陶犹不支嗟嗟我征夫严冬将发辎人土非所利善守在四夷是役岂得已予心众谅之敌忾借人和助顺凭
　　天时地利讵足守擒虏夫何疑【金川所恃者地利彼得其一我得其二成功在指日耳】朂哉鹰扬旅防勲竹帛垂
　　夜
　　静憩剪檠欣夜永怒号隔户识风寒今朝未陟髙峰顶兴寄白云阿那端
　　刻漏
　　刻漏丁丁不暂停眼中隙影耳中听例将三万六千日漫拟求仙驻妙龄
　　嘲梅菊
　　梅之能止于冲雪先其时非所知也菊之能止于傲霜华于冬非所知也艺圃者逞其能于是防菊凋而助梅长有盆梅盆菊争荣于一时者朅然见之不能无言其亦通于用人行政之方欤
　　先【去声】漏春光如自喜蕲防秋色了无愁如何卉里孤髙种也做偷寒送暖流
　　难待征君寒放鹤早过賔客醉题餻失将梅菊本来靣未必滥觞非汝曺
　　菊秀梅贞自可怜防凋助长使争妍却虞后鲜真梅菊为想橐驼顺木天
　　题周鲲仿唐寅终南十景图
　　金碧潭
　　一贮天半百道飞峡侧林霏紫翠光风潋金碧色髙人坐槃陀胜饮八功德
　　草堂
　　屈平未沉湘杜甫犹客蜀千古只一室幽栖景芳躅萝迳人迹稀吾书吾还读
　　倒景台
　　迥蹑云霞表下视日月行水淙絶崖砉然天乐声茅龙立可骑无湏九转成
　　樾馆
　　乔柯富嘉防结宇堪晤息清风与明月静观皆自得一编在手中世人应不识
　　桃烟廷
　　勃谿无畆平结此桃烟廷与俱惟颢气永镇兮太宁杖策层巅者不舟而武陵
　　云锦淙
　　有石白可潄有泉清可枕防风时拂之潋灎叠云锦至乐合杳防浮荣何苒荏
　　洞元室
　　穴崖以为室偃仰其中处有客抱琴来或是成连侣神契妙参同轩轩兴霞举
　　涤烦矶
　　万木鬱蜚云众泉泌鸣玉拂轸试一冩不作招隠曲境寂夫何妨髙人乐事足
　　羃翠庭
　　叠树不论层蔚作羃翠庭霏烟几缕白漏天数片青重见苏东坡擕来择胜亭
　　期仙磴
　　科头倚涧松涧草幽防茸解黻适素襟水碧希仙踪佺羡望未至白云重复重
　　冬至斋居
　　斋宫仍几此清哦真觉光隂迅织梭静里检量一嵗事何期乐少祗忧多
　　诣斋宫
　　玉琯阳将复金街晓不寒缀先考五辂仪卫肃千官【是嵗定笾豆从古式并考五辂大驾之度命以　　南郊大祀为始一遵新制云】昭德夫何有正名蕲所安瓣香瞻
　　帝载祭位俨
　　穹坛【诣斋宫则视坛位数嵗来毎行之而　　皇穹宇咫尺不一拈香瞻礼于心不安故去嵗降防命廷臣考古凖今复定视坛之前先诣　　皇穹宇拈香行礼并亲视笾豆之仪于礼为偹稍惬悃诚云】斋室清心坐窓曦举眼防明朝修毖祀兢惕志遑寛
　　冬至
　　南郊述志
　　寅祀
　　南郊殷荐陈铏笾依古制更新【国朝一切礼仪率依明制　　郊庙所用祭噐徒存其名皆以瓷盘代之相沿未改亦不知始讹于何时朕以既用其名宜偹其物特勅廷臣议更古制今冬至大祀始用之于　　南郊自是而诸祀皆用古礼噐矣】一阳资始月才朔【月二日冬至】六琯均调嵗复春昭格敢云歆
　　上帝敉宁端借任元臣维扬我武邀
　　灵贶即防书勲阁起麟【金川本非劲寇祗以用匪其人以致乆弗成功兹大学士傅恒忠诚夙着立志灭寇故用为经畧托以干城师行之吉卜于月之三日适以预日大祀　　南郊俨对越于咫尺希慈佑之昭明曷胜有颙惟期底绩云】
　　南苑行宫晩坐忆经畧大学士傅恒
　　依然庭宇静朅尔研瓯闲一室澄心处两年睫眼间【南苑未至盖二年矣】冲寒怀硕辅此际厯重闗所愿明天讨成功指日还
　　雪【十一月初九日】
　　伊余有宿心对雪无不喜今嵗已两逢此复胜于彼恰在仲冬月偶驻南海子银甸致更佳玉林花散蘤岂惟纵目欣为惬祈年美念我同心佐率彼诸军士驱驰冒严寒萦怀曷能己
　　经畧大学士傅恒舟渡蜀江赋诗呈览用其韵答之
　　若济常殷拟巨川平羗今复率师前行旌冬发真勤瘁露布春传此伫延遥度应临滴博垒底教稍迟【去声】蜀江船【四川驿站所办不协故稍迟行程】数千里外宁暌隔心在丹枫玉马边
　　立春日春帖子
　　骀宕舒宫栁芬馡放殿梅三阳先月应万福共春来暖化蓬婆城外雪晴开滴博戍间云初韶恰并新祥至三防应教一月闻
　　除夕
　　省嵗恰当改嵗时官家遭际两评之今年颇觉吟情懒此夕那堪往事思愿共壑蛇除旧噩喜因仙木亚新禧声声爆竹连晨发火报金川奏凯期







　　御制诗二集巻七
　　钦定四库全书
　　御制诗二集巻八
　　古今体九十五首【己巳一】
　　己巳元旦
　　曙色苍苍五鳯城晏温初旭玉楼晴百年嵗月逢元旦九防车书奉大清嘉祉载吟椒颂句春音伫聴凯歌声三辰新转祥符肇六气均调物象亨
　　新正试笔
　　履端首祚肇昌辰敛时五福锡庶民三百六旬中一日富贵贫贱皆欣春春雷送响飘瑞叶唐花底用催三叠青皇布令穆其舒有脚韶光熈以防防转韶光实快哉花牋防笔吟兴催东风吹西触物回迅共西川凯报来
　　遣兴口号
　　宜入新年百事新底縁不见旧时人吟诗将就成易句即景勉强酬光春防旛银燕迎七日翠匜珠盘试五辛拂面倩尔东风力吹得双眉莫遣颦
　　新正重华宫侍
　　皇太后膳
　　开纪亚新禧承
　　欢敢后时青阳临左个
　　王母降西池许案还増感莱衣勉自持画屏层镂胜寳树叠分枝花艳先春彂灯光入夜披更期三五月轮满泛瑶巵
　　大学士张廷玉年防八袠犹日趋朝念其敬慎夙着特加优礼命五日一入内廷偹頋问如宋文彦博故事更成是什以劝有位
　　职曰天职位天位君臣同是任劳人休哉元老勤宣乆允矣予心体恤频潞国十朝事堪例汾阳廿四考非伦朂兹百尔应知劝莫羡东门祖道轮
　　新月
　　非初盈亦非初缺似眉细复似眉颦千古月更千古节一年新见一年春佳辰不改便娟景绮席难逢伉俪人拟向昙花防指防色空空即息根尘
　　即事
　　即事多欣我底然火蛾玉蕊又韶年那无对景懐偏感尚有吟诗癖未悛静聼六街喧爆竹强教小部按氷弦宵分不寐银檠下为问飞章报蜀川
　　汉玉半璧
　　熊熊乍认朝霞衬规规半露秋蟾晕桂生不斫吴刚刃葆光蕴沉以润撃之岂减云门韵庇防嘉谷賛灵运球圗之间永为镇寸隂是竞式前训
　　郎世宁玉鹰圗
　　玉鹰下秋宇栖必老松枝竦视无空濶敛身愁鹊鸱风尘谁许识绦镟讵防覊拟问兰防令奚称白雉诗
　　张若澄防桥覔句圗
　　打头笠子冷堆银携得梅花过冻津谁道古今不相及又逢覔句防桥人
　　人日
　　淑气鬯光春从头万事新开韶初得日来复即为人叠胜花堆玉翔屏燕镂银情田在容保治理慕和淳丽日条风际龙池鳯阁边稊杨初淡沱温卉已蔫緜无赖当新节那堪忆旧年静安朝奠返令日倍凄然
　　无题
　　一例韶光同不同倚楹朅尔向东风万防就理心无倦七字成吟兴有穷迩日边情萦逺梦当春防报赖元戎两阶干羽重华徳缅想前徽迟待中
　　雪
　　谷日占三白开年第一祥琼华连翡翠氷柱缀鸳鸯易化应春律当空助晓光蓬婆偏不借遐意忆西方
　　闲题
　　拙速浑无速巧迟独有迟常年饶即景迩日特艰诗节物元宵罢飞章子夜披贤臣劳鞅掌旋凯定何时
　　辛日
　　祈谷坛礼成敬述
　　祭以祈年重渊衷倍恪钦燔柴期有假捧璧惕
　　如临笾豆爰遵古粢盛匪自今年年躬
　　祀事切切励初心
　　上元夕即景
　　帝城三五景韶妍即景翻教情惘然佳节风光思往嵗御园烟火待眀年【今年以　后丧未逾期嵗烟火之事例弗举】牵愁椒殿徒珠缀献
　　夀萱庭自绮筵捧爵退阶刚月上玉轮好在故团圎
　　唐寅清溪垂钓圗即用其韵
　　山防常静云防动水任其流舟任停底用蕉边寻鹿梦聊因鱼乐狎鸥汀
　　雪
　　宻洒徐飞三日连玉霙盈尺积鳞田縦无白战捜吟兴可少春来纪瑞编
　　大学士傅恒经略西川效忠宣力诛渠魁破坚垒申眀纪律大振军威畨酋穷蹙乞命经略大学士鋭意荡平未允其请朕宏觧网之仁下诏班师召大学士还朝襄賛劳绩茂着诗以赐之
　　安邉底绩夲丹忠请命番酋势已穷上将有心期利执大君无物不包防那湏一月闻三防早觉千忻逹两宫晋国勤劳予厪念速归黄阁賛元功
　　敺鸟何庸尽覆巢好生天地徳含包歌成宵雅八章句蓍得同人九四爻兵洗蓬婆春淡荡首稽玁狁面顤防蜀民安抚勤筹画心契元良泰陛交
　　咏水仙
　　只宜烟浦更云涯温室清芬特地佳恰似集灵防王母玉真勃窣下瑶阶
　　鼇山
　　蓂英春恒识韶茎夜自吟惯生空里象觧幻古为今火树争璀灿氷泉细酌斟灵通能尔絶未免有机心
　　雨
　　暖因逢闰蒙蒙散雨丝洗兵真是喜【是月十七日降防允娑罗奔降罢金川之师故云】布泽可称时膏遍南东畆波添鱼池今年春事早举趾恰相宜
