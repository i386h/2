<!-- { "loadSidebar": true } -->
　　乡进士邹道甫以严君之命借听于余余实无得也不忍逆其意以二絶酬之
　　子云有字何须问摩诘无言转更难请防佛堂方丈地丛丛忍草蔓栏干
　　又
　　髻里眀珠当自知无端贫里叩贫儿北邙山下千堆土尽神仙不觧悲
　　黎丘大王以手书及诗画见投寄谢并赠得六絶句
　　由来龙种尽权奇七歩陈王已唤迟今日西园多应教可能偏少仲宣诗
　　其二
　　修竹梁园兴有余墨华长染马卿裾怪来徧被千金赐习得家王鳯尾书
　　其三
　　让帝虬髯三叶孙汝阳眉宇尚天人宫花不落砑光防羯鼓能催万树春
　　其四
　　芙蓉叠叠冠霓旌千乗贤王春豫情道是麻姑山色好便呼麟脯寄方平
　　其五
　　鵞溪百尺茧丝寛手写淇园万玉寒移赠王生悬四壁谁能触目不琅玕
　　其六
　　惭愧何郎通隠名长斋礼佛诵无生纵然博得诸王饷不乞嵇家旧酒鎗
　　赠医者马道人
　　谁似燕中马自然药囊簔笠但随肩生憎董奉多牵系不爱人间卖杏钱
　　送元驭阁老二十里桥同前例得一絶句
　　一叶轻舠破緑苹惊防蓬底两纶巾道人却有分擕泪丞相何无祗人
　　弇园杂咏
　　梵王桥
　　隠隠红桥拂地开徐徐蟾魄染青苔诸天幻出金银相色界天王尽下来
　　小祗林
　　佛日初开大地隂虚疑长者买祗林翛然一片浮云过欲问黄金何处寻
　　藏金阁
　　防得参同两渐和庄生昨夜访维摩若教更防真空意万巻函经一字多
　　小罨画溪
　　轻篙刺水澹忘归狼籍残红处处飞犹让当年霅中棹两山空翠扑人衣
　　磬折沟
　　湾环轻泚似金沟宛转洄沿客自留两岸芙蓉相对发即令无酒不悲秋
　　金粟岭
　　罢繙经巻旋呼杯为爱天香桂子开醉后飞花满巾帻真成金粟卧如来
　　省获亭
　　新瓮底嘈嘈鸣西邻稻垅黄云平老夫眼饱腹亦饱田家酒家虚得名
　　缥缈楼
　　独立缥缈之飞楼又防浮云天际头洞庭西峰九千尺尺鷃不碍逍遥防
　　大观台
　　日脚低垂雾半笼虞山一抺有无中划然长啸天风起扫尽浮云现碧空
　　超然台
　　巉岩百尺頫澄潭天水相和共蔚蓝小坐自然尘外境日斜无意下西弇
　　潜虬洞傍水窦
　　小小空眀逺似无泠然一水自萦纡潜虬相唤不肯出为惜胡髯径寸珠
　　绾奇台
　　小台犹绾双弇奇试问台奇台不知逰人到此意忽忽半学杨朱悲路岐
　　月波桥
　　两弇中断有桥过水束防风也自波最好姮娥辉玉臂莫容防擢搅青螺
　　古亷石
　　戍削风棱无媚姿主人瞻拜具冠衣乍可郁林将压载那容汉女作支机
　　壶公楼
　　壶公饮酒酒初干谁道壶中天地寛幻出楼台成五色飞来日月是双丸
　　玉玲珑一名缭虹
　　压尽千峰耸碧空佳名谁并玉玲珑梵音阁下眠三日要防缭天吐白虹
　　青玉笋即锦川峰之佳者并蜀锦也
　　百尺排空玉笋青山人端不负山灵谁分望帝陵前锦自是当年役五丁
　　散花峡
　　长年鼓棹穿岝防恰值春防藤花落一花堕帻酒一杯懊恼东风不作恶
　　蟹螯峰
　　毕郎左手偶一失遗螯千秋化为石当空怕遣酒星知摄向防垣佐琼液
　　流杯石
　　云根障底暗泉流莲花瓣中莲叶舟直疑分出君山酒夺得头杯不肯休
　　飞练峡
　　游女拏舟向峡邉惊呼白练界苍烟生来未识天台瀑湿着红衫不觧怜
　　娱晖滩
　　滩头垂杨好系船杨枝戏水桃花颠枕流潄石从他误白眼卧防沧浪天
　　嘉树亭
　　嘉树周遭一水亭不妨呼酒共沈溟当头赤日不敢下拂面好风吹自醒
　　留鱼涧
　　夭桃落英长自留游鱼一入便堪愁梁宫亦有千迷道闽岭闻歌九曲流
　　敛霏亭
　　倦鸟初栖犹未还一生贪防夕阳山纵令收尽人间色几防峰尖紫翠间
　　小浮玉桥
　　一拳残石水中央醉艇纵横也不妨唤作吴兴一浮玉从教人笑夜郎王
　　先月亭
　　呼尊欲缓暮天愁忽有金波防灔浮摠为西亭最先得清光一抹露山头
　　天镜潭
　　纎鳞不起静无风倒写青天入镜中两岸青山带楼阁何人不道水晶宫
　　鳯条馆
　　一片春云緑正饶枝枝尽作鳯皇条他年傥得成焦尾不待琴心已就挑
　　寄屠长卿
　　神虎门头一挂冠镜湖东去海天寛人间有客都无耳自是相如胜井丹
　　其二
　　莫以怜才少相君提封尽跨五湖云请防六字镌官诏便是仙都十赉文
　　离薋园杂咏
　　鷃适轩
　　大鹏九万苦不足尺鷃抢榆恒有余除却逍遥真际在便应方朔羡侏儒
　　碧浪室
　　百挺琅玕直复斜午薰揺入小窻纱偶然将作清漪防碧浪湖头一钓艖
　　晞髪亭
　　九月防霜未授衣桑榆向暖髪堪晞不知紫翠峰头敛愁见栖鸦闪闪归
　　壶隠亭小山
　　数拳培塿小亭前涧壑峰峦亦宛然不似壶公暂时幻主人留结著书縁
　　咏无住观中物
　　白鹦鹉
　　僊音隠隠似云和雪色衣裳推素娥生长白莲花瓣内那能不遣诵弥陀
　　双鹤
　　青田别种是胎仙午夜清音彻九天我诵黄庭换凡骨他时一防破苍烟
　　驯鸽
　　日长行散步庭臯挿羽佳人媚寂寥五色别成铺地锦千铃忽起半天娇【挿羽佳人半天娇皆鸽名见清异录】
　　朱鱼
　　猩红数防媚清泠暖藻香萍度此生莫向江湖贪广濶近来鱼网大纵横
　　无锡陈生自樊山王邸来将梓其诗乞序姑与饭而以二絶句止之
　　词客淮南气若云莫疑山叟怯相闻自然鸡黍田家有只是无名可借君
　　其二
　　平台新赋许谁贤惟有相如赐独偏若要上林天子问吮毫应更十余年
　　题画夀大叅旸谷先生七十
　　永嘉城外小缑山眀月长容笙鹤闲总为旸湖泉石好未教王子厌人间【地有王子岩】
　　其二
　　千重緑嶂百重流仙籍垂登朝籍收长见嵗星瓯越部不劳眀主访羊裘
　　送林光宇文学同髙吴二茂才还闽四絶句
　　韩子文章日月光当时闽海一欧阳不论观察如常衮分得三珠夜已光
　　其二
　　吴江霜冷落枫丹闽峤繁花正耐防识字儿曹师友意春风桃李不成寒
　　其三
　　经术从推绛帐师还惊博学与宏词诸林树树闽大色犹有温陵桂一枝
　　其四
　　髙子波澜自老成吴郎神彩独纵横他年并出延津剑遥见星文动洛城
　　赠方士頼生
　　还是江东頼布衣芒鞵竹杖欵荆扉于今参得茅家诀不向青山问所归
　　王阳徳大参自诧地理师而极口为江右刘生游扬以为能得景纯三昩墓田丙舍一一听其更定刘子来谒乃有谓其非真者戏成小絶赠之
　　王叟青乌夸秘传逢君却耗买山钱老夫尽有容身地且傍春风住几年
　　其二
　　青鞋博得杖头装笑逐胡姬唤酒尝任使桃花开落尽总然还是旧刘郎
　　赠莆阳林致逺
　　曽携银管侍瑶除懒向王门曵敝裾遗恨先朝诸殿榜如何不遣仲将书
　　题文太史画别介徴户部
　　淡霭徐分逺近山孤舟相对白鸥闲他年倘访弇州叟只在渔歌欵乃间
　　术士孔生种种变幻狡狯见而赠以四絶句
　　白波沈陆懒登台一醉逢君笑口开莫怪书生偏善幻何人不是幻中来
　　其二
　　鬬旗才罢复藏钩曼衍鱼龙未休却恨茂陵龙去逺不教生拜乐通侯
　　其三
　　一念才萌意已通祗縁先堕识情中老夫心在阿惟越笑尔逡廵化业虫
　　其四
　　少年塲里索相过不往如呼俗物何一任摩娑双眼防山神伎俩苦无多
　　余生为其父徳甫丈乞志墓其别也得四絶句送之中间且悲且喜防规防嘲往往情见乎辞
　　七尺穹碑三尺坟五君垂尽到余君却怜身后谁知已此意凄凉不可闻
　　其二
　　阿翁不问生人产有子徒能读父书不为薛田荒欲尽可令弹铗叹无鱼
　　其三
　　一接余郎月旦评翛然四坐欲风生请防朱邸王孙贵杜口毘邪学净名【谓用晦也】
　　其四
　　双眼宁输郭景纯青鞋踏徧为严亲前山尽有牛眠地只要余郎自卖身
　　梁希鸿广陵人工古文辞贫不能诣吴门今有所因渡江见访得二絶赠之
　　梁生日赋广陵潮一水吴门天様遥二十四桥都踏徧可曽还见伯通桥
　　其二
　　扬州白盐雪满船扬州白苎白于绵莫将流水轻弹尽此调那容估客怜
　　赵凡夫防太学太学师为赵丈汝师其父少叅公凡夫之王父佥宪公同年也
　　少年文采宋王孙二水三山绕帝阍携得通家名刺在不妨长揖叩龙门
　　其二
　　桥门霜色凛峥嵘朴教犹存圣世名何事书生纷负笈几人千载遇阳城
　　过西邻许子防菊时曹子家傍焉
　　篱邉五色傲霜花白酒黄鸡不用赊乗兴即来酣即去许家的的胜陶家
　　其二
　　千钱不枉买西邻浊酒墙头无限春曹伯许男容入防老夫叨长号王人
　　其三
　　今年菊种家家少独自君篱细叶多差胜江州王刺史不湏携酒也相过
　　其四
　　醉眼摩娑不肻还任他醮鼓也如闲才穿丁邜桥头过便是吾家郭里山
　　题慧山泉
　　一勺清泠下九咽分眀僊掌露珠圆空劳陆羽轻题品天下谁当第一泉
　　上人自峨眉来云欲涉海礼补陀北礼五台走笔二絶赠之
　　曽栖巴蜀峨眉顶逺见西天鹫岭无昨夜普贤乗白象向余先觧髻中珠
　　其二
　　峨眉十载住不足南礼潮音北五台巴刼半生何处是眼前谁个不如来
　　佘宗汉令君谢全椒事归作汗漫游者二十载曩嵗以四律寄我方在斋居不能为和今嵗复携七絶句见赠一谈而别輙依数报之
　　五桞柴桑比更青新诗字字敌山灵知君不爱郎官宿爱向江湖唤客星
　　其二
　　美人曽寄红珊瑚相见仍投眀月珠十五秦城偿不得老夫无计且卢胡
　　其三
　　七子中原雅唱酬向余何事晩方求但教寻得河源路天柱昆仑在上头
　　其四
　　天许青山换布衣却防诗社畏金绯屠郎鼓吻徐郎笑满载五湖眀月归
　　其五
　　愧君虚号谪仙人一防仙源覔未真可为出山呼小草山中久自有风尘
　　其六
　　十八娘红生荔枝蚝房舌嫩比西施更教何处夸三絶为有佘郎七字诗
　　其七
　　一炬丛祠逐楚瞳令君独有狄家风从他愤惋难为报与说咸阳三月红



　　弇州续稿巻二十四
　　钦定四库全书
　　弇州续稿巻二十五
　　明　王世贞　撰
　　诗部
　　七言絶句
　　王山人承父赴顾益卿中丞之约道经锡山诣陈穉登言别陈为叙出塞之艰涕泗不已承父愀然返棹作四絶句记之余属和焉
　　一曲阳闗泪黯然出门旋作剡溪船似怜思妇流黄泪难向辽阳梦里传
　　其二
　　白狼河北防书闻猎火千山上属云幕府铙歌知自草祗无王粲和从军
　　其三
　　李广封侯数不竒欲翻辽海洗胭脂班生未上青油幕谁勒燕然第二碑
　　其四
　　纵然双足畏红尘那便菰芦老此身见説毉无闾顶色待君新句鬭嶙峋
　　为俞子赠医朱寿甫
　　肘后青囊也自竒一膏肓起一刀圭竖儒那有隋珠报祗乞王郎七字诗
　　朱大夫见贻古鼎辞之而侑以一絶句
　　博山青袅篆烟孤未论酬君值有无从向匡庐蹑云气肯从人世覔香炉
　　戏题斳尚祠
