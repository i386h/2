<!-- { "loadSidebar": true } -->
　　崇焕遭缧入狱朝率兵独跳去而遥弗追弗罪仍为守足识陵夷笑胜朝【祖大夀闻我军进薄燕京同袁崇焕入援及我　　太宗用计明帝不察竟磔崇焕于市大夀惊惧率兵径归其叛迹已着而明帝闻之既不追回又不加罪大夀亦仍为明守锦州且既已纳欵我朝及纵归复懐观望反覆无常直待势穷援絶始次计来降其故诚不可觧而明人委邉事于叛臣明政之陵夷即此可见矣】
　　仍驻沙河所
　　仍驻沙河所氊庐颇耐居不期逄蹢白亦欲顺情舆【连日阴雨道路泥泞八月初一日午间驻沙河所雨尚未止虽傍晚西北风起天已畅晴而扈从人众行李车防多有未能至者因于初二仍驻一日以顺众情】畅对秋云卷知将泞道除几闲消底事四库校全书【四库全书应行呈览者命随阁章间二日逓进十本璮庐几暇颇得披校遣兴】
　　晓发
　　一夜西北风晓发新凉陗万里浄片云朱鸟东方照众意各舍然登程不待诏设匪昨之闷安有今之笑莫谓无恒心无恒即恒调
　　杏山晚晀恭依
　　皇祖原韵
　　夕阳欲与逺山平旷野风吹牧马声驻早人闲多静趣当年殊异此征明
　　经吕翁山作
　　我
　　太宗皇帝擒洪承畴处也见
　　皇祖诗中而通志讹为吕洪山兹经过其处命更正之
　　尔时
　　武烈已见于全韵诗中松山杏山之作特以洪承畴被
　　擒于此复以其事咏之
　　衮衣经畧屡更人足识君无定见真莫怪生降背厥义要知能养在乎
　　仁　　【太宗毎得降人皆厚抚之使各得其所洪承畴既降送至盛京即授显秩推诚待之故感而思报】明亡縁自生多议国史应为列贰臣【洪承畴在明代身膺□寄一旦力屈俘降歴跻顕要律以有死无二之义固不能为之讳然其后宣力东南颇树劳伐虽不克终于胜国实能効忠于本朝岂可与钱谦益軰之进退无据不齿于人者漫无区别因命国史馆总裁于贰臣传分为甲乙二编俾优者嘏瑜不揜劣者斧銊凛然以示传信而彰公道】然亦其间具优劣更教甲乙等差陈
　　锦州道上恭依
　　皇祖诗韵
　　乆困城方下当年迹窈防【天聪五年八月　　太宗统兵围大凌河掘濠筑垒为久困计九月明兵四万自锦州来援　　太宗与诸贝勒率骑兵进击敌却走防大风敌乘风纵火势甚炽将逼我营天忽雨反风遂大破之生擒监军道张春等十月大凌垒中粮絶明总兵祖大夀因举城降夜至　　御营输欵寻　　纵大寿还锦州大寿既归复萌叛志与我兵相拒　　太宗复遣郑亲王济尔哈朗等统军更畨围困锦州至崇徳七年三月明援兵尽絶城内粮尽饥民相食祖大夀战守计穷又闻松山已失乃率众官诣军门降遂克锦州兹百余年升平户口滋息欲问其事则遗老尽矣】驿铺坦荡道山展昼图屏
　　五字瑶编什
　　一时翠跸停无非廑守器乐利验村坰
　　过锦州咏祖大寿事
　　伐大木应先去枝　　【太祖亲征乌喇时尝　　谕从征之诸贝勒曰譬伐大木岂能迁摧必以斧斤斵而小之然后可折今以势均力敌之大国欲一举而取之能尽灭乎乃率师毁其所属六城逾三月而灭乌喇　　太宗敬守　　太祖圣训于征明一事亦有剪枝伐树之　　谕而参政祖可法等以为去其手足不如攻心　　太宗不从盖深知明国虽已积弱而大势尚未遽就灭亡　　意若留以有待大圣人卓识诚非众人所能仰窥也】燕京垂得更班师【天聪三年　　太宗亲统大军征明薄燕京　　率诸贝勒及防军环城阅视招男女之逃窜者纵令入城乃自土城闗进兵距闗厢二里而营我军既围困燕京诸贝勒大臣俱请攻城　　太宗曰攻城固可必得倘坚城之下失我一二良将劲卒即得百城亦不足喜遂止弗攻寻经海子而南且猎且行随克良乡固安至房山祭金太祖世宗陵还次燕京营于城西南隅击破明四总兵守拒之栅斩满桂孙祖夀及副将以下三十余人生擒黑云龙麻登云巧遣巴克什逹海与明议和遂班师】勤王巡抚旋遭絏同事总戎自返旗【我军既至燕京明宁逺巡抚袁崇焕锦州总兵祖大夀赴援营于京城东南隅立栅坚守　　太宗往视即还因　　授计副高鸿中等于所获明两太监前故作耳语云今日撤兵乃上计顷见敌有二人来见　　上语良乆而去意袁巡抚有密约事可立就矣杨太监佯卧窃闻其言旋纵之归以所闻告明帝遂磔袁崇焕于市我　　太宗行军用计所谓兵不厌诈乃明帝一闻逃归内防之言不加省察诛勤王之人愚亦甚矣】我纵用兵不厌诈彼诚中【去声】计太云痴守城援絶方降顺意欲何为难忖知【祖大夀因袁崇焕被诛惊惧率师而返是有叛志也乃明帝竟置之不问而大夀亦仍为明守锦州其故殆不可解然大夀自降顺纵归而后犹屡懐观望反覆无定直至食尽援絶始诚心出降更不知其初意欲何为也】
　　锦州道中书事
　　更戍图攻地当时尅取难【昔大军攻锦州时更畨围困经一载余锦州援尽粮絶且我兵已克松山擒洪承畴等祖大夀战守计穷乃率众官诣军门降遂克锦州】终焉降师范何有赖呼韩【喀尔沁为明时朶顔三卫有桑噶尔齐者同祖大寿曽守此城】事已登青史名犹籍锦官两金乆耆定一例蜀民安【锦州之名与蜀中锦官城相仿昨者两金川狼狈为奸蚕食隣境而金川逆酋索诺木尤狡恶乆必吞并诸土司侵及内地则全蜀之民皆不能安枕所繋甚钜且两酋负恩抗命罪在不赦乃命将简八旗劲旅并调陜甘滇黔緑营士卒厚集兵力五年而讨平之俘渠诛磔并以其地设镇安营一洗逆畨恶俗为蜀民永除后患】
　　蒙古王公等来接诗以志事
　　扎萨屏翰列防邉跸途来觐踵相连乆防培养都知礼渐重耕桑亦曰贤【自出山海闗以后各扎萨克防古部落不逺数百里来迎跸路如喀喇沁科尔沁奈曼巴林阿噜科尔沁翁牛特喀尔喀土黙特扎噜特诸王公台吉等分日迎銮嘉其诚而有礼且各部落近已渐习内地耕作不复専事畜牧亦可见国家教养之泽至为广逺也】弗宴弗围胥命返献驼献马各抒防【此次幸盛京因在二十七月之内不筵宴亦不行围防古王公等至行在即赐茶并各赐縀匹有差防行遣回有以驼马献者并却之其中或难以尽却者则酌量留之视其数赉以大縀用示厚往薄来之意】笑谈指顾多孙行【去声】白发那辞是长【上声】年
　　观大凌河养息牧
　　唐时养马称最盛四十万匹杜诗咏马多地狭苦难容募民供秣劳难应我朝养马无须多上都【即元之上都】盐泽【防古语逹布逊诺尔汉语译之为盐泽非新定回域之右盐泽也】大凌河【即此养息牧处】二十余万孳野牧防曽刍菽烦催科此处牧政实稍异夏逐水草冬则餧供以内府之庄头何有追呼累民事今来阅马河之濵按队分色万锦陈华阳归后无征战易给扈跸利众人哈萨克马来服皁新疆用以资腾饱一家万里合东西白傅歌阴山道
　　大凌河咏事
　　明守大凌河尽悉其精鋭坚城与深壕歩步进攻备【明兵占据大凌河为得尺进尺之计将以逼沈阳】
　　文皇谓得此余易取次第顾彼防御严因为困围计离城度五里筑墙掘堑邃周立我军营庚癸呼难逓时攻其外堡降者踵相继来援截锦州战胜常夺帜援絶城中窘粮尽人相食【叶】大夀乃出降诳出锦州避【大军围大凌河掘壕筑垒为乆困计明兵自锦州来援　　太宗率骑兵进击敌却走防大风敌乘风纵火将逼我阵天忽雨反风遂大破之既而大凌河城中粮尽饥民相食大寿遂举城降夜至　　御营输欵大寿伪献夺锦州计遂纵大寿还大寿既归锦州复萌叛志】方当攻堡时
　　圣谕实录记明示诸大臣勇者勿重勚彼其捐躯効可一莫再试以此众愈奋争前敌
　　王忾大德曰好生仁以行勇智向者尝用兵赏罚期明晰出众巴图鲁佳名亦时赐　　【太宗在军中　　悯将士之先登効命者毎赐以巴图鲁之号且　　谕诸大臣以此等忘躯励勇之人宜加防惜勿再令首先登城致或伤损　　仁】
　　【心仁言体恤备至众益感奋争効实万世所宜法守近年平定西域及攻勦金川士卒中多有超众得功者亦毎赐巴圗鲁号以旌之而被旌之人愈思图报凡遇攻战仍复先往以此屡着竒勲者固多而伤殒者亦颇不免虽加以优防而念之常切矜怜兹防阅　　实録倍觉　　祖训之当守而孙臣实未见及于此虽此后不愿复有用兵之事然兵不可一日不备则此意亦不宜忘因命军机大臣恭述　　圣谟拟书谕防以志永乆且以贻示子孙】其人以被旌勇往无不至颇有死绥者矜怜念弗置设如我
　　祖谕安得有其事憬然悔失筹未习兵所致先见邀天佑孙臣服且媿敬成长言志且以告后嗣
　　过大凌河恭依
　　皇祖原韵
　　屈指三经此处过上
　　陵本异大风歌
　　创成在守非不易【尝作创业守成难易説云唐岑文本以为创拨乱之业其功既难守已成之基其道不易余以为不然盖创业固难矣然以守成较之但可谓之不易而守成则实难耳创业之主其难可谓至矣然纪纲制度未尝不可留俟后人守成者苟无以光前烈启后圗斯憬然有不终畆之忧是创叶者未竟之难亦守成者分内之事也是非安不忘危存不忘亡鲜有不盛满中之者以此思难则所以持难者可知矣故余独以难责夫守成者非敢忘创业者之难正以慰创业者之初心耳兹瞻言旧迹缅懐　　缔造艰难因櫽括前説意及之】继
　　显曰承愧已多牧马自来称坰野【大凌河有牧塲毎嵗字育马羣极为蕃盛】观鱼何必备凌河百年遗老消磨尽　　【皇祖诗有云丰京老将还能説曽记前徒自倒戈今距　　皇祖临幸时防及百年即旧日儿童曽就瞻　　云日者亦鲜有其人存矣】故事无能问鍜戈
　　广宁道中
　　长亭复短亭古县此重经凭海负山处卫中扼外形一家非所论【广宁县志称其形势负闾山凭渤海据胜青营扼冲中外盖犹沿胜国旧闻今则中外一家广宁已为陪都属邑又何防扼之可言乎】九伐亦云停寰宇今滋广胥为筹永宁
　　望医巫闾山再依
　　皇祖元韵
　　迎舆罨秀气不异把芙蓉得得行行近葱葱郁郁重犹嫌数里路原识防层峯岂是虚摹境即当真抚松幽州千刼镇古庙万年封肃拜申渊悃
　　明禋遵六宗未瞻阙辟鳯已觉气为龙一望纷吾慕继绳敢懈胸
　　祭
　　北镇医巫闾山
　　向因旋跸
　　祀今以进途
　　禋【癸亥甲戌皆由邉外至盛京归途始经　北镇致祭今年出山海闗而行先经是山因即申柴望之礼】镇地奠千刼佐
　　天福万民本无为已祷饶有致心寅前度
　　祈辞在【甲戌祭山有嵗嵗颙祈风雨调之句即勒碑其处】依然如昔申
　　咏医巫闾四景
　　翠云屏
　　庙西峙立翠云屏凝盼谁能拟色形一石丈余大方广【见锦州府志】补天两字出何经【上泐明张学顔书补天石三字】
　　道隠谷
　　闻道深山足隠沦与居木石桂松隣谁知潜志乐饥者原是身逐鹿人【石渠宝笈藏有东丹逐鹿图】
　　圣水盆
　　列崖垂落水如帘隔断尘氛静且恬多有朝鲜人泐句箕畴文化至今渐【崖间多泐朝鲜人诗盖朝鲜为箕子所封至今犹重文教】
　　旷观亭
　　山堂此日已为亭眼底平陵碧海渟应是辽王贮书处【志称辽王托云爱山之竒秀于极顶筑堂曰望海购书数万巻贮之今亭想即其处按辽王托云即东丹王也】至今秀色蓄眸青
