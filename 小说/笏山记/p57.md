<!-- { "loadSidebar": true } -->
　　花容乘间奏曰：“近日绍潜光欲使大夫劳译求降，欲以王作夫差，其设心甚险，愿王无为所惑。”　王曰：“　何也？”花容因出袖中降表呈上。王阅毕，怒曰：“　潜光四旬不娶，尝以朕为好色之徒，反朕所为。谁知刚纳了可飞虎的妹子，既立为后，又嬖绍太康二女而废前后，是矫诈人也。今国将亡，又欲以劳译之女惑朕，是直欲夫差朕也。宜痛绝之，不许令二女见朕。”　花容曰：“以臣愚以为见固不可见，绝且不必绝。今状元玉和声新丧偶，榜眼可芳蕤仍未有室，何不将二女分赐二人，然后召劳译入朝，面谕之。如潜光真降，可去王号，亲至紫都朝见，如臣礼。倘仍据故土输币，是欲养蓄精　锐，为　复　仇　地，伪　降　也。宜　道　破　其　谋，使　之　爽　然失。”介之曰：“　眉京不过一可庄之地耳，以我全师之力，围之年余而不能破，不如姑听其降，以舒兵力。”　花容曰：“受其伪降，受其欺耳，必有后祸。国丈不见吴越之事乎。围之年余，虽不曾破，而力将竭矣，能保其终不破乎。卧榻之侧，岂容他人鼾睡乎。”介之遂拜辞君相下殿去了。
　　斗贯珠见了王后，赏赉甚隆。王使锦衣军，以锦车舁回可府。自是人始知探花是介之的夫人，介之遂请斗腾骧及诸文武饮了数日的喜酒。又使人往碣门报知足足、香香。原来足足、香香本从无知救铁山，既破尹百全军，遂移师碣门，与龙飞军合。逮无知遵召班师，足足、香香等仍留龙飞军调用。是时，闻这信息，相与诧异。欲回都一见贯珠，而未暇也。明日旨下，以劳译长女劳奢奢赐状元玉和声为妻，次女劳庆庆赐榜眼可芳蕤为妻。其时新进士赴了红绫宴，多住九如坊，听候铨选。劳译至紫都王亦优礼相待，而所谋不遂，心志俱灰。二婿留之不住，竟回眉京复命。被潜光骂了一场，自经而死。
　　第五十四回　晋王恩幸诸营　可妃病邀殊眷
　　余余与无知谋众娘娘从军日久，恐生怠心，不如劝王巡幸诸营，厚赏赉，军力必振，可相机破眉京，以成混一基业。余余欲以王后临朝听政，留无知辅之，而自与王行。无知不悦曰：“　相公本中辅重臣，何可轻去。况娭家征战日久，将卒性情，山川形势，胸有炉锤，仍是娭家去而相公留，乃全国体。”余余曰：“娭家非争一将之功，亦非贪近王之宠也。娭家与公，本左右辅弼，劳逸宜均。往者铁山之役，娭家本欲自行，公乃身冒锋镝，以建奇功。两年中，娭家执简于深宫，相公枕戈于战垒，心何安焉。今日之行，所以均公之劳也，公请勿疑。”　无知不能答。既而曰：“　公言直，争之不祥。”余余乃浼无知同往奏王。是时，真妃山翠屏，兼理钦天监事。王乃令择日起程。
　　以凝命四年正月初五日，圣驾启行。诏以探花斗贯守珠守怒龙寨，而以斗腾骧、玉凌云为辅驾将军。余余乃尽发神武帐下诸军，及军中备用诸色人等，厚载赏赉而行。王后、无知及诸文武，送出都门，至伏虎而返。所过诸乡，无不跪迎道左，以观王师。铁山伯丁推善，率其属犒王师，王慰劳之。乃以参将绍玉、绍金、丁让能、凌祖兴为锦衣副使，随驾南巡。初十日，驾至右眉，幸征东大将军赵公挪营。公挪大喜。抱王子福生朝见，备奏平十三绍之事。先是赵军营于蓬婆，与司马恭相拒，赖仁化言于公挪曰：“今司马恭驻大寅，陶豹驻小眉，高垒不战谓我军不能直逼眉京也。不如伪与相持，暗以军抄古田，以袭十三绍。且闻十三绍之兵，潜光已发其精锐，以御龙飞。则十三绍必虚而无备。虚则易乘，无备则不能互相援救。我分四军齐袭之，可不战而定也。十三绍既定，军威可直与碣门大军通矣。公挪从之，乃下密令。使石蛟引军五千袭一绍、二绍、三绍。山贵引军五千，袭四绍、五绍、六绍。毛果引军五千袭七绍、八绍、九绍。毛敢引军五千袭十绍及十一、十二、十三绍。公挪终虑小眉之兵从东路往援，我军深入重地，为所困。时，无知仍驻碣门，未班师。乃贻书无知，使牵掣之。无知暗使乐更生、绍秋娥，以轻骑薄之，陶豹遂不能救十三绍。而公挪四军，于旬日间，已尽取之功，无有捷于此者。至是，公挪一一为王言之。王大喜，赐幸三日。公挪部下诸将，皆授守备之职，赏赉有差。十八日，驾至碣门，讨逆大元帅绍龙飞，率神枪将军白雪燕、神锏将军可炭团、神匀将军可足足、神棒将军绍秋娥、神箭将军乐更生、神斧将军可香香、神锄将军张银银、神耙将军张铁铁，迎于驾前。王慰劳甚至，使丞相花容大犒军士。龙飞奏先锋香得功之功，求授官职，王乃封为无贰将军，仍任先锋。赐钢鳞鳌尾甲一副，名马一匹，得功谢恩回营。自偏裨至于庶卒，皆有赏赐。诸营凫藻，无不＆舞呼万岁。日则商议军情，夜则与诸将宴乐。一元帅、八将军，各赐幸二宵。乃留花容监军，商破碣门之策。二月八日王使玉凌云、丁让能、凌祖兴，随驾幸左眉。时，娇鸾病甚，图中大将军玉寿官及夫人韩吉姐，亦在军中。乃率韩杰、可当、可松龄、玉鲸飞、玉鹏飞、奇亮功、斗艮山，迎驾。王慰劳毕。即使凌云大犒诸军。娇鸾虽病重，乔卧军中不肯回竹山养病。今闻驾至，使侍儿扶起，仍要戴冠擐甲执枪朝王，而羸惫不能胜。乃使蝶红执枪，数侍儿扶掖出营，望舆而拜。王下舆手掖之曰：“妃子病体如此，无复多礼。”乃与侍儿扶回寝所，亲为解去冠带，把其手曰：“妃子劳于王事，至于如此，朕甚痛心。”　言着，泪下。娇鸾躺在榻上，靠王膝，嘘嘘地曰：“恨侬没福，才膺宠命，二竖子便来侮侬。”言着，亦呜咽起来。王曰：“　去年阅妃子奏章，言病已痊愈，而不知仍羸且惫如是也。到底妃子的病，是怎起的。”娇鸾回过气来嘘嘘地曰：“　侬与绍鹰扬战于左眉，相持二十余日，乘着夜雪，使斗艮山、玉鲸飞、奇亮功各率军一千，三面杀入，劫其大营。韩杰、可当直捣钩镰，擒绍太康。侬单骑追鹰扬，至于东进，马蹄泞雪坎中，跃不能起，侬以枪头支石壁，跃下马，雪花胶绣履，冻彻骨髓，寸步难移，幸有数十骑女兵寻至，扶掖回营，遂得寒疾。”　言到这里，喘吁不接，又咳嗽了一回。王曰：“妃子且慢慢地谈疾，恐伤气。”时侍儿捧药茶一盏至，王乃扶娇鸾使靠己怀，手接茶盏，问侍儿甚么茶，侍儿曰：“　这是鲁太医的茶，云用月华子及人参泡制成的，每饮一盏气稍顺些。”　王点头。以左手捧着娇鸾的脸，右手拿盏向樱口中渐渐灌下。娇鸾饮完了茶，垂泪曰：“自分久为异物，不期今日得邀异常恩宠，娇鸾虽死得瞑目了。”　王又软慰了一回。娇鸾又曰：“　侬自雪中得寒疾，调治了旬余，已好了。去年十月，侬乘月色率数十骑巡哨诸营，直至鸦山，正欲登山，一望眉京虚实。不期有刺客伏黑林中一枪刺来，幸侬不应死于渠手，刺碎侬掩心镜，渠欲走时已被我兵搠死，以此重获惊恐，病复作。每夜必梦哥哥明礼辱骂，或殴侬的私处。故医治不痊，恐终不获事王，负王甚矣。”　言罢，又哭将起来。王曰：“　朕今夜抱着妃子睡，看尚有此恶梦否。”　娇鸾曰：“病体恶臭，沾惹龙躯，恐折尽侬的福泽，愿王别榻寝罢。”王曰：“朕与妃子，恩爱本深，只为潜光未灭，累妃子卧甲抱桴，半生辛苦，何曾安享着一日尊荣。今妃子病到这个田地，服事得妃子一日便一日，何敢嫌弃妃子。”　言罢，又搂着洒一回泪。恰几个宫女请王御膳，遂下榻而去。
　　明日，王使人往花容军中，召御医梅虚谷来医娇鸾。虚谷诊了脉息，察了神色，问了病源，跪而奏曰：“　娘娘此症，缘惊恐过多，胆汁溢出，少阳致外淫乘间。深据经络，冲动浮游，无根之火肆虐于太阴少阴之间。盖少阳在气为火，在经为木。木不能生，所生君火煽动，故舌焦涎苦，而不知味。木反侮所胜，土母无权，故肌肤洒淅如疟，而日见羸瘠也。人之饮食，其精气上输于脾，脾输肺，肺布诸腑，今胃无谷养，而气不上升，故肺焦枯而干咳也。夫治苗去莠，治国去贼。治此病者，不先驱逐外淫，不可也。前医不明此理，悉用镇心润肺之品，其味厚重下压，致淫伏愈深。猛驱之，则血骤脱，而不可救。驱之稍缓，则气日消，而亦不可救。虽华、扁复生，难措手矣。”　王曰：“　然则娘娘必无生理矣乎，愿大夫为朕再思之。”　虚谷沉吟了一会，忽然以手加额，复奏曰：“　幸圣人出，草木效灵。天生一代奇人，必有一代奇药以供一代奇人之用。臣尝登山，夜观星象，见妖气聚于南，而瑞气正凝于北，有金光一线从地亘天，其下必有灵芝。臣以道里测之，正在紫垣峰第三重。此芝名阳静阴动芝，可以驱深伏之淫邪从毛孔出，而不伤血气。愿王赐臣手敕，得采灵芝以救娘娘。兼采紫垣金凤参三枚，为娘娘调护元气。余药臣囊中自有所储，无劳圣虑。”王曰：“金凤参，朕已封识，这里随带有十余枚，足供大夫使用。”乃降采芝手敕，限以快程。
　　虚谷领敕，从缘木乡后路，走马而去。其路由石杵岩，穿洞心峡，通紫都甚捷，快程四日可往返。其时，黄石公玉寿官私奏夫人韩吉姐，妒忌擅权，将娘子杨三弟监禁锢扃，不许与臣见面，恐终罹毒害，愿王裁抑之。王召吉组，勉以螽斯之义。吉姐奏曰：“公自纳那三弟，造楼以居之，署曰‘忘返’　大耗庄财，奢淫放恣，口不忍言，恒月余不下楼。忌奴家之谏，欲废奴家而立三弟。奴家请于可娘娘太夫人而黜之，念先乡长艰难创业，不忍坐视败忘，此则奴家之罪也。王大怒，责寿官曰：“　先乡长以弹丸黄石受凌于巨族，朝夕饮泣，’衣芒（，私携太夫人易服出山，遂成进士，历任县州府，食不兼味，坐不重席，回山时只有两袖清风，因讨明礼抑郁身亡。朕以天朝一生员，感托孤之重，义切同仇，缮征经营，身冒锋镝，遂大黄石，举而还汝。以汝年幼，留可娘娘三将军辅汝，汝宜恐惧修省，克守丕基，而剥丧如此，本宜将汝斩首。汝夫人是朕主婚，又玉带侯之小妹，绣旗伯之小姑，汝若废之，祸不远矣。姑将汝去大将军之职，降为黄石侯。姑再不悛，定正国法。”　骂得寿官汗流浃背，叩首出血而退。又数日，梅虚谷采药已回。是夜，三更进药一匙五更复进一匙。明日，娇鸾身出微汗，略觉轻松。王乃以医事专委吉姐，辞别娇鸾，命驾幸夷庚而去。
　　第五十五回　窦将军夷庚寨怒诛妖道　乐童子樊仙岩力斩邪神
