<!-- { "loadSidebar": true } -->
　　却说少青自与寿官完婚之后，急欲立为庄公，以绵丈人之祚，又遭韩氏丧事，权且搁下。一日，娇鸾私语连钱曰：“闻公欲立寿官，久而未决，何也？”连钱曰：“寿儿年幼不更事，未得辅之之人，故仍待裁量耳。”　娇鸾曰：“　可当、松龄、韩杰三庄勇留而黄石安，三庄勇去而黄石危，人所共悉。曷语公，留三庄勇以镇黄石乎？”　连钱曰：“　三庄勇能御侮千里之外，而不能献箴一室之中。得一人兼师保之任者，此选正难耳。”　娇鸾曰：“夫人何不自留，以训弱弟。”连钱笑而不答。娇鸾曰：“龙飞娘子何不留乎？余余娘子何不留乎？”连钱曰：“雌之无雄，如水母之无虾也。谁肯留此？”娇鸾咄的一笑，怀中出一书札呈连钱。且曰：“　昔韩太庄公易箦时，万念俱灰，惟不能忘黄石后事，故据榻作此书遗侬，知侬不负黄石也。枕席之私恩虽好，屏藩之大义难辞。侬愿留此，一如韩太庄公言。”　连钱大喜。即禀母亲，唤寿官吉姐拜娇鸾为师傅，事无大小悉决之。于是以五月五日，立寿官于黄石，而实仍居竹山。使可当守圣姥，可松龄守瞿谷，韩杰与玉无敌等守黄石，号令皆韩杰主之。惟斗腾骧、玉凌云、可介之从少青。云太夫人率娇鸾、寿官、吉姐饯少青等于黄石。娇鸾私谓少青曰：“易尽者宫府之责，难忘者儿女之私。侬得两月一会郎足矣。”　是时余余的母亲已死，龙飞父母亦不愿从行。于是连钱率龙飞、余余、银银、炭团、小端五娘子，分竹山女兵一千，玉凌云等分黄石男兵三千，从少青都紫霞去了。
　　第四十三回　僭王号两宗妃同被殊恩　卖韩庄四贰臣合遭显戮
　　绍潜光自袭破黄石之后，渐自大，常与呼家宝谋欲为王，以镇服诸乡。乃择是年五月五日登御。庄勇尹百全谏曰：“某闻满招损，谦受益。公之取信诸乡者，以平日有谦谨之德耳。今创业虽云过半，而紫霞峙我后，黄石峙我左，无力峙我石，鼎立而窥伺我，正我公卧新尝胆之时。愿公无惑人言，致滋物议。待三雄灭后，王笏山者非公而谁。”　丁勉之曰：“称王有三可虑，颜少青会合三隅乡兵以讨我，则师出有名，一可虑也；我既称王矣，然王可自称，则继我而王者且纷纷矣，二可虑也；称王则百官嫔御衮冕宫室名器物象皆与人殊，不能保侈心之不生，三可虑也。未叙九功而先集三虑，危矣哉。如尹庄勇言，削平笏山然后王，王有迟速耳。天下事速则危，迟则固。愿公为其迟，无为其速。”　潜光不悦。会绍太康三女皆美，长横烟嫁缪方，次瞋云，幼颦雨，仍待字。潜光私令太康献女，而故却之。逼令二女为尼，缪方保留，乃已。又令二女语人，曰：“　梦绍公化为龙，我姊妹各攀其鬣，腾云而上。”　人咸信之。是时夫人可红绡怂恿于内，绍文波、缪方等怂恿于外，遂于癸卯年端午称眉山王，建元应天，又改可庄为眉京。使绍文波制文武官爵，定朝仪。使缪方建造宫苑，又起玲珑窈窕两院。金迷纸醉，极七瑶百纽之奇，纳瞋云颦雨于其中，封为宗妃。红绡虽贵为王后，然纳二妃后，恩宠由是衰矣。乃私召飞虎入宫议曰：“眉京本吾家故物，今大王日拥宗妃，视奴家如眼中钉，必拔之而后快，是忘所本矣。本既忘，则我兄妹将罹不测之祸。何以自存。”　飞虎曰：“此事慢慢地商量，切勿多言，以速怨谤。”
　　一日，报韩庄庄勇韩仁奉表称贺。潜光私与家宝商议，家宝曰：“　此天以韩赐我也。若见韩使，须要如此议定。”即宣韩仁上殿。潜光大喜，降阶拜迎。把韩仁之手曰：“昔者马氏五常，白眉最良。今韩氏四良，长者不常矣。相顾大笑。韩仁肚里寻思：“人言绍王卑贤下士，今若此，岂非长者。”乃跪地叩头曰：　“　草莽陪臣，不知礼仪，乞大王宥之。”潜光扶起之曰：“光霁遥临，使孤得陪杖履，即已大幸，不知还有何言赐教。”　韩仁曰：“　本庄公以弱小之庄，畏王之威，怀　王　之　德，愿　庇　宇　下　为　藩　臣，故　先　使　陪　臣　上表。”言已，乃出表章上呈。家宝在旁，接阅一遍，谓韩仁曰：“　汝为汝主所卖矣。我邦新即王位，未有绝无庭实相将，而以空　函　了　事　者，是　欲　假　手　我　王　杀　汝　也。”　韩　仁　曰：“虽然我庄公咫尺天威，实欲先使陪臣察王喜怒。王喜则庭实行陈于阶下，王怒则惧有斧钺之加，将携妻子逃诸笏山之外矣。陪臣之死生一小草耳，何恤焉。”　潜光笑曰：“　此琐事也，何足为庄勇荣辱。今者上天以庄勇与孤，愿略形迹，为布衣交得乎。”　言罢，即挽韩仁的手进后宫，治酒对酌。韩仁曰：“陪臣何德，蒙大王损威相待。即百糜肝脑，何足报王。”潜光曰：“庄勇，孤之杜元凯也。庄勇岂无意乎？”韩仁沉吟不语。筵散，潜光并驾送出宾馆。连日，呼家宝、丁勉之、绍文波、绍春华等诸文官，尹百全、司马恭、绍海深、绍太康等诸武官，皆逐日轮流请宴。二旬余，仍未得空回庄，心甚焦躁。潜光以大将军许韩仁，以偏将军许韩礼、韩义、韩智。布散流言，务欲韩腾知道使之，自相猜忌。杏英谓韩腾曰：“四人外谨朴，而中不可测，惟颜公能识之，亡我庄者，必四人也。”　乃召斗艮山、奇亮功密议之。二人曰：“彼四韩用之亦反，不用亦反，不如待仁回庄，执而杀之，并诛义、礼、智；然后结连黄石，紧守关隘，彼客我主，虽强无所用之。若迟疑不决，祸不旋踵矣。”　韩腾曰：“彼实无罪，杀之何名？”　艮山曰：“　公命之使，朝往夕返耳。今勾留弥月，将佩大将军印矣，又与绍海深订儿女姻，目无公矣，何谓无罪。”　韩腾曰：“　道途之口，付之悠悠；况舍其人，谁与约降者。”　艮山闻一降字，唾而去，乃与亮功恫哭于先庄公韩陵之墓。杏英掉枪上马，大呼曰：“我死何以见先太庄公于地下乎！”　亦伏墓而哭，哀极抱腹不能起。亮功等回报，使众女兵往视之，已在墓前生下个孩子因取名墓生。
　　是夜，韩腾十分忧惧。不降，则必战；颜少青又不在黄石，寿官幼弱，恐难相助，以卵御石，必危。欲降，又不知降后何如。忧得方寸越乱，连日寝食不宁。恰好人报韩仁回庄了。韩腾速唤入问曰：“人多言庄勇反者，何也。”　韩仁曰：“某之所以勾留弥月者，实欲留心窥察绍王耳。若其人井蛙自大，外施仁而内多欲，则我起倾庄之兵竖义旗以讨贼，无不胜者。若阔达有容，果合帝王之度，是天降斯人为笏山君，非人力所能争者也。某尽某心，某忠某事，何恤人言。”韩腾执其手曰：“庄勇真识高虑远之佳士也。今欲如何？”韩仁曰：“我笏山，自颜少青入山，日寻干戈，狼烽四起，民无宁岁。今幸逃遁紫霞，正乱极思治之时也。天生圣人，故从龙下士皆奋起于草泽之中，以成懋业。夫以可庄之强，其公纵不德，岂无一二智勇子弟，义切同仇，动干戈于肘腋之下，乃甘心翼戴，而无所悔者？知天命之有归也。倘庄公不昧明哲保身之理，以韩庄降必不失封侯之位，上可以告无愧于先庄公，下可以保全一庄民命。如迟疑多顾忌，某请先死于公前，以息浮议。”　遂掣刀欲自刎。韩腾听此一篇话头，已入了港，急止之，而降意乃决。韩仁密语腾曰：“公果真降，凡梗降议者，宜罢不用。不然，事必参差。”乃罢斗艮山，使守鱼肠阪，而以韩义守十字关。罢奇亮功，而以韩礼守钩镰坡，以韩智守庄门。自赉降表重赂，复往眉京。
　　是夕银河耿耿，玉露盈盈。潜光携瞋云、颦雨，登针楼乞巧。笑曰：“　昔狄武襄以元夜灯宴，宾筵未散，先破昆仑。两宗妃看孤今夕破韩庄，回乌鹊桥犹未散也。”　二妃皆称万岁。潜光使人召左将军尹百全、左丞相呼家宝上楼，附耳吩咐了好些密计。二人领旨去了。百全只点麾下偏裨及精兵三千，人衔枚，马勒口，使韩仁引路。时十字关，左箭台，右石寨，皆韩义心腹把守，开关门齐纳绍军。绍军乘着月色星芒，至钩镰坡，已三更时候了。韩礼放过绍军时，人报庄门先开，韩智匹马出迎，拜于麾下。三千军一拥遂入，庄中大乱。家家粉席齐照血光，处处衣楼骤生劫火杏。英绷儿于背，提双刀跃马而走，战至天明，遇奇亮功冲杀一阵，才能冲出庄外。背后有军追来，正在危急，忽斗艮山率步兵数十，斜刺里横截追兵。追兵势大，艮山不能支，且战且走，渐见追兵慌乱，谁知是玉鲸飞、玉鹏飞从后杀来。于是回戈夹杀一阵，追兵乃退。鲸鹏兄弟乃引杏英、斗奇等投黄石去了。
　　呼家宝得绍王旨，遂依绍庄故事，将韩庄分作二十乡时。韩腾被掳，陷上囚车，班师回眉京。韩仁兄弟自恃功高，趾高气扬，来见潜光。潜光不悦，谓之曰：“汝主被擒而汝有德色何也？”韩仁曰：“　弃暗投明，古豪杰皆如此。”因顾潜光而笑。潜光使之宣韩腾上殿，赐坐于旁，语腾曰：“曩者庄公英雄盖世，十字坡前使孤全军覆没，庄公犹能记忆否？”韩腾曰：“胜败转旋，原无定局。恨某不明，为人所欺，故有今日。安知今日之”　王言至此，韩仁视之以目，腾乃低首不言。潜光大怒曰：“　汝兄弟卖主求荣，罪已不赦，还敢在孤前扬威逞巧！”　喝羽林军士去其衣冠缚于柱。韩仁大呼曰：“使大王不废一矢，遂得韩庄，只知有功不知有罪。”潜光曰：“不斩贰臣，何以示戒。乃谓群臣曰：“凡仕人之国而不忠人之事者，视此矣。”　遂斩韩仁及其弟义、礼、智，悬首示众，而恤其妻子。即日封韩腾为归顺侯，赐第于古榕坊，给奴百人，而实使监之也。
　　第四十四回　感累叶收录旧庄公　布四邻始即新王位
　　颜少青归黄石年余，紫霞洞全赖无知、万宝经营救削，百废皆兴。少青大喜，指谓连钱曰：“　周称膴膴，商称翼翼，何以过斯。”因改称紫霞都。连钱赞曰：“　真天府之洪都也”诸娘子心力瘁矣。虽然，所费之赀，究从何出。”　余余在旁笑曰：“黄石之赀，夫人外家之物，颜公不敢多取，此特赵公挪之奁资耳。”　万宝曰：“紫垣宫殿今已落成，请夫人娘子们一观，看合制度否。”　连钱乃使人招公挪及范百花、赵春桃与诸娘子置酒，为少青庆成，并犒军士。至是，始闻绍潜光即于立寿官之日称王。诸娘子多欲纠诸乡之兵声罪讨之，余余曰：“不可。我不能强彼之不王，是犹彼不能强我之不王也。况我紫霞新造，有兵无民，自谋之不暇，遑恤其他。夫人娘子且开怀痛饮，红日升而妖火自灭矣。”
