<!-- { "loadSidebar": true } -->
　　迩来晴雨实应时昨午炎歊特躁为渥中宵湔大暑【初九日甫过大暑节】佳音清晓报京师【今早据留京王大臣及顺天府尹等奏京城于十四日自午至未大雨如注入土五寸已极深透览奏为之欣慰】扵斯已近霑酣泽在彼诚遥慰渇思处处田功方寸里自维敢懈日孜孜侍郎眀兴奏报疏濬水利工程完竣微山湖水势増长情形诗以志慰
　　迩年微山湖水微斯因上防多淤滞所关运河之灌输是以向称为水柜河臣奏请濬上游因谕会勘估工计【四月初兰第钖奏微山湖水现深六尺余并查勘河西岸应行疏濬河渠酌修涵洞各事宜又据毓竒奏本年微山湖水甚弱微山湖为济运水柜必须撙节启放请及早辧理以期收蓄转输等语因谕令兰第钖往两省适中处毕沅自河南而东长麟自山东而西防勘应疏应濬处所悉心妥酌确估兴工以冀迅速蒇事】复思总河及宣抚各有防汛封疆寄眀兴内用为贰卿本其地方未了事【明兴向为山东巡抚近方调至京为侍郎】命之往来勤督修务令汛前告工备【因思疏濬工程须于伏汛前一律完竣关系要必须専派大员董率稽查方能妥速周到兰第钖现已将届防汛之期毕沅长麟又应赶办本省秋审及地方事务难以分身兼顾乃命明兴即往督工且系伊任内未经妥办之事令其往来稽察俟伏秋二汛过后再行回京供职】例虽民修民力艰即动官帑期速济农田漕运两资益带征还项为次第【又据兰第钖奏汶上县引渠及牛头河并各州县栁林万福白花乐成等河原系从前民修之工仍各饬劝民实力疏导等语因思豫东二省俱系前嵗灾歉之余民力未能寛裕且现在应辧工程甚急若俟民力未免缓不及济谕令该督抚等将此次应行民修之工先动帑兴工完竣后分年带征以纾民力如动帑过多民力未能依限完缴者该督抚等据实奏明候降防豁免朕于国计民生所关从不稍存靳惜也】兹称挖深及取直自原至委各因势由支达榦以至湖无不疏淤潦流遂【兹据明兴奏称督同道员沈启震等扵兖曹二府及济宁州各属河道上下往来分投催防将估挑防深之车家寨双河口迤东间挖生地之处先行辧竣其由济河分支通入北渠河处所亦一并挑完或因河势过湾酌为取直通身三百数十里之内均令先将沟底三丈挑挖并于大雨之时沿河查看稍有阻碍立即挑通是以积水尽行下注归湖自六月初一后天气晴霁加倍防辧除单县城武金乡等县及济宁临清挑办支榦各河并分挑赵王河之直东眀长垣三县已先扵五月底六月初陆续报完外其曹县定陶汶上嘉祥菏泽郓城钜野济宁滋阳各河工程均于初四日至初十日内先后报竣仍自上至下通行查騐逐一竿签至南阳马公桥一带为尾闾归湖之地水头至此溜急下趋实有建瓴之势】昭阳南阳胥深通下达微山宣迅利湖水长至七尺余伏雨可期如旧志【复据奏现在南阳湖水深四尺二寸昭阳湖水深四尺五寸微山湖陆续长水现已深至七尺五寸各州县田渠路沟亦逐一挑濬深通由支入榦畅达归湖现在汶泗两源亦俱旺发独山湖现已收水七尺有余南旺湖亦收至四尺将来伏雨尚多必能加长俟重运过完之后一由西岸十四单闸入昭阳湖一由新修之芒生涵洞入牛头河源源灌输注于微山湖即可收符每年应收水一丈一尺之志等语】更报田功可卜秋以手加额诚欣慰既恐欣慰或怜放自箴戒满仍兢惴
　　晚晴落照
　　渥雨不为霖晚晴更惬心徂云净一宇斜日照千林滴滴枝垂露浮浮叶闪金对时协农庆惟是倍生钦
　　观瀑二首
　　此弗曰听而曰观
　　圣人深意所包寛色观更较声听细塞耳犹轻掩目难【出列子】
　　色声两不让争雄砏汃【色】潨彭【声】鬭郁葱知是源头新过雨擘开棱峡怒垂虹
　　出丽正门观稼之作
　　山庄驻弥月防忙出逰寡今朝风日佳观稼试乗马忆昔日防骑众无甚竒者古稀兹偶为众喜是何也少见以为竒人情率可写而自不觉老犹然吟笔把始至税驾时緑苗方遍野斯观已结穂与与翼翼亚【叶】讶此流隂速时刻不相假去嵗霜降早逮丰忽抛舍以此市粮贵出粜平其贾【叶】益祝八九月霜迟锡民嘏
　　漕运总督毓竒报三进尾帮全数过淮诗以志慰
　　昨前一二年南省逢歉嵗截漕救民饥遑靳天庾计【前一二年湖北江苏安徽河南等省旱灾较重蠲缓赈防惟恐弗至据闵鹗元奏徐州府海州各属米粮昂贵降防扵邳宿一带截漕十万石又据书麟奏凤阳府颍州府泗州各属被旱相同亦即令截漕米五万石又据毕沅奏卫辉等府属粮价増长亦令截留漕来三十万石俾资赈防而陆续截留山东直者尚在弗计详见乙已年志事诸诗】兼之清与黄非涨则不及【叶】微湖水复弱不足运河济宵旰廑先忧宣防筹次第兹幸诸工蒇全漕过淮暨【前嵗河南安徽等省久旱洪泽湖来水较少上年春夏之交清口微弱不能抵黄至七月间又因黄水清水运中河水同时盛涨而微山湖连年收水不能如旧定之志不足济运以致漕船节节阻滞为之宵旰筹咨再三申谕南北河臣妥为办理今嵗夏初复命明兴驰往山东将微山湖上防支榦各河一律疏濬积水下注归湖现在各处工程完竣清口既畅达归海运中河亦深通足资济运兹据毓竒管干珍奏本年南粮三进尾帮漕船均于六月初七日全数签盘过淮督令多加人夫挽拉跟接前帮北上以期及早抵通】督催速抵通俾免回空滞【本年运河一带连得透雨水势充盈粮艘得以遄行北上但今年系全漕抵通且有搭解上年截留米石为数甚多而本年节气较早尤不可不赶辧理因传谕该仓塲侍郎等预行扣算兑收日期如不能一律在通起卸即酌量于天津北仓暂行兑收俟明春陆续用官造剥船运赴通仓俾尾后各帮迅速回次收兑即来嵗新漕亦不致有迟悮】土宜赍以售旗丁益获利京师市价平万户资生赖【前谕毓竒二进漕船业已陆续过河其随带土宜亦必源源而来京城诸物自当日就平减兹又据奏称随即飞饬传知在前各帮并于过淮盘騐时逐一靣谕各丁前途水已充裕无需起剥将来漕船可迅速抵坝是今嵗到京货物必多市价自当渐减】览章实慰庆一顺无不遂然此致慰由自揣惟增愧
　　立秋【六月廿五日】
　　夜半雨骑秋【立秋以丑初二刻昨夜自亥时雨是骑秋也】晨晴云尽收吉占农谚契碧宇旭光浮未敢诗即咏恐妨愿靳酬飘丝虹晚霁五字始消愁
　　按江南农谚一夜骑秋雨遍地是黄金谓立秋日前后皆有雨为吉占北方则以立秋日小雨而晴为佳其日弗雨及雨弗止皆不吉屡见向作今骑秋既叶南占而微雨即晴又符北谚或秋成可望有收因成是什并识终朝怵惕之懐
　　秋澄斋题句
　　天之澄以云杜牧咏闲矣地之澄以水郑崇喻心已然云水之澄莫弗因秋耳今日坐斋中即景悟斯理而斋付不知无名有名始
　　食蔗居
　　逰山真合秋万籁翠晶流无袖不披爽有舆遂造幽额题喻食尾【是居在西北岩壑深邃之处庚辰秋信马得之因搆此辛巳落成有食蔗末益甘之句盖取顾长康渐入佳境之意遂以食蔗顔其额】壁咏阅从头慢较寸分惜飞光信是遒
　　小许庵口号
　　小许原为大许基万殊一理总如斯试看流火余炎景已是金肃令时
　　河东总河兰第锡河南巡抚毕沅奏报睢州隄工漫开夺溜诗以志事
　　曲楼筑屡变熟计向南移【辛丑七月河南曲家楼决口屡筑未就阿桂奏请扵青龙冈迤上自兰阳三堡至商邱七堡一带南隄外添筑大隄一道内就沿隄形势开挑引渠以掣大河溜势至癸卯三月工成】两岸修防慎三年顺轨绥【自癸卯至丙午惟甲辰八月睢州下汛二堡因大河长水漫溢新隄有蛰防之防幸正河溜势尚未全掣易扵堵筑旋即合龙是此三年中河南尚称无事】谁知伏汛涌忽遇漫流弥初谓合龙易不期大溜披【昨据该督等奏称黄河水势异涨南岸睢州十三堡无工防扵六月初九日隄上漫水二十余丈分溜不过二三分朕谓正溜未掣或易扵集事嗣据奏称漫口渐次塌寛扵十八九二十等日风雨大作河水复又增长大溜全注口门正河存水仅止一分等语】重臣因勘遣蒇事伫谋施【因思大溜全掣不可无重臣前往阿桂扵堵筑事宜素为谙练即令驰往熟筹妥办】无嵗无河患懐惭只自怩【南河自庚子六月睢宁郭家渡漫溢后至辛丑六月又有邳睢魏家荘决口之事而上年七月内又因黄水清水运中河水同时盛涨以致李家庄周家庄等防隄工均有漫缺至冬初始得合龙频嵗河工有事为之宵旰筹咨仍深自恧耳】
　　雨【六月廿九日】
　　昨日秋甲子终朝晴惬意眀日秋孟朔亦祝宜快霁今季月之晦居其间无事雨弗雨胥可晨隂棼丝坠时徐复时疾深透原隰地良苗秀逮实饱灌与与穂惟期傍晚晴秋阳眀晓炽祈农所愿多多愿愁固萃然斯弗敢辞以待倦勤遂
　　晚晴落照
　　孟秋月之朔宜晴众所知云虽时聚散而未垂银丝怵惕以终朝傍晚眀斜曦油云向海徂轻云变霞披归鸦背翻金逰鹿蹄印泥林叶更致佳炳炳晶晶飞物意无不欣而我仍余思思眀当继晴农谚益钦期【农谚云不畏初一雨却畏初二隂兹初一日微隂未雨而晚晴但愿明日晴则益佳】
　　喜晴
　　孟初之翼日农占最宜晴山云飞细丝时止时复零零而设弗止恐为霖怦怦幸至申酉间襄云散以轻加之爽风作夕阳挂树眀凡此三日内慰惧盖屡更较晴与量雨忧过农夫诚得其平亦鸣爱霁林蝉声
　　敞晴斋
　　岩斋弗源至至必以时晴有树皆含籁无峯不吐晶泥松留鹿篆露重发蝉笙新句聨旧咏同为一慰情
　　清绮书屋
　　云廊接书屋虚窓俯岩戺新晴濯千峯满目秋光美林标飒防枝涧写淢汨汜丁星花匪艳寥萧宇无滓仰观楣间额是之谓清绮
　　绘韵楼
　　绘事非艰绘韵艰艺林谁果透斯关岩楼无语静开牖一幅新晴画景闲
　　蕴竒斋口号
　　藏宻留余用无尽穷工极巧会多遗寄言研练为竒者不合骋之合蕴之
　　霞标
　　笋舆由岭縦微纡减陟降劳众喜趋徐到霞标憩息处厯观月咏旧新俱【厯年霞标待月诸咏俱书悬室中楣楹间】林蟾波魄一如向紫燕黄龙两不须颐养精神勤勑政古稀那更恋逰娱
　　罨画窓口号
　　待月髙台懒不登推窓原可就虚凭峰峦一幅新秋景緑叶犹看防防层
　　观射
　　秋围赏等定其差优劣惟因射别之【每嵗秋围前令扈従诸臣分日扵宫门前较射人各五矢有中三矢及四五矢者赏赉马匹银两有差以示鼓励】数典逺犹忆贞观承
　　防近实沐
　　康熙防龄呈艺曽连中【去声】此日随行无一知【余年十二随侍皇祖曽扵宫门前　　命射发矢连中　　圣顔大悦今扈跸诸臣无一及见此事者矣】已不能为称训众【是日皇子诸王及御前大臣无一得中三箭者为之不怿】端然坐阅面増怩
　　晓凉午热
　　晓凉午热山中常凉着袷衣热单裳设其一往为爽飒安能曝谷资秋阳晅之谷穂灌浆饱翼翼西成登万寳然而亦未可轻言尚虑塞外霜降早塞外报丰恒一律去年霜早谷鲜实以此歉收粮价腾为之平粜亟抚防即今多稼可望秋但祝霜迟暄令留何时何曽乐后乐无处无不忧先忧
　　侍郎眀兴续奏微山湖水足情形诗以志慰
