<!-- { "loadSidebar": true } -->
　　都防安南政不颇用儒术致政平和奇书五巻铜柱二无忝祖为马伏波
　　六经万古示纲常诸子何妨取所长莭度岂徒务占毕要知制事有良方
　　五巻终于物理论太元经下已亡之【唐戴叔伦序云梁颖川庾仲容广捜采异为子书抄三十巻扶风马总又増损庾书栽成三轴目曰意林云云又河东栁伯存序谓其文约趣深菁华尽在且以为懐防百家掌握千载称美特至案此所集子书起扵鬻熊讫扵中论统计七十一家但栁序谓存为六巻今此书目录仅有五巻至杨泉物理论而止其太元经以下六种则阏佚无存葢又失其半巻矣】设非天一阁珍弆片羽安能欣见斯
　　赵孟頫溪山仙馆图
　　面有横溪背有山髙楼敞榭筑其间丹台不借庚申守白屋堪消九夏间大岭出云犹崒嵂飞泉落涧亦潺湲但无尘意斯仙境在佺乔共徃还
　　赋得善人为寳【得良字八韵考试差题】
　　国寳惟贤乂天工资赞襄楚书已举要元史更言详【元史仁宗语】吁俊登岩穴宣猷佐庙廊济川作舟楫珍席匪琳琅内俾纪纲理外期民物康穆公思蹇叔章帝奨刘方恻怛斯为至严明未是良臯陶赓拜语慎宪我其蘉
　　题庆元党禁
　　宫阃通情侂胄求【庆元初韩侂胄既专政用京镗何澹刘徳秀胡纮四人为鹰犬斥逐异已者目为伪党宰执则赵汝愚留正王蔺周必大四人待制已上则朱熹等十三人余官则刘光祖等三十一人武臣皇甫斌等三人太学生杨宏中等六人士人则蔡元定吕祖泰二人皆贬斥禁锢及镗澹等相继罢死始得追复而正人之沦亡者已不少矣侂曽任羣小以攻伪学终蹈诛殛自取其罪然迹其得志之由则赵汝愚不能辞过攷宁宗之立汝愚时知密枢院求能通意于慈福者侂胄诡称为太皇太后亲属汝愚遣入白乃因内侍闗礼请得入使谕意汝愚其论遂定侂胄由此自谓有定策功依托肺腑居中用事奸焰日炽甚至窃擅兵权交通吴曦几乱国是汝愚亦因贬谪而殁宰臣当大事不以正道顾乃委信佥邪干求宫掖冀欲借以居功不知适以贻害开门揖盗谁任其咎哉】汝愚曽是失深谋庆元党祸延邦国揖盗开门自有由
　　咏痕都斯坦四照花玉洗用汉乐府相和歌体琢羱肪之盈匊晶莹山辉镂蝉翼以随规润研水磨耳蕋垂而双巻趺蘤结而层承美惟西极斯通贵岂南琛可尚花开四照偶徴迷谷标名组集五言聊拟戏莲具体春华秋实撷佩皆宜月槛云窻咏歌是适
　　花开四照东扶桑旭暎红千葩将万卉头踏领春风花开四照南生意芳蕤含迦叶底微笑拈处示瞿昙花开四照西细叶扶柔荑设拟防山种【上声】佩之应不迷花开四照北如脂好顔色贮水问何宜惟宜八功徳
　　题宋人勘书图
　　嘉賔胜日集庭除潇洒松阴共勘书惟是研精契倪筦讵宁诠奥到虫鱼陶阴自古讐难校刑典犹存语不虗寄谓新编四库者【时芳搜辑遗书选词臣校勘分别钞刊彚为四库全书】汉家中垒可能如
　　题鉴逺堂
　　香山将欲驻三日前苑因之诣诘朝必
　　告喜瞻
　　体康徤勅几仍戒意逍遥膳传牍览聊斯憇波态烟光任彼撩题额两言曰鉴逺逺宁易鉴式心劭
　　澹防轩
　　碧水四围周幽轩一晌留花闲清馥逺树夏緑隂稠秖合无心付绿何有句酬曰惟防以澹万景任纷投
　　月波楼口号
　　玉界楼台学广寒庭枝都拟桂枝攅月波自是月波好笑我曽无一度看【此楼成亦廿余年矣而偶一逰观不过辰来午返从未过夕故云】
　　题望蟾阁
　　庆典本缘学武昌【是阁式肖黄鹤楼为之葢　　圣母六旬万寿阿里衮为湖广总督庆典所备嫌其所费多因赐以万金而留材木构阁于此云】搆移湖上恰相当倒看山景入纨影逺挹天光接镜光惟是经年偶睇眄几曽信宿此徜徉因之即景思崔咏祗合于斯笔砚蔵
　　廓如亭
　　湖岸构敞亭沧茫眄烟水万顷固其诞縦横实数里初缘虞夏潦继为【去声】兴春耜因之有隄岸种以桃与李复间【去声】置楼台六桥亘迤逦于外则鳞塍校前多陪蓰利农兼级景初岂计及是因循有是乎为愧非为美将欲逰香山登舟必由此虗明淼廓如庶几同斯耳
　　泛舟由玉河至玉泉山登陆往驻香山静宜园沿途即事得六首
　　静宜未到又经年偷暇聊逰首夏天且喜玉河新水足顺途便一泛兰船
　　桥横玉带别湖河【桥东为昆明湖西则玉河】课织观耕揽结多插遍稻秧蚕上簇活图画里漾舟过
　　缆牵倐至界河楼目已游之漫系舟却愧无端多构筑似兹间置笑何由
　　玉泉泊舫换轻舆竟过名园弗憇诸遥识香山待题句此间姑舍亦应如
　　入东门便出西门夹路菁葱快目存麦已穗抽黍苗茁农功今日畧堪论
　　霖潦昆明艰受诸导流南下别开渠【香山卧佛及西山一带山沟夏秋雨水下注俱归静明园之髙水湖转入昆明湖遇山水过大之年漫流积潦既淹没民田而滙入昆明湖者宣泄不及水去隄面无几壬辰夏命英亷等于香山东昆明湖西开泄水河二其一东北流至安河桥归入清河达通州以济运其一东南流归八里荘南之钓鱼台河以逹阜成门之防城河下至西便门外分为二一由南转东过前三门入通防河一折而西人转南而东绕外城七门亦入通防河同逹于通州以济运自此河开成河东民田全免水患昆明湖水亦无涨溢之虞矣】凭舆经过观工就惟是勤民念切予
　　初夏驻香山静宜园即景
　　三春无暇夏初来景入清和又异哉树布嘉阴迎意爽泉垂古调待人陪髙巢知雨鸠呼妇平阪逢晴鹿养胎【鹿于仲夏生麑亦必雨中始生】育物对时廑辅相讵惟寻胜畅吟材
　　栖云楼作歌
　　春杪夏初频作雨既利麦麰与禾黍亦云及润未优霑楼坐栖云便延伫従来于泽岂辞多去年曽此逢滂沱何处而忘祈农意宁惟适己游巻阿
　　来青轩
　　虗轩向逺几楹开棐几绳牀此镇陪据俯西山飞翠处今朝恰喜共青来
　　光寺
　　石磴盘登九曲松【磴道九曲松栢叅天皆数百年物也】光路转永安【香山寺名】峯右厢梵应左厢梵东寺钟连西寺钟忍草阅春増秀拔慧枝过雨越阴浓内僧几个供洒扫那有禅和蓦地逢
　　香岩室
　　松磴陟几盘莲宫现一宇精室佛殿傍开窻俯林楚净香来四邻鼻观叅半炷欲拟询徳云谁能复谁所
　　超然堂
　　肩舆出石墙问景厯云磴清和底事佳林峦明且净岩堂倚翆峯超然向所命凭览亟寥廓青郊百里暎麦穗望秋成禾苗芃夏令此后祝时若庶可绥屡咏无处不厪农讵兹夸济胜
　　旷览台
　　书堂傍有轩上足蔽风雨敞不安窻櫺俯欣畅观覩画境张林岑诗趣蔵嵒龉据髙可号台而非五层举设以言其崇百犬犹卑土是知在所托功倍事半古孟子不我欺推行艰善处
　　碧峯馆二首
　　曲廊益上益探竒室倚碧峯活画披便与摄山同秀拔肯轻纱帽漫名之【去嵗于此有设使楼霞蓦移置校于玉冠亦无殊之句纱帽其旧名以近俗故易名玉冠见南巡诗】
　　拈出宛如迦叶逢果然青色矗芙蓉太冲诗句话成两【禅家以不识色空真谛者谓之话成两橛】峭蒨菁葱防一峯
　　静室
　　山因迥得平室以高斯静毎到必成憇憇则意为永几有笔可拈架有书堪省却忆濓溪説【谓太极图説】主之在自领
　　碧云寺
　　拾级登云磴探元叩法门真宗标相好满字演风旙古柏阴笼殿闲花香防轩山房筑东壁徳水挹清源
　　洗心亭效苏轼体
　　亭子水之心因而欲心洗万事心所为洗岂外夫彼然则心洗心实类水洗水譬如指触物指艰自触指以我云即我亦弗异乎此迷头认影者颠倒无一是数典自云栖误匪由我始
　　试泉悦性山房
　　倚璧山房架几楹泉临阶下渫然清玉泉第一虽当逊【碧云寺水较玉泉山之苐一泉品固稍逊然汲以烹茶味极清洌亦玉泉之次也】喜是汲来就近烹
　　泉色泉声两静凝坐来如对玉壶氷拈毫摘句浑艰得都为忘言性与澄
　　题张宗苍山水
　　试泉悦性此徘徊画展宗苍心为开水阁幽人相对处率忘今昔往和来
　　山云
　　山云过午浓霭霭羃诸峯适以今朝遇那忘去嵗逢【去嵗闰春驻此时值渥雨】为霖诚复好于泽岂辞重入夜时聚防问穷丙夜钟
　　晓
　　夜短昼长时夏山忽易晓绪云散作丝尚恋髙峯绕雨势霈未成旦气清犹好继霑斯益佳芒种待穗饱惟此祈年心展转萦懐抱
　　风
　　山中易作风云防风随至万窍本怒号千林更助势既嫌阻雨泽复厌扬尘翳几曽夸以雄惟觉虑乎备解之者前曰于麦或有利性凉实憎热摆浪乃宜穗其然岂其然故恶巧言辈
　　题梁楷右军书扇图
　　岂是防稽是蕺山姥持竹扇为书还初看五字生愠色不荅重来笑破顔
　　咏宣窰霁红瓶
　　晕如雨后霁霞红出火还加微炙工【见天工开物】世上硃砂非所拟西方寳石致难同【见遵生八牋】挿花应使花羞色比画翻嗤画是空数典宣窰斯最古谁知皇祐徳尤崇【问见前录载宋仁宗幸张贵妃阁见定州红瓷器问安得此物妃以王供宸所献为对帝怒以斧碎之妃愧谢乆之乃已云云是北宋时已有红瓷器也】
　　题太平御览书六韵
　　太平谁不喜求实匪求名必也励干惕还当戒满盈设徒资黼黻终致诩丰亨宋帝懐慙徳三书弭众英捜罗虽已富考证未云精四库翻其目五言写我情
　　娑罗树歌
　　震旦号交让梵天称娑罗交让虚名谁则见娑罗实有而弗多徙传巴陵及伊洛弗宇对峙耸枝柯香山寺前今见一千年外物犹婆娑巨本拥肿干防轮囷如岳森嵯峨郁葱叶叶必七瓣定力院契欧阳哦我闻如是佛成道八佛八树名殊科毘舎浮证湼槃际即此娑罗诚非讹梵僧攀泣思往事【见荆南记】未识佛在理则那笑我丗年未经咏【癸亥始逰香山至今三十年矣成诗不下数百首而未经咏此树】或者有待今斯过万劫一瞬应视此视此灵根戢孴恒友优昙【□那含牟尼佛成道树】及普陀【毘娑尸佛成道树】
　　咏金莲花八韵
　　是莲不出水非菊却宜山色拟瞿昙面笑开迦叶顔风前足丰韵夏永伴幽闲花谱新方着诗题旧弗闲【元以前无专咏此花者惟周伯琦赋得栾河篇有金莲满川净如拭之语及上都纪行诗注见其名】沼欺鱼未戯夜喜鹤犹还緑玉雕叶侧黄金簇萼间江南休问采月里漫疑攀近识额济尔真观植渚湾【近土尔扈特归降始知其所居额济尔河内有黄色莲花亦足备异闻也】
　　欢喜园
　　佛殿边傍搆精舎取名自合梵宗兼因之两字额欢喜亦欲六尘澈净严座聴钟声白业习窻含麦色绿郊觇踟蹰未副今来望泽祗才滋尚待霑
　　雨香馆写懐
　　今嵗雨香逊去嵗雨虽滋矣待其滂但祈禾黍优而渥那在木花芬与芳宇宙以来此山色冲融之际荡烟光挥毫得句肩舆去宜静处偏我觉忙
　　玉乳泉
　　灵山必有泉有不一其所清泚斯为最因之名玉乳泠泠出于窦容容贮为池更下渗不见云浆例靳之防嶫围奇峯閜砢阴嘉树滴滴是曺溪宜有天龙防秋月以为印春风亦为漪睾想千年上何人此乐饥非瀑寂无声是洼宛有象设即拟为樽沆瀣承斯当无尘到净区有冽出深孔即景咏小雅瞿然为之恐
　　玉华岫
　　泐嵃陟曲磴崥崹据小巅寺髙因出树山秀以淙泉鸟下如聴梵旙扬自演禅桂花犹未发【是处岩洞育桂】谁曰四时妍
　　题正凝堂
