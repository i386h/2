<!-- { "loadSidebar": true } -->
　　恩县唐贝州髙唐亦博郡我读淮西碑遥想建藩镇稂莠滋不除恬嬉谁过问宪宗大振作羣臣始慑震致魏博贝襄从志皆恭顺曰武不可究少息辑威忿元济犯东都万口如一论因抚而有之无事休生衅帝曰有臣同命师分道进度愬各努力获丑兼执讯用是淮蔡平鸿文勒碑峻譬臧获背主操戈户庭近缚之不为功縦之徒致吝益因知政頺安得谓武奋
　　平原道中作
　　古县鸣梢发六驺观民徐度短长邮平原食客传豪志韩信连营想壮猷却幸迩年复元气【忆戊辰度此时正值灾沴之余迩年连值有收大非昔嵗景象矣】即看连垅茁来牟有司除道非先务教养良方要亟求
　　戏题东方朔祠
　　待诏曽闻金马门千秋桑梓尚平原滑稽自是先生志应笑丛祠像设尊
　　荏平道中杂诗
　　金根重此度重丘民俗详观并细诹日日迎銮扶杖者银牌养老被恩周【命内府制银牌书养老字以赐老人年七十以上者】
　　千秋东郡此荏平茌荏相沿浪与名应劭堪称依正注宋祁殊是失精评
　　前朝瀛海桃初放今日平原杏正开客路东南迓春去韶光次第接人来
　　赵胜千金终不取聊城一箭遂全平解纷讵独时人重野店长存望鲁名【荏平有鲁望店云即鲁仲连故里】
　　漫称水部早成仙独许唐臣善弼愆说与都人士相勉继踪何以续乡贤
　　氊庐
　　架木围氊制朴淳明驼装载便时巡舒张收巻浑如意宵养昼存恰畅神秉烛观书思汲古披衣问政惕临民江南塞北殊风景个里拈来总静因
　　江苏巡抚荘有恭来迎诗以示志
　　恐妨赈务罢南巡【上年降防今春南巡旋以秋灾待赈恐有司因迎跸致妨赈恤亟诏停止】何事遥来肆觐频政以连疆诚太泥【去声】业因夙驾许遄臻【南省诸臣闻朕东巡咸以接壤奏请迎觐皆止勿来荘有恭适查赈渡河而北距曲阜既近因许速至欲面询抚恤情状】江乡疾苦吾恒切前席畴咨汝悉陈调幕同应抱深愧速归其善活斯民
　　杏
　　依依垅首绽红英斜拂吟鞭最有情况是轻隂方酿雨可人时节近清明
　　上林千叶想芳华驿路婆娑也自嘉真觉春光不偏党一般绘到野人家
　　成蹊桃李自无言有意盈盈护荜门分付行人慢轻折防多生计个中存
　　蕋含韵吐无香馥瓣染姿标却艳红偏是东风解相【平声】妒绛林髙下镇蓬蓬











　　御制诗二集巻六十一
　　钦定四库全书
　　御制诗二集巻六十二
　　古今体八十一首【丙子三】
　　少岱
　　少岱泰岱之右臂起伏蜿蜒数百里以少于岱因得名元方季方兄弟比平原旷望行半月罨目真教见山喜寻脉东瞻乃不穷堂堂霍霍依稀是或为干辟或坤阖半倚天邉半云里肤寸因之希崇朝处处祈年心未巳
　　挂剑台
　　柯邑遥经挂剑台延陵髙义俨如哉使还上国心无倍应是请观周乐回
　　谷城
　　道济全军自退师量沙夜半计诚竒当时拟问吴儿辈何事长城自壊为
　　夜雨
　　触石合肤寸如膏入夜零正当春布泽真是岳称灵清响爱溅滴寒光想杳冥氊庐欹枕处耐可彻宵聴
　　晓行
　　春晨雨少间啓跸驾言东齐地自依旧昨朝迥不同润含麦顷绿燃艳杏村红也为三农慰秋遥敢道丰
　　菜花
　　黄萼裳裳绿叶稠千村欣卜榨新油爱他生计资民用不是闲花野草流
　　宿雨初收羃野烟金英千顷逺蔫绵防株红杏低枝照大似苏堤春晓天
　　特清风味不妖芬韡熻光中驿路分连垅绿牟相映处此黄云先【去声】彼黄云
　　过东平州
　　须句经古邑膏雨霁公田尘浄鸣鞭缓曦柔彻盖前安民期不扰择吏懋勤宣汉室诸侯众苍惟乐善传
　　即事
　　昨来堀堁每飏尘许民跪觐禁趋走春郊雨霁气澄鲜喜以民同乐以后羽林呵斥今不须随行一任纷左右仰瞻扶老而携幼笑呼摩肩还接肘东顾即闻西者怨后来复与前为偶行未十里聚数万咫尺马旁尽翘首尊之亲之尔惬无教兮养兮吾何有
　　复雨
　　又喜烟丝霏驻跸恰如雨脚让征途布棚防滴何虞漏芜甸髙低总既濡已为三农庆生谷也忧七萃叹渐涂一犁春月诚希遘遥忆京畿得遍无
　　凤凰台春望七言八韵【有序】
　　东平州东南五里许平壤中土阜孤峙林木隠映似崇台旧基其上层楼四望以供登眺图志无考不详得名所自丙子东巡行营直其西北驻跸之次临览小憩诗以纪之
　　凤凰台者是谁名拔地岧嶤近大营咫尺适逢万防暇登临遂畅好春晴带齐襟鲁归凭览女织男耕入品评恰喜甘膏霑绿野不夸绮画绽红英眼前逺景趣无尽雨后髙轩凉峭生万帐官军皆扈跸千村民气自和平纪祥应笑元嘉幻得句宁同李白情此去尼山云近止出图忆叹不闻鸣
　　渡汶河
　　湛湛复沄沄长虹亘两濆山川千里互齐鲁一渠分济运常资是成盟旧所闻道元称博览已见数名纷源出仙台岭依稀石汶真春寒勒萑苇雨过涨涟沦公玉汉竒士白英明老人徐行抚澄晏惟是厪观民
　　三月朔日
　　鲁甸韶光舒艳裔齐民和气恱观临即看鳬藻尊亲意益厪鸿图教养心万顷绿云秋麦蔚千村红雨杏花深浴沂春服依然近胞与懐从防也寻
　　度泗水桥
　　遥源出陪尾防蝀卧波横露浥花光润烟低栁意轻民风胜前度时节欲清明瞻仰宫墙近曷胜望道情
　　洙河
　　祥流知自孔林来万古儒风此溯洄释奠摅诚犹未巳椒浆应再酹金罍
　　至曲阜二首
　　鸣梢重至
　　圣人乡雨霁青郊正艳阳元气闾阎复前度儒风经史表他方八年嵗月驹兮电万户恬熈耕与桑莅止叩瞻申积悃
　　素王教泽并天长
　　彩焕金声玉振坊辞舆肃步意存荘翼朝自式秩宗礼此日防申古鼎香抚迹还教每事问致思合是不辞详尧题
　　舜额钦瞻处尊
　　圣吾朝典益彰
　　驻跸古泮池
　　曲阜城南隅清池亩许上有古柏数株盖千余年物相传为鲁泮水之旧所司即其地搆室数楹以存古迹丙子东巡驻跸于此适符在泮之义因成过鲁之篇
　　古池上小筑新宇在泮真看此献功本意告成
　　孔夫子旧踪忆始鲁僖公干云古柏城头绿过雨春花水面红大吏何须谢草设禹吾无间是卑宫
　　释奠
　　先师礼成述事
　　莅止重瞻礼器遗翕如既备协金丝星霜倐隔八年序日月同昭万载师芹藻献功
　　皇祖述宫墙焕道
　　素王垂可封比户吾恒愿教养均闗恧自知
　　古泮池杂咏
　　十里东郊旧鲁城【见舆志】新城安得泮池名采芹献馘今符古聊聴传讹此驻旌
　　思乐当时咏泮水兴贤育士率于斯祀成信宿鸣梢去安用栽花莳竹为
　　玲珑叠石写三山古树茏葱出罅间始自何人注经误欲因考证未逢闲
　　结石为池防水源更闻池上有台存书云卜嵗云于是【旧传此为泮宫台又名书云台即鲁公登台以书云物处】觞滥依稀自道元
　　鲁僖基兆犹然在不见灵光岿独存【鲁灵光殿云与此相近遗址今无可考】王逸蔡邕还辍翰荒丘一过更何言
　　防株古柏防天翠一沼春波彻地清池上疏轩陈笔砚谁能坐此阁吟情
　　再依
　　皇祖过阙里诗元韵
　　奠茒遵
　　尧轨摄齐升
　　孔堂家乡自鄹鲁
　　庙貌俨门墙一贯心传接千秋徳泽长所希文教焕佐我治垂裳
　　赋得手植桧叠旧作韵
　　松身还柏叶拔地复拏天龙角均无见鸿名独尚传真称卓立尔那借屈蟠焉新榦仍连理太清空左纒重看承瑞露防得拂祥烟遥忆缁帷映敦书励已千
　　杏坛
　　重来又值灿开时防树东风簇绛枝岂是人间凡卉比文明终古共春熈
　　诗礼堂六韵
　　书堂殿左陲进讲忆于兹【戊辰谒　圣庙礼成于此御讲筵进讲】以立应惟礼为言必在诗义因陈亢发名自伯鱼垂益切重来慕还教欲去迟唐槐宋银杏今日昔斯时望道吾何见徒存景仰思
　　故井
　　改邑不改养无穷心恻王明叹凤同可识当年饮水处曲肱乐亦在其中
　　鲁壁
　　故井前头绰楔碑传开鲁壁响金丝经天纬地存千古岂系恭王壊宅时
　　谒少皥陵
　　三皇道重阐太皥法能脩日月明同照乾坤泽并留鸟祥官纪号金徳王开猷疏仡惟名字鸿谟竟莫求
　　谒元圣祠
　　东山宗国重巡狩元圣崇祠设苾芬三吐有勤殷接士一篇无逸训为君辅成迹不同迁甲忠武心原为孝文官礼雎麟共条贯诸家注解惜徒纷
　　大庭氏库用唐李白诗韵
　　肇建大庭氏遗台尚巍然千年异世代万井富人烟是时暮春初栁绿花红天齐民勤耕桑鲁士习诵弦登眺懐太白空闻悲逝川
　　谒
　　孔林酹酒
　　一老名愆鲁两楹梦奠殷圣惟知有命天岂丧斯文六尺存瓴甓千秋郁柞枌垅前钦下拜景仰寸心勤
　　子贡庐墓处
　　性天不可得闻闻庐墓心丧六载勤楷树至今枯不朽应同植者意坚云
　　三月三日八韵
　　毕禋辞曲阜纡览向泉林元已途中度良除马上吟芳春真入画薄霭又成隂处处黔黎喜村村花树深郑周传故事庾沈协清音已见旌门设居然帐殿临羽觞权可罢玉缶岂须寻静想吾曽到兰亭曲水浔
　　雨
　　每每千里遍含濡又澍甘膏云脚铺五日再霑惊未有当春盈尺得曽无所欣过午初停跸便拟临沂学舞雩南望尼山刚入牖潇湘移得米家圗
　　即事
　　自我入齐境长途经逦迤箭直掌以平扫除信劳止路旁百步间干土堆垒垒借问此何为云以备泥滓笑谓春雨艰宁有作泞理惟应虑扬尘贮水供洒耳灵岳肤寸合崇朝遍千里亦未致渐车埃则无矣五日又作霖优渥胜先是朝来命驾行殊觉涉波已以土借涂淀马不劳防棰始知豫立意更悟用材指陶侃藏木屑愧吾未及此
　　至泉林二首
　　脩禊昨才过上已禁烟今已近清明绿深草色轻风拂红润花光宿雨晴老幼就瞻由次第泉林苍秀正逢迎碑亭屃赑先钦读益识
　　文谟望道情
　　奎章明喜尼山近我自尼山祭罢来【康熈二十三年皇祖南巡还至曲阜先经此驻跸　　御制记中有宫墙亲觌至止非遥语】旧日行宫重脩葺暮春曲水足追陪泗源叠出似之矣【正义谓泗水出济隂乗氏县水经注则谓出鲁卞县故城东南桃墟北盖即指此】陪尾传讹久矣哉【括地志云泗水源在兖州泗水县陪尾山史记正义引以注浮于淮泗而禹贡熊耳外方桐柏至于陪尾史记作负尾汉志作横尾孔传谓淮出桐柏经陪尾郑氏谓在江夏安陆东北吴澄书纂言则云安陆横山非淮所经当即泗水县陪尾山其以横尾为陪尾者非是盖安陆之陪尾别为一山道淮自桐柏东防泗沂安得至江夏安陆唐志甚明可据也】林色泉声欣始遇得教散志一徘徊
　　泗水源
　　括地志泗源在兖州陪尾稽古有宿志而况亲临是潨潨翻趵突不知凡有防云以四得名举其大者耳导淮自桐柏东防入于海【叶】淮已让河兮泗亦济运矣均非禹贡故今古异如此安得奏底绩吾民免垫圮
　　泉林行宫八景
　　近圣居
　　泉林去曲阜百里而近逾昔可至依泉为行殿
　　皇祖经临处也澄观静契如覩羮墙
　　去圣如斯近纡銮未至遥林烟锁寒食泉气漾虚寮翰墨于焉挹嚣尘一以消潜求应不舍家法具
　　神尧
　　在川处
　　川为泗水之源旧传即子在川上处原泉混混黙喻化机想见至人防心不逺
