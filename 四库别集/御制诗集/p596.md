<!-- { "loadSidebar": true } -->
　　听讼吾犹人无讼以为本春秋经世书道徳齐礼谨尊王而贱霸頼是以示准人心与天理借斯以不冺谳有评狱义狱实刑之引春秋岂其然求精失之逺梦得【叶】已一误【宋叶梦得尝作春秋谳不揆经世之意而専以评狱解经已失春秋本防至元王元杰复撰谳义葢未见梦得原本而名与相稪其书编辑程朱绪言复删缀胡安国传分缀经文之下而于三家末别标已意曰谳其与朱子一无异词盖墨守前説一字不敢芟削实难免重儓之诮云】元杰【王】重儓允后贤议前贤辩驳恣口吻类此各标长充栋奚能尽
　　再题展子防逰春图用巻后题者韵
　　水随笔底生波澜意着花樷芳未阑伊人妙解寓法外艳裔韶光正好防韶光祗以物情媚更值景明与风细逰人各尽凭赏豪小歩亦骄锦鞯被锦鞯绣迳盘差参开唐画祖诚无慙【出汤垕画鍳】圣湖厓略颇相似起予兴在巡方骖
　　此韵为冯子振奉长公主命题画者又有识洪武十年观于奉天门和子振韵而不书其为谁者二诗并不足称画故用其韵题之











　　御制诗四集巻四十五
　　钦定四库全书
　　御制诗四集巻四十六
　　古今体六十二首【戊戌二】
　　春祭
　　社稷坛斋居有作
　　去嵗阙春
　　祈其阙不可言【昨嵗春祭　　社稷坛正当百日缟素期内不能躬诣行礼】兹当过小祥
　　大祭躬始安预斋应从吉素衣易旧观【二十七月内凡遇　　坛庙大祀斋戒例当暂易素服从吉御常服】惟是庙堂制补衣更百官【羣臣已过期年服色例应如旧朔望及逢五逢十应易补服诸王大臣以为请因朕躬尚在二十七月素服期内对之心觉不安命宫内为正朝所在勉从其议在圆眀园则仍如去嵗例】对之意不怿踟蹰鼻为酸一愧非素心一伤嵗月殚守礼岂易云斯即为君难
　　再题刘一清钱塘遗事
　　遗事钱塘撰一清兴亡政要纪分眀考踪似仕又如隠【其人始末史传无考书则纪南宋一代军国大政贤奸进退略于髙孝光寜而详于理度以后有正史所不及者盖似宋时曽任职官故能谙习掌故如此而巻端题识惜髙宗不都建康而都于杭士大夫湖山歌舞视天下于度外卒至纳土卖国云云则又似石隠者流置身于局外为庶人之议者考其踪迹盖在仕隠间云】致叹为凡与作荆进据失兼失退据宋氓异更异元氓【一清初称元为北兵北朝似为宋民矣其记元师下江州下安庆则又改称大元记京城归附则称大兵入临安府一人之书而前后称谓自相矛盾实为进退无据云】湖山歌舞依然在镜古孰非殷监呈
　　题刘松年烹茶圗用题牟益茅舎闲吟图韵
　　昔咏牟家茅舎圗谓当搆出已新殊谁知全仿暗门子证有曽収臬副卢【见巻后唐寅跋语】自是一时无匹者底湏七椀始狂乎已教两识玉川面【近得松年此巻观其邱壑仿佛曽见因检取牟益茅舎闲吟图巻相较则人物屋宇树石位置并同考其时世刘在前而牟在后自系牟益得松年藁本仿为之然两巻画成时俱未自标图名刘巻赖有唐寅跋为玉川子烹茶图得存其真牟益则収蔵家未加考订率题为茅舎闲吟图题跋者亦遂相沿而误余前此着句只就原标之名今始较得两巻同异原委因各题一诗识之且以两图同弆一箧使彼此得相印证为艺苑増此佳话】信矣语云徳不孤
　　仲春祭
　　社稷坛礼成述事
　　吉日
　　春祈举干支嵗徳同【是日戊戌】重重卜丰茂秩秩礼昭融功肇三农久
　　福覃九防中曰绥屡曰普致祷愿诚通
　　题影宋钞班马字类
　　采摭欣传檇李娄居然影宋似雕锼荀袁原未范围出班马借因奥窔求喜此朝而暮诵嘉伊逺绍更旁搜披翻快处縁恶防笑异东坡大白浮
　　痕都斯坦挑耳盂歌
　　昆仑西极王母都孕灵毓秀产美瑜方言印度音各殊【痕都即印度之转音】厥有玉人喀吗呼【彼处呼玉人为喀吗攻玉为水磨】水磨【去声】制此桃耳盂寳砂琢磨异専诸【吴中玉匠多出专诸巷】薄于纸更轻于铢抚不留手琼华敷葆光内含外复腴西池得式其然乎
　　恩慕寺瞻礼
　　一寺却兼两寺号【昔　　皇祖为　　太皇太后祝厘扵南苑建永慕寺　　皇考为　　皇祖荐福于畅春园建恩佑寺兹于恩佑寺侧为　　圣母敬建梵宇因合两寺之义名曰恩慕以识永思】两门原似一门通慕而未敢奉
　　神御　　【圣母每嵗驻憩畅春园之日最久实为适志颐神似宜于此専申慕悃然　　皇祖妣皇妣御容惟尊蔵　　夀皇殿遇除夕元旦同列祖　　列后神御敬奉瞻礼而　　皇考于　　孝】
　　【恭仁皇后神位亦惟恭奉飬心殿及圆明园之东佛堂兹予于　　圣母惟悉遵　　旧典而行不敢轻有増益至畅春园与　　夀康宫相同均宜留为万万年尊飬东朝之所若于此防奉　　圣母神位　　御容何以垂贻久逺且恩佑寺曽奉　　皇祖神御今移奉于御园之　　安佑宫而恩佑寺则惟奉佛像兹　　恩慕寺亦遵此以报　　慈恩】
　　恩以难忘建梵宫此日经过防礼处去春
　　陈奠痛思中
　　九经三事　【畅春园正殿名　　皇祖匾也上年于此暂安　　圣母梓宫每至御园石衢所必经逺见　　殿脊实不忍仰视云】閟朱户弗忍擡头望瓦筒
　　仲春幸御园有作
　　去年已是御园居【昔遭　　皇考大故二十七月后始居御园昨嵗　　圣母大事以梓宫暂安　　九经三事殿即于御园持服以便常诣谒奠及　　山陵礼成以百日内既已园居故于北郊大祀后仍居御园且余年已望七颇觉畏暑园居稍为清凉得以精勤庻务亦足仰体　　圣母在天慈爱故不能如从前驻御园之待二十七月究不免于慙恧今虽已逾小祥故于春祭　　社稷坛后幸御园较毎嵗已迟一月矣】今嵗园居益欿予便即法宫亦朱户【宫中皆黄瓦朱户都非倚庐之理居之亦自不安也】却犹林籞有精庐【虽曰园居而朴屋素席较宫殿反为适意】孟春既过仲春至【向年皆以孟春奉　　圣母行庆度节兹不可复得矣】娱事谁知往事虚防笔勉为纪时月无端惹恨祗长歔
　　长春仙馆礼佛有感
　　园内
　　赐居别一所年
　　庆节憩
　　慈躬【长春仙馆予昔　　皇考赐居也御极以后每嵗孟春奉　　圣母幸御园即　　驻憩于此行庆度节至正月杪始奉慈驾驻畅春园】昨春
　　大故忽于此今嵗重来望已空未敢频兴
　　神御屡【去春　　圣母于此升遐室宇庭阶触处皆増伤感苐以　　列后无専奉　　神御之例不敢于礼有所加因于　　寝宫奉佛荘严以时办香瞻礼敬志哀慕】因之洁治佛筵崇瓣香懴悔期消恨翻惹填膺恨不穷
　　陜甘縂督勒尔谨奏报得雪诗以志慰
　　山西得雪缱甘凉【前因王廷賛奏甘肃去冬雪未霑足适其日巴　延三奏至晋省扵正月初十十一两日并日渥春】【霙兾甘肃亦当普被随驰谕询问勒尔谨防据覆奏甘肃十一日雪仅止数寸现在防诚祈祷尤为轸念】继悉防求望泽霶愁彼穷邉艰爨釡慰兹清晓擘书囊仲春上澣方举趾五寸时霙普报祥麦纵少耕益禾黍【勒尔谨奏三月初五日自寅至亥甘肃省城得雪除融化外积地五寸附近州县相同巩昌平凉各属亦同日得雪三四五寸不等小民得以及时播种早禾于邉氓生计大有禆益披覧始觉欣慰】不禁额手为民庆
　　题明制瓦砚
　　内府库蔵分典守各司存不相授受偶搜所弆旧陶复得三十皆琼玖【内府蔵砚分贮各处因命内廷翰林检之于懋勤殿蔵者择其十四飬心殿蔵者择十二御书房蔵者择四视之皆旧物也遂各为题咏】或端溪旧或澄泥乃识天家何不有此瓦虽非汉唐宋亦二百年用以久质坚制古与墨宜佐我文房之四友一以惕是召公言一以慙非坡翁手翁于二犹以为多题此纷呈徒自丑
　　微雨【二月望日】
　　半夜报知微雪飘晓来见晛亦云消防云时散还时聚作雨孰期复孰招恰幸农功兴二月本无心绪问花朝地刚润湿徐言止慰与惜兼惜则饶
　　题木刻屏
　　名山秀水淡烟光行处奚奴负锦囊刻意求竒琢新句岂知大块有文章
　　右奚囊覔句
　　溪桥樾径后先行飒沓风光潇落情童子抱琴主人问可来流水写其声
　　右山墅探逰
　　野艇何妨小泊之眺中天水永相宜防株枫树叶全落知是吴江已冷时
　　右江臯舣眺
　　格物
　　纸窗糊玻璃内外胥相见及至呼而语难闻如壁间移就隔纸言详悉聴弗乱乃悟玻璃厚虽明障声唤纸纵糊以暗质薄音传惯得视碍乎聴便聴视艰徧取一兼欲二人情似无厌【叶】与齿去其角傅翼两足判理固宜若斯陇得蜀莫羡然更有后言虞书明逹賛兼聴还并观斯应勉勿倦
　　西直门外
　　东坛朝日欲躬行晓驾轻舆返帝京遇闰春寒莩甲晩垅头秋麦始抽萌
　　髙梁冻觧落流澌栁色微黄渐染丝桥畔倚虹堂好在过门不入合于斯
　　前朝细雨未成寸今日终风欲作霾踊惧春膏或艰致愁农意复始兹哉
　　直总督周元理奏报得雨
　　保阳膏雨才霑寸以较京畿润畧深【二月望日京师之雨仅湿地皮兹周元理奏保定省城于是日得雨寸许而附近各属并河间天津正定顺徳广平及赵深定各府州所属得雨亦同日有二三寸不等者盖迤南雨势较大云】况是迤南势微大方当仲月感惟钦春寒可待发生候【今嵗节气较迟麦苖尚未能长发然得时雨益佳】农务先祈吉兆临齐豫冀防加倍泽伫聴佳信渥秧针
　　咏宣徳雕漆盒
　　代笔以刀画意传胜于汉法吏侵权髙人望月松笼影僮子烹茶鹤避烟何借大家诩元季显标内府制明年因思諌者十人昔未必精工若此然
　　题増补武林旧事
　　补因廷焕【朱】原周宻旧事武林想像间正向金朝称侄际那仍豪兴赏湖山
　　都人士女走如狂天子真称孝夀皇便是北方有归榇安能五国觧凄凉
　　朝歌暮舞胜都京水秀山眀凑雅情绘出承平真气象尔时岂果是承平
　　仲春
　　朝日坛礼成述事
　　刚嵗例躬行元端此竭诚得
　　天表久照永古耀阳精作则防申已敢云视若
　　兄礼成返銮辂彻乐弗昭声
　　雍和宫瞻礼作
　　灵坛将事罢取便至
　　兴宫昔以
　　跃龙着今惟演象崇闻诗嗟莫得存泽抚犹同百念纷吾感那能契本空
　　雪【二月廿二日】
　　风来东北已连朝醸雨因寒作雪瀌落地无妨尽融化漫天益爱恣飘萧装林忽讶开梅蕚亚垅偏欣润麦苖应是园亭阙题句【去冬今正频被佳雪以居宫中故御园总未题句】故教六出速【读如速客之速】清謡
　　晓晴
　　昨午飘霙落地融晚风寒峭积庭中遇圆扫却璧仍白御冷添来鸽正红彻夜问知霏雪宻侵晨起视散云空瓦檐日照垂氷柱助景宜农頼化工
　　读刘昆传
　　刘昆列儒林善政人称美因致虎渡河斯事吾疑矣所谓儒者何守正弗竒诡虎负子避去竒诡失正轨而况人与物各有其类耳相感必以类虎岂人类比尹不能格桀比干諌纣死然犹臣与君其势为难尔尧之于丹朱舜则商均是二岂非父乎并不能格子桀纣丹朱均恶较虎差已而圣父贤臣犹不能格彼顾谓一县令善政方百里格恶兽之虎应必无是理
　　咏官窰葵花盘
