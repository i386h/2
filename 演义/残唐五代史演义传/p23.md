<!-- { "loadSidebar": true } -->
　　彦章见了五方五帝阵势，仰天叹曰：“天绝我也！今日中计。”正欲前走，忽听得唐中军催战的炮响，东南上郭彦威杀来，正南上刘知远杀来，正西上石敬瑭杀来，正北上李嗣源杀来，中央李存勖杀来。这五位皇帝，俱各骑着五匹马。一个是乌獬豕，一个是赤狻猊，一个是黄骠马，一个是枣骝驹，一个是分鬃骥。各使着五般兵器。一个是托天叉，一个是倒马搠，一个是安汉刀，一个是画杆戟，一个是金蘸斧。五位皇帝，一齐来攻彦章，彦章困在垓心，自知独力难战，怎当这五王的福分。正是五条赤须龙，群战一个白额虎。彦章力尽神疲，仰天大叫一声，拔剑自刎。欲知后事如何，且看下回分解。丽泉诗云：
　　鸡宝山前战二秋，彦章自刎大梁愁，
　　建唐妙算人难及，先胜梁兵第一筹。
　　卓吾子评：
　　王彦章屯兵鸡宝山二年，百战百胜，勇冠三军，为强梁弼辅。被史建唐以五皇兵将，按据五方，赶逼彦章，自刎于狗家疃而死。建唐妙算，唐营中无有。
　　 
第四十三回　李嗣源据守大梁
　　话说五龙逼死王彦章，梁兵四散奔走，降者极多，唐兵径奔汴梁，远近守将，望风归降。时梁王闻彦章已死，乃聚宗族长幼，相向而哭，君臣商议破敌之策，皆莫能对。遂谓宰相敬翔曰：“汝尝有生子，当如李亚子，教吾事唐，吾一时不从，以至于此。今事急矣，将若之何？”翔泣曰：“臣受先帝厚恩，殆将三世，名为宰相，其实朱氏老奴耳！事陛下，献言莫非尽忠，陛下不肯早图，致有今日，纵使陈平更生，诸葛复出，谁能为陛下计也？臣请先赐一死，不忍见宗庙丧亡！”因与梁王恸哭一常城中尚有控鹤军数千，朱珪请帅之出战，梁王不从，乃命王瓒驱市中百姓，登城守御，比及五日，唐兵打入大梁，梁王疑诸兄弟，乘危谋乱，尽行杀之。至是，梁之众臣，各怀忿怒，遂将朱友从绑出城来，为唐乱兵所杀。
　　当日，大唐众王子商议，皆言：“李存勖是晋王嫡子，志气远大，英雄无敌，当应天顺人，以承大统。”众人共立为帝，是日即位，称号后唐庄宗皇帝。改元为同光元年，大赦天下。
　　时张全义请迁都洛阳，唐主从之。封冯道为左右仆射，封李嗣源为行兵大总管，封郭崇韬为侍中。崇韬深有谋略，辅佐唐主，以成帝业，至是权兼内外，谋猷规益，竭中无隐，荐引人物，他相受成而已。
　　却说唐主自灭梁后，溺于酒色，专事音乐，或时自傅粉墨，与优人共戏于庭，优名谓之李天下，尝自呼：“李天下，李天下！”言尚未绝，只见一人向前披其额曰：“李天下只一人，尚谁呼耶？”唐主视之，乃是一优人，姓敬名新磨。此人善于音律，尤精歌舞，甚得帝所钟爱，至是如此戏之。当时诸乐人，出入宫掖，侮弄缙绅，群臣疾忿，莫敢出言，亦有交相附托，纳贿以干思泽者。蠹政害人，恣为谗慝，且疏忌宿将，不恤军土，数出游畋，蹂践民间五谷，上下恣怨。
　　时有魏博将守瓦桥，留屯贝州，赵在礼据守邺城，遂谋作乱。唐主遣李嗣源率兵五万讨之，嗣源领命去讫，星夜到邺都扎了营寨。嗣源下令，命众军准备，次早进兵攻城。是夜指挥使从马直部下军士张破败作乱，率众大噪，杀都将，焚营寨。
　　比及平明，众兵各个持枪带剑，围逼中军。嗣源厉声叱而问曰：“尔众人欲何所为？”众军齐声答曰：“吾等从主上十有余年，百战以得天下。今主上弃恩任威，且云克城之后当尽坑魏博之军。我辈初无叛心，但畏死耳！今众议欲与城中合势，击退诸道之军，请主上帝于河南，令公帝于河北，以为军民之主。”嗣源曰：“汝等是何言乎？”因泣下以谕众军士，军士于是厉声一呼，左右相从，即共拥嗣源入城，城中军士不受，城外众军挺枪混战，内外皆溃。嗣源诈言，方得出城，即欲召兵，以攻为乱者。安重诲曰：“不可！公既为元帅，不幸为凶人所劫，安可以攻之？不如星夜诣阙，以见天子，庶可自明，此弭乱之计也！”嗣源听言，即日结束，南奔相州。
　　正值李绍荣在唐主面前进献谗言，奏嗣源在邺城已叛，自立为帝，唐主信之。比及嗣源上表，诉明其事，又为绍荣所遏，不能上达。嗣源由是疑惧，石敬瑭谓嗣源曰：“夫事成于果决，而败于犹豫，安有上将与叛卒入城，他日得保无恙乎？今日事势如此，早宜决计。吾观大梁，乃天下都会之所，愿先取之，始可全身无事，此为上策也。”康义诚亦曰：“今主上无道，军民怨望，公若从众则生，守节则死。”嗣源曰：“吾亦知如此，恐招不义之名。”乃令安重诲移檄会兵。于是，军声大振，遂以石敬瑭为先锋，李从珂为都总兵，引兵径入大梁。
　　报至洛阳，此时李绍荣请唐主幸关东，招谕中原，唐主从之。及至万胜镇闻嗣源已据大梁，诸军离叛，神色沮丧，乃登高叹曰：“吾不济矣！”即命旋师，径回洛阳。当日与群臣正在商议御乱之策，忽闻禁中喊声大举，杀气冲天。唐主问：“是何处喧闹？”近臣奏称：“从马直指挥、伶人郭从谦率所部兵，攻兴教门。”唐主听得大惊，急召救援。时朱守殷将骑兵在外，召之不至，唐主亲自率卫兵击之，乱兵四散，各自奔出门外。唐主乃引兵憩息于茂林之下，未及半刻，乱兵已烧兴教门，一涌而入。
　　此时近臣宿将，皆解甲逃躲，独有指挥使符彦卿、军校何福、王全斌十余人，力战拒敌。俄而唐主为流矢所中，须臾而殂。彦卿等恸哭一回，不顾而去，左右皆从。伶人善友，钦乐器而焚之。刘皇后见唐主已死，遂收拾金宝，包裹数囊系于鞍轿之亡，与申王存渥及李绍荣焚嘉庆殿出奔去了。朱守殷领兵入宫，领宫人三十余个，纳于其家。于是，诸军大掠一番。
　　是日，李嗣源至罂子谷，闻之大哭。谓诸将曰：“主上素为群小蔽惑，致有此失，吾今将安归乎？”欲知后事如何，且听下回分解。逸狂诗曰：
　　灭梁继统后唐兴，何事庄宗政不明，
　　信任奸邪耽酒色，偏贪音乐宠优人，
　　迁都恣怨荒朝政，畋猎游观扰庶民，
　　自取乱亡何足惜，彦卿恸哭亦虚情。
　　卓吾子评：
　　庄宗灭梁即位，以声色自娱，宠优信谗，致死于郭从谦之流，抑可怜不足惜也！
　　 
第四十四回　唐明宗焚香祝圣
　　当日，嗣源乃入洛阳，止于私第，禁止焚掠，得庄宗之骨于灰烬之中，以帝王礼殡之。文武百官三上笺请嗣源监国，嗣源乃泣诉于庄宗柩前，遂即皇帝位，称号明宗皇帝，改元天成元年，立淑妃曹氏为皇后，立子李从厚为太子，封冯道为平章事，封婿石敬瑭为六都卫副使，封郭从谦为景州刺史。从谦既至景州，唐主遣使诛之，夷其三族，以从谦叛庄宗之故也。
　　却说唐主自即位以来，年已六十，每夕于宫中，焚香祝天曰：“某本胡人，因天下扰乱，为众所推，愿天早生圣人，为生民主！”明宗初无为帝之心，遭时多艰，邂逅得国。莅政之初，内无声色，外无游畋，不任宦官，废藏库之财，赏廉吏，治赃蠹，虽不知书，而所行暗合于道，年谷屡登，兵革罕用，校于五代，名为小康。
　　是年长兴四年，秋八月，唐主染疾甚重，秦王从荣入内问疾，唐主低头不语。从荣见唐主病势已危，遂抽身出外，行不数步，只听得后面哭声震外，从荣疑是唐主殂了，恐不得为嗣。
　　次日遂称疾不朝，密与其党设谋，欲带兵入侍，先制服权臣。
　　乃遣都押牙马处钓，谓朱弘昭、冯斌曰：“吾欲率牙兵，入宫中侍疾，且备非常！”二人曰：“主上万岁之后，大王宜竭心忠孝，不可妄信浮言，妄行非为之事！”处钓将二人之言，回告从荣。从荣大怒。复遣处钓再往谓曰：“公辈殊不爱夷家灭族耶？何敢以言拒我！”二人患之，遂先入告王淑妃。淑妃大惊，急召孟汉琼、唐议诚商议拒王之计，议诚等面面相觑，竟无一策。
　　当日，从荣率步骑千人，陈于天津桥，先遣马处钓至冯斌私宅。谓之曰：“吾今日领兵决入，公等存亡祸福，只在须臾之间耳！”斌听之大惊，乃驰入右掖门，来见弘昭议诚、汉琼及三司使孙岳。冯斌谓议诚曰：“公勿以儿在秦府左右，顾望主上拔擢吾等，自布衣列至将相，非一旦之计得人，苟使秦王兵得入此门，置主上于何地？”议诚默然无语。数人正在商议，未及半晌，忽见监门将士来报：“秦王帅兵已至端门矣！”汉琼听言，拂衣便起，趋入殿门，弘昭与斌随之。议诚此时不得已亦随之。
　　汉琼见唐主曰：“今从荣作反，欲谋为帝，帅兵攻打端门，乞陛下圣裁，早为定计！”此时唐主昏晕在榻，不能言语。久之，乃以手指天，徐徐泣下。谓议诚曰：“卿自处置，勿惊百姓。”控鹤指挥使李重吉，从珂之子也，时侍于侧。唐主曰：“我与汝父，亲冒矢石，出万死于一生，以定天下。从荣辈有甚功劳，今乃为人所诱，为此悖逆之事乎！以今之计，当呼汝父，授以兵柄。”重吉听言，即率控鹤军守宫门。汉琼遂召马军指挥使朱洪宾，使五百骑将，共讨从荣。
　　从荣见内兵已动，其势浩大，不敢交战，即走回府，僚佐惊惧，尽皆逃遁，牙兵溃去。皇城使安从益，力斩从荣并其子，以献唐主。唐主骇然大叫一声，昏绝久之。左右急救，半晌方醒，宫人复进汤药，田是疾愈沉重。时从荣一子尚幼，养在宫中，诸将欲除之，并灭余党，以绝后患。唐主泣曰：“此子何罪？苦欲杀之！”诸将力赞，唐主不得已，竟至典刑。冯道曰：“从荣所亲者，高辇、刘陟、王说而已，今数人已死，自非与之同谋，岂得一切诛之。”于是遂止。
　　时宋王从厚为天雄节度使，众臣会议，遣孟汉琼召之。唐主乃召冯道听诏，嘱以后事。唐主遂崩，年六十九岁。时长兴四年也。史官评曰：明宗美善颇多，过亦不至于甚。求诸汉唐之间，盖亦贤主也。观其内无声色，外无游畋，不任宦官，废内藏库，四方贡物，悉归之有司。褒赏廉吏，严治贪墨。虽四方未平，而中土绥靖，享屡丰之报。若辅佐得人，过举当又少矣！其焚香祝天之言，发于诚心，天既厌乱，遂生圣人。用是观之，武丁恭默思道，梦得傅说，周公纳策金滕，武王疾瘳。天人交感之理，不可诬矣！
　　凡在位天成四年，长兴四年，共八年。欲知后事如何，且听下回分解。后人有诗赞曰：
　　明宗五代羡贤君，诚意祈天产圣人，
　　宋祖应期生甲马，天人交感理斯明。
　　逸狂有诗赞曰：
　　明宗御极本天成，泣诉庄灵发至诚，
　　外戒游观安社稷，内无声色肃宫庭，
　　亲贤惩蠹褒廉吏，寡过修身几太平，
　　五谷丰登民乐业，汉唐贤主不多称。
　　卓吾子评：
