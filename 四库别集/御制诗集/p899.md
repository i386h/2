<!-- { "loadSidebar": true } -->
　　田欲霑霖蚕喜晴其间两适得难平他方鲜此无烦虑浙省扵斯最繋情【麦田喜雨蚕事喜晴浙省蚕桑与农田并重故旸雨必得时若方慰厪念】麦迨秀时雨泽普蚕将眠霁和并【兹据布政使顾学潮奏称省城扵三月初五初六连日得雨入土深透十三十七二十一等日复又得雨一二寸不等并据各属禀报情形大畧相同二麦秀实蔬豆长发而雨后又幸天气晴和浙西一带蚕事方兴正宜饲育洵堪为闾阎忭庆】承宣防抚飞章报【时浙江巡抚琅玕入觐顾学潮防理抚篆例得飞章驰奏】额手慰心朂敬诚
　　偶为振衣濯足图戏题以句
　　振衣濯足句诚髙足见太冲兴致豪千仭之冈涧底水一时陟降岂无劳
　　咏痕都斯坦花玉匜
　　质擅山辉工成水磨柎攅萼叠郦泉益夀之花鋬曲流长周家永祜之制致洁用宜注水迎年得兆乞浆万里译重贤铭代
　　竒制天方器雅同周代匜四环可提繋一鋬称【去声】擕持抚外影瞻内【言其薄】花擎叶反披【言其式】宻无镌处简咏五言诗
　　广东巡抚图萨布奏雨水粮价情形诗以志慰
　　望雨春初繋念焦甘霖随获幸连朝【广东地气温暖春初播种即须雨水霑濡正殷盼望随据抚臣图萨布奏称扵二月初五初六十二十三等日连得透雨廑懐为之稍释】继兹仲月频霑泽各属良田普发苗【兹又据图萨布奏称省城及附近各地方二月十五二十一二十五等日续获细雨十四二十三二十四等日又得中雨二十二日复大雨如注髙低田亩均有积水秧苗长发青葱现在及时栽插杂粮蔬菜等项亦皆茂盛二麦正届成熟连获雨泽颇资接济并据逺近各属具报情形约畧相同商贩谷船源源而至民食充裕粮价俱属平减】已有谷船衔尾至欣看粮价市头消民天国本惟斯要庆慰宁分近与遥
　　王翚夏木垂隂
　　粉本原从纨扇来【翚自识云赵文敏有纨扇小景因师其意写此】居然天水緑隂才放弥巻合如是耳春末夏初岂异哉
　　咏古玉双环
　　肉好原相等【尔雅释器肉好若一谓之环是器肉好相等正符古制】瑶环迥出羣一双恒自合百代永无分岂有息妫恨不须摩诘文五言颂丰剑古器讵知闻
　　山东巡抚长麟奏报各属得雨深透诗以志慰
　　昨驻香山嘉逢正殷南望宻云浓即其日亦霑膏泽阅九朝欣启奏封【四月十二日驻跸香山甘霖大沛时隂云四合知被泽必广昨已据刘峩奏直亦获均霑兹又据抚臣长麟奏济南省城扵四月十二日戌时起至十三日午时止大雨霶霈极为深透并据各府州属陆续禀报均扵十二十三等日连得雨自三四五寸至深透不等麦穂含苞日益饱绽所种秋田俱经岀土此次雨泽尤为得力且自夜达旦次午即晴暄润兼施雨旸时若乡农人等佥称每年三四月间如此透雨实难幸获是香山南望之际正束省优渥之时东省比直保定较逺故扵廿一日始得奏章而距甘膏普被时仅九日耳】各属胥称深透润二麰可卜饼防供频闻农庆报近逺感激心惟励敬恭


　　御制诗五集卷四十七
　　钦定四库全书
　　御制诗五集巻四十八
　　古今体七十一首【己酉六】
　　西直门外
　　抡元归紫禁觇穑度青郊麦穗结将实禾苖方以苞幸逢雨旸若益切悚欣交独是念逺驿【昨据将军鄂辉等奏廓尔喀闻官兵将至惊惧逺窜并据仲巴萨甲两呼圗克圗遣往谕话之喇嘛诺勒聂勒卓一人回称廓尔喀有愿附编氓等语此时尚无实信奏到殊切悬望】殷勤愁未抛
　　安徽巡抚陈用敷奏二麦雨水情形诗以志慰
　　仲春霑泽早闻知春季雨旸报应时【安徽正二月间春雨透足已据陈用敷驰章奏报兹又据奏三月中旬之十三十四十六二十等日下旬之二十一二十八二十九等日均有雨泽大麦已经结实小麦吐秀齐全油菜蚕豆亦俱结子成熟稲田现已播种秧针渐次出水各市集粮价中平地方一切宁谧】大麦实成小麦秀髙田种遍水田滋民情似忘昨灾状嵗事庶堪秋熟期筑圃纳禾日尚逺诸凡戒满敬为宜
　　伊犁将军保宁奏伊犁各城戸口耕牧情形诗以志慰
　　保宁奏自抵伊犁以来察看该处耕种百谷屡嵗丰收牲畜孳生繁息其谷价较之内地颇减所有人口除伊犁驻防满洲緑营锡箔索伦察哈尔厄鲁特回子万余戸外贸易之民亦渐増至数万在此置产者既多而扵城市开铺乡村耕种者亦复不少较之从前富饶数倍实与内地无异庆非初料所及因成七律志懐
　　伊犁万里嵗逢收商贾流通戸口稠布噜特遵田界禁【向禁布噜特扵附近卡伦地方私种地畆防其偷窃近年悉遵禁约无敢违者】哈萨【作平声读】克市马求售【每嵗哈萨克以马来易帛匹者不絶扵路】盖蔵有素衣食裕耕牧无惊作息休耆定初心敢期此【伊犁延袤万里初归版章善后事宜颇难布置故予平定准噶尔后勒铭伊犁之碑文云屯粮万里之外又未可谓计之得也其潜移黙运惟　　上苍鉴之予惟奉时相机今日之下亦不敢料以逆也云云兹据保宁所奏耕种日广牲畜孳生实属仰邀　　天佑非初心所敢期必者】深防
　　天佑愧何修
　　河南巡抚梁肯堂奏三月下旬雨泽并乞缓征昨嵗被灾州县带征钱粮诗以志事
　　季春廿日被廿雨此后未闻渥泽音昨据齐疆报嘉【豫东二省扵二月二十日同时得获甘膏嗣后未据再奏雨泽颇殷盼望昨据长麟奏山束省城及各府州属扵四月十二三日连得雨自三四五寸至深透不等其情形与此间相仿而豫省仍未奏至日内正深繋念】已因豫境繋遥心兹仍下澣称优霔【兹据梁肯堂奏续据彰徳南阳汝宁陈州等四府并汝陕二州所属之涉县桐柏正阳新蔡沈邱伊阳卢氏暨光州所属之固始息县商城十一州县各报于三月二十日俱经得雨又据开封等九府许汝等四州所属禀报于三月二十七八日复得雨自一二三四五六寸至深透不等合计通省均已普霑二麦早田连被渥泽倍见丰茂粮价亦俱平减等语】知是夏初未霈霖【梁肯堂此次所报雨泽仍是三月下旬情形其奏折系四月十八日拜发则此间与山东四月十二三之雨豫省未得霑被也】为请缓征还再缓【又据奏卫辉懐庆归徳等府属上年被灾之后新旧钱粮及民欠等项积累过多加以应完银谷等项较毎年额徴之数多至数倍等语卫辉懐庆二府属之汲县等十三县上年虽已加恩缓征但新旧钱粮及民欠仓谷籽种等项过多而归徳府属之商邱等州县上年麦秋虽尚属有收但屡年灾歉元气未能骤复若一时并征民力不无拮据因即降防将卫辉府属上年被旱稍重之汲县新乡获嘉辉县四县本年地丁钱粮令缓至五十五年麦熟后开征其被旱较轻之淇县延津濬县滑县封邱考城六县并懐庆府属之原武修武阳武三县令缓至秋后开徴其归徳府属之商邱宁陵睢州三州县本年应征新粮令自五十五年起分作两年带征以纾民力】于民宁靳施【去声】恩深
　　咏痕都斯坦緑玉椀
　　淡以水方浓以韭淡浓之际晕交并双垂作蒂如含果六出为花不离【去声】琼丰杀【去声】茎柯从节度毫芒不【平声】鄂悉分明专诸巷里精工者【蘓州专诸巷出玉工较痕都水磨所为逺不及】三舍真当退避行
　　莫是龙东冈草堂圗即用其韵
　　枫丹松翠防书堂亦有禁【平声】风【松】亦耐霜【枫】抚巻髙人盖自喻那知戸外过斜阳
　　广西巡抚孙永清奏报雨水粮价情形诗以志慰
　　偏师昨嵗定安南不得已非民地贪【上年安南内讧黎维祁之毋叩闗求救因命孙士毅统兵声讨盖黎氏臣服本朝百数十年最为恭顺一旦阮惠肆逆谊难坐视所为不得已而用兵并非利其土地人民也】遂复黎城威实耀旋思粤省役难堪【孙士毅长驱罙入两旬之内克复黎城实鬯国威然一切刍粮运费虽俱动用官帑而广西地狭人稀运送人夫不无劳攘已早为繋念矣】不期事变成欠局设早归兵蒇美谈【黎城既复嗣孙龙封字小之谊已尽此后即有变故岂可长耗中国之物力为黎氏久计安全是以彼时即有班师之谕乃孙士毅迟留月余尚复意有所图讵料变生意外阮惠潜复侵逼黎城官军不得不与之战旋乃撤回而黎维祁又先至内地此固　　天厌黎氏非人力所可强予上冬即有此语然使孙士毅早能遵防遄归则全局已臻美善矣】旸雨若时粮减价【兹据孙永清奏现驻近边一带查太平府各属自二月以来每间数日辙得大雨一二次沟塍充满处处翻犁播种足资润溉并接据各府州属禀报田畴雨泽情形大概相似所有麦田亦俱长发渐次结实其各属粮价俱平此实仰　　昊苍鸿贶少为慰藉耳】边民乐业慰予慙
　　河南巡抚梁肯堂奏鲁山县生员傅麟瑞七世同居子孙一百五十余人诗以赐之
　　中州夙号民风古麟瑞【傅】今闻实可嘉七世同居如许【王臣】氏【向年福建抚臣奏侯官县职员许王臣家七世同居科第蝉聫诗书孝友洵为盛事曽有诗旌奨】百人共爨胜杨【播】家【魏书杨播一家之内百口同爨庭无间言兹傅麟瑞百五十余人七世同居实属逺迈前闻因勑部照例旌表并御书扁额特制诗章以旌敦睦】雍雍敦睦倡乡里蔼蔼致祥表近遐敢曰休征因泰运安民调化敬惟加
　　赋得石韫玉【得和字五言八韵庶吉士散馆题】
　　美玉或间【去声】石因名璞待磨蔵中事乌有包外语真讹【卞和献璞之説相传已久无有辟之者以今和阗玉证之可知卞和所献杂石性者有之耳无玉孕中而石包外必待剖而后知之理又安有用玉人相之以为非玉必待两被刖而后知其为良之事盖韩非叹无知已设此自喻而耳食之讹世遂相沿莫知其非此不可以不辨详见向所作卞和献璞説】为器训李老【见道徳经】受刑传卞和那能隔膜见何异张【去声】空罗瑟若未追琢彬如需切磋圭璋虽达自修治实资他取譬韩非设赠人司马【彪】哦摛词爰辟舛获企席珍多
　　河南巡抚梁肯堂奏报二麦约收八分有余诗以志慰
　　正缱河南雨泽稀寄询临勘切民依【昨据梁肯堂四月十八日奏报豫省雨泽仍系三月下旬情形方以此间四月十二三之雨已及直山东而豫省未得均霑为念豫省河北三府屡年歉收今春雨膏更殷盼望因命阿桂赴楚之便防同该抚留心查勘据实以闻今日该抚报收成八分余为之稍慰】欣披各属以时报约过八分致旱非【据奏豫省一百八防州县二麦约收分数十分者祥符等四州县九分有余者濬县等七州县九分者杞县等二十八县八分有余者陈留等二十四州县八分者通许等四十五防州县合计通省收成约八分有余等语豫省最重麦收兹仍得八分有余尚属中稔数日厪旱之懐固为稍慰然尚俟阿桂查勘实信耳】夙识麦秋重豫省流通水路达京畿【运河自临清以北惟借豫省之卫水济运今嵗河北三府不致缺雨故卫水充盈粮艘迅速抵通而京师麦价亦可望其日减矣】万方衣食一心计忍不孜孜慎勑几
　　出入贤良门观射叠己夘诗韵
　　奎画四言垂训良
