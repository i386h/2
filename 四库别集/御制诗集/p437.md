<!-- { "loadSidebar": true } -->
　　和阗贡玉髙逾尺土气外黄内韫白量材就质凿成图不作瓶罍与圭璧闗山行旅绘廷标【图稿金廷标所成】峯岭叠叠树萧萧画祗一面此八面围观恱目尤神超嵒龉之防路疑断云栈忽架接两岸筞驴控马致弗同跋渉艰劳皆可按大防至此万里余图中櫽括殆尽诸各有恒情每廑彼不寳异物徒慙予
　　题杨大章秋景花卉
　　几丛秋卉不论名跂脉虫逰风露清却是寒蝉碧梧上似愁即渐欲收声
　　泛月有作
　　几片秋云傍晩徂过轮欲满光铺不炎复不凉侵体耐可筠舟泛御湖
　　御湖秋孟不恒逢【常年每于七月启程往避暑山荘】飒景欣兹觌面供况值宵清防复暇宣毫江砚得从容
　　从容碧宇彩流晶满目寒光满意清欲学青莲一致问当秋底事十分明
　　姚体伦蜻蜓红蓼图
　　几穂红珠照碧水一双蜻蜓飞复止成形赋色谁所为无过偶然相值耳明经尔时兴防此了了写意弗求似徒观防防防防中江上不觉秋风起
　　患失
　　子曰苟患失将无所不至为【去声】为臣者言万古昭明义若其为人君宜多患失事
　　天命与人心慎保恐或坠
　　祖功及
　　宗徳谨守虞致弃九州幅员遥可展不可替庶政纲纪存当修不当废祈年兆虽佳未定越廑意一方即有收尚愿万方备一嵗即幸丰更冀绥屡
　　赐患失斯已多得恒弗能遂为君信难哉永言志吾思
　　雨【七月十一日】
　　前朝虽小雨半月已佳晴优霔欣兹霈晚田滋彼萌作停卓午过飒防嫩凉生适可宜云止斯之每系情
　　喜晴
　　彻夜宻云而不雨侵晓廉纎织空缕时踈时骤将作霖月值三白恐符语【是月九宫值三白在下谚称三白落地其月多雨】即今霁实大宜农望见天衣薄过午旋薄旋看散以尽傍晚空澄净碧宇愁农自觉太慇懃是何言哉分【去声】吾所
　　西直门外作
　　邸第亲临缘视疾【和亲王以病痢请告随遣御医诊治兹闻所患増剧因入城临第视之】轻舆复此返都城咏诗申志恒敦爱煮药燃须太矫情【通鉴载薛王属疾明皇亲为煮药火爇须因曰但使饮药而愈须何足惜云云夫友爱贵合中庸之道煮药岂无仆寺何必身亲损须且亦何益于疗治纪载家铺张失实殊不足取向题养正图曽辟正之】亚圃繁蔬滋宿雨芃阡华黍曝新晴筑塲纳稼时犹未望嵗殷殷益屏营
　　养心殿晚坐
　　敛尽秋云只碧天目依寥泬望澄鲜风来殿角吹衣表日上【上声】窓棱朗座边几度往还明未久谁知时节暗为迁蟾光徐散琉璃瓦坐看轮匡欲就圆
　　临和亲王府第酹酒永言志痛
　　视疾起居执手询旋闻哀信达枫宸维屏维翰有为恃斯迈斯征无更亲弱质儿孙怜汝偝
　　髙年妃母养【去声】予申　【裕贵太妃居宫中今年八十有二自难慰遣予当代为申养以頥髙年之志】一朝防弟兼贤辅自顾何心庆六旬
　　临大学士忠勇公傅恒第赐酹酒
　　瘴徼方欣舆病廽侵寻辰尾顿増哀鞠躬尽瘁诚已矣临第写悲有是哉千载不磨入南恨半涂乃夺济川材平生忠勇家声继汝子吾儿定教培
　　中元日放河灯
　　多向山荘度【每歳孟秋幸避暑山荘此日率于彼放河灯】御园今日逢了知雨孤节却幸霁宜农【是日宻雨至申逮酉即霁】驹隙迅如是鸰原覔莫从河灯依例放未觉解无悰
　　题和阗玉前赤壁图
　　壬戌泛舟游挈賔清秋赤壁景鲜新成图那借琢磨巧玉局原来玉様人
　　早桂
　　月先【去声】中秋月香殊他卉香隔年重挹韵几穂早标芳绿玉分来緑黄金铸得黄臯途逓消息可许傲山荘【每年中秋热河亦有盆桂然塞外风土究觉香色少逊耳】
　　雨【七月十六日】
　　夜隂曙落雨间【去声】作势未央滞云东南来似此安穷长五谷逮颖栗于时宜若旸属我心弗怡益觉愁徬徨傍晚幸开霁夕日辉霞光
　　眺爽楼
　　一夜西北风万里云散尽朝来重登楼迎面爽飔引出树见墙外芃芃弥隰畛额手庆宜旸屈指西成近延眺此为佳借用慰民隠
　　益思堂
　　能益人心思【去声】端惟诗与书是宜寻餍饫未可负居诸乐以四时永趣当一巻舒佳哉董季直曽说有三余
　　恱霁亭口号
　　风吹云片去无余砌曝曦光溽毕除秋草秋花恱彼农勤农苦略纾予
　　待月楼
　　庭中耸假山有楼筑其西山虽似隠月亦有月上时曰待则不无言待惟斯宜心知海中涌目见岩端栖忽覩清光满照我之书帷我心亦如月朗然无所为精华澹澈间五字聊成题
　　雨【七月十九日】
　　时霁时隂迩日连幸无霪霈致伤田今朝宻霔云低布恐遂成霖意怵然
　　晴
　　秋田云熟雨无害岂识堆塲亦望晴过午云徂悬皜日始能对霁畧纾情
　　命急赈直被水州县诗以志事
　　夏闰潦行甚畿南有被沴微禹民其鱼对时増恧惴麦收已云薄黍种复涝致念彼谋食艰未可拘常例【今春近畿少雨麦收不及昨年闰五月内大雨过多濒河之武清等六县低田被淹贫民未免艰食特命于八月内先赈一月口粮仍俟勘实再加赈恤】急赈命速行银米仍兼济【赈例应银米兼给前曽降防截漕二十万石贮北仓以备直赈贷之用因谕杨廷璋即于此内动拨济各属仓储所不敷仍饬董率有司悉心经理俾待哺之民均霑实恵】犹恐米不足截漕早颁制申命方伯臣勤宣期恵被既妥且欲实庶减尔我媿
　　即事
　　即事成吟吟且哦迩来忧乐一何多长【上声】年只觉光隂速少境浑疑梦寐过秋景聊欣无暑气东流不见有逥波诗如老杜堪称圣今也斯翁可识麽
　　仿赵孟頫莲塘图用旧作题赵画韵
　　风动鲤鱼波满塘枯荷叶上独禽翔别传秋意斯临赵尽得风流彼胜黄【赵图中有董其昌题识云仿黄筌本】藻荇萧踈笔几防水天幼渺尺盈方欣于五合同书法小幅旋成趂爽凉
　　西直门外作
　　厘降因之返禁城【以和静固伦公主下嫁进宫御保和殿赐宴】金风华黍歩舆迎爽披昨晚收阵雨曝喜秋阳畅晓晴幸未大田伤夏涝看犹万寳逮西成畿南莫救水乡沴仲月先教急赈行【武清等六县闰夏雨水过多濒河致涝低田难望秋收因命于仲秋先赈一月以资接济】
　　万佛楼成是日瞻礼得句
　　六旬庆诞沐
　　慈恩发帑范成两足尊数【去声】计万因资众举【建楼范佛以纪庆典内外王公大臣亦有请铸佛像为祝者统以万计并奉楼中因以万佛名楼】层看三此建楼鶱香花卜日瞻礼始福徳被民愿力存设曰遐龄祈夀算肫诚还以祝
　　徽萱
　　题澄性堂
　　万佛楼旁精舍新渟碧水面前陈迎眸何碍风和月澄性都蠲根与尘兜率不殊八功徳阿伽全泯万縁因个中本是无一物试问髙楼谁主賔
　　致爽楼
　　墙背夕阳槛倚池漪波翻影上檐楣不须石级重登陟已喜披襟致爽飔
　　湛碧亭
　　前后皆带水左右复襟山虽均假施设所喜如天然秋月与春风暮霭还朝烟小亭正对楼平临省跻攀于楼不见亭为【去声】在菁葱间
　　镜藻轩
　　阶前俯平池朗朗铺镜影镜中写何形交横有藻荇是乃为真乎东坡终幻境【用东坡承天寺冬月夜游事】
　　清约池
　　小池半亩湛虚明澹沲轩前约且清即景偶然题两字非闗知否致详评
　　澹吟室
　　两间筑精舍咫尺近只园静纳空和色动标风与旛澹怀惟寂寂吟绪亦源源把笔微嫌处未能戒绮言
　　泛舟太液池
　　太液秋风里轻舟即景论元明春梦録日月浪花翻穗吐荻芦老实浮菱芡繁金鳌横漾过遂与到蕉园
　　万善殿瞻礼
　　液池南北一舟通命棹蕉园为【去声】落工【万善殿在蕉园中犹前明所建阅久剥落今嵗鼎新之兹届蒇工拈香瞻礼】松户百年依旧緑梅梁八架换新红金仙本自冺成坏尘世谁为悟色空初正陀罗音礼懴【工既落成缁流于大悲坛礼懴懴文陀罗尼乃新依梵音厘正者】笑予者个未全融
　　和静固伦公主下降喀尔喀亲王成衮扎卜之世子拉旺多尔济是日成婚礼成赐宴诗以志事
　　藩屏世泽效劻勷重【平声】见秦台引鳯凰【成衮扎卜之父超勇亲王筞凌在　　皇祖时尚大长公主为额驸今拉旺多尔济复尚主世承恩泽防古中亦罕有】畏侮和亲鄙娄敬【汉畏匃奴强侮娄敬因倡议和亲厚遗隆礼究无解于边患唐于吐蕃突厥亦以婚姻修好其失防畧同若今中外一家诸藩部世效诚悃其尚主者礼则家人而谊等臣仆列居邸第何有汉唐降尊逺适之嫌哉】费奢昵爱笑同昌【唐同昌公主出降赐钱至五百万贯且以内府寳货实其宅奁具务为竒巧房栊襍器饰皆珍寳金银靡耗无度今公主婚礼所费不过数万金而一切取给内府并不用户部帑项制而有节实我朝善法耳】结褵戒勿恃尊贵就邸勉教孝舅嫜嘉宴聊因循典则无须兰省赋催妆







　　御制诗三集巻九十一
　　钦定四库全书
　　御制诗三集巻九十二
　　古今体一百七首【庚寅八】
　　赐百有十二歳老人王世芳【有序】
　　乙酉春南巡至浙江世芳以遂昌训导迎銮年已百有七矣跻上夀而神明不衰特书黉席期颐额以赐并加六品秩荣其身今年以朕六旬庆节诣阙称祝计其齿复益五龄而康彊如昔乃诏锡国子监司业衔且予在籍食俸示优老也国家熈洽百有余年太和之气蔚为耆儒用徴夀世固史册所罕觏彼称明歳复来京师恭祝
　　慈宁八袠万夀人瑞延洪式光庆典又岂香山九老所
　　得差肩者哉因赐是诗以宠异之
　　书扁曽因赐幸杭诚心防渉别江乡齐年已似钟离顾【梁钟离人顾思逺百十二歳有子十二人今王世芳年与之齐孙曽且七世矣】饮乳还嗤阳武张晋秩依然司训迪优恩将以益绵长定知明歳率羣老纯嘏鸿禧祝
　　夀康
　　长春园题句【有序】
　　山水符乐夀之徴兴随所遇日月引壶洲之景春与俱长乃拓余地于御园爰效嘉名于仙馆顾当年之
　　赐号时切体元筹他日之安居兹惟卜始波通福海东壖旭丽扶桑垣亘清河北陌香浮华黍列缥缃以娯志堂启含经抚翰墨以怡神轩成淳化思永励始终如一式是斋乎开襟而气象盈千登斯楼也他若某邱某壑境足赏心有榭有亭胜堪寓目每几暇朅来游憩拟耄期恒此頥恬以纪元六十载为衡积愿笑惟奢望从周甲廿五年而计朂勤敢有倦心俪以弁言系之长律
　　长春非敢
　　畅春侔　【畅春园在圆明园之南　　皇祖所建今奉　　皇太后居之】即景名园亦有由
　　赐号当年例仙馆【长春仙馆为圆明园四十景之一雍正年间　　赐居也即以当年赐号名之】倦勤他日拟菟裘【予有夙愿若至乾隆六十年夀登八十五彼时亦应归政故邻圆明园之东豫脩此园为他日优游之地虽属侈望然果得如此亦国家景运之隆天下臣民之庆也】培松拱把冀鳞老留石平心待句酬廿五春秋仍劼毖【今歳六旬屈指果得归政尚当二十五年然一日临莅矢不敢少懈此敬勤之志必居此园时然后可息肩娯老耳】耄期歳月合优游
　　题淳化轩
