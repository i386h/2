<!-- { "loadSidebar": true } -->
　　移官东海已经年长忆潇湘洒涙篇鸿鴈独能逾岭去梅花何意向人妍艰危转觉同心贵懒散空劳众口怜【景诗云他年应自忆全州故云】齿髪似君情独倦只应归种汶阳田
　　闲居对雨忆钦佩
　　山舘雨声鸣不休空阶野泉交互流己思吏散得高枕无奈花发增烦忧风波中座忽反覆乡关在望空夷犹安得王郎共促膝一写幽抱登江楼
　　补寄张司马九月六日忆湘山寺旧游一首
　　遥忆东山张太傅去年今日共离觞清江画舫愁中别古寺寒松梦里苍黄菊再逢非旧客白头相见定何乡题诗欲寄衡阳外目倚西风送鴈行
　　春忆野亭少傅
　　夷门回首限风烟遥夜天涯有梦悬颂徳敢言三代下受恩今忆十年前安危海内占容鬓贫乏山中倚俸钱早晩上书辞郡绂野堂还借片云眠
　　寄答陶世和
　　十年京洛事堪伤归卧稽山鬓髪苍祖徳未忘陶靖节乡贤还见贺知章龙墀旧防今谁记虎榜同人倍有光珍重寄书秋又晩夫容零落满溪霜
　　赠别冀承忠
　　揺落空山独送君十年多故叹离羣归期梦隔淮南月世事愁翻海上云共有深襟封旧恨不劳寒烛引残醺神驹自昔非凡种看取行嚢寳剑文
　　正旦雪
　　除夜残寒结海云新年瑞雪晓氤氲梅花映阁参差见竹叶临窻浙沥闻色防朝衣随拜舞春生农扈启耕耘遥思圣主西征地椒酒传宣遍六军
　　赠别舒广文还湘南兼寄故人二首
　　曾下湘臯采菊英漫劳朋旧记防名轩车己作三年别城郭仍含万里情海畔来同河朔饮灯前惊听楚歌声浮云世事多翻覆莫对青山意不平
　　湘南山水最宜人风物萧萧絶世尘磐石江清见鱼影甲峰松古长龙鳞幽栖问字吹藜火烂醉回船倒葛巾旧种桃花今在否相思烦为赏余春
　　补寄张司马戊寅九月六日诗
　　山城菊蕋两逢秋湘水夫容万里愁社稷独懐宋司马神仙难覔汉留侯诗成緑野人谁寄酒散黄金客未忧台海东边寻旧约不胜幽梦落沧洲
　　侯城里
　　万壑千厓控海门愁云不散昼长昏王裒枉积林间泪荀息难招阙下魂直以孤忠悬日月不劳遗草落乾坤椒浆欲奠知何处古木含风自吐吞
　　一防麻衣入帝庭九天风雨昼防云迷杜宇逰魂黒草染苌野血青四海衣冠牧节槩万年宗社属神灵英雄已去心难死长倚南箕化列星
　　同李别驾登巾峰
　　腊月己去正月归梅花满林飞渐稀海峰积雪白垒垒江树映日寒辉辉丘壑对筵须纵酒朝廷旋凯正垂衣台南物色殊堪頼秉烛题诗兴莫违
　　辛巳元日回风亭作
　　元日东风花气香即看蝴蝶过茒堂山含碧雾霏霏色时隔丹霞闪闪光楚水旌旗收战略汉廷诛赏布王纲何时栢酒开春瓮醉舞斑衣白髪傍
　　春日与客宿金山二首
　　江上春山青可怜角巾同泛过江船峰光仄起通人径海色平铺到酒筵烟月光揺洲树动风涛声撼石堂悬驱驰乆恨妨清兴徒倚废知废夜眠
　　灵峰为爱及春游冉冉风烟数倚楼海上防樯夷夏接江间台殿古今浮行逢嘉树韶华动坐傍高云客思愁鐡瓮不孤开大府紫宫遥拱对神州
　　答周观察独泊焦山
　　江心高嶂拥青鬟羡尔维舟紫翠间明月满山春淡淡长风吹浪夜潺潺寒鼍下抱孤根宿独鹤遥横别岛还怅望烟萝虚胜践沧波愁为洗尘顔
　　过扬州有感
　　前年客棹经芳甸武帝龙旂烂锦川北日芜城仍对眼五湖云水共凄然春光泛滟璚花月旅思纒绵碧草烟俛仰不堪陵谷变白头唫坐向江天
　　饮凌谿新园
　　二月扬州淑景新西园花月解留人仲长乐志因逃禄潘岳闲居遂奉亲行坐不离醒酒石逢迎俱是问奇宾看君种树今盈尺防见欹檐合抱身
　　沛上懐古
　　汉祖还乡歌大风高台提剑气成虹闗西父老三章约垓下河山百战功只见枌榆生故社屡闻鸡犬变新丰经过又是高阳侣醉折桃花荐酒红
　　送牛总兵赴贵州
　　当朝郤縠防知名开府西南握重兵白社分茅专节制乌蛮锁甲避先声威行铜柱提封逺官挿金貂阀阅荣更忆雅歌同防语俨然风度古儒生
　　天津喜雨二首
　　赤旱弥冬复度春今晨飞雨落江津雷声出地喧羣蛰云气行空走百神即有鸬鷀矜水影尚余麰麦感皇仁迂儒破闷开金盏卷幔凭阑晩兴新
　　灵雨乍破风霾昬洒空胡不即翻盆林花一洗仍春色川涨初来已旧痕沂浪同时【缺】泛泛啣泥无数燕翻翻羣情共荷桑林祷剪斋心慰至尊
　　赠李一之都阃
　　将军心胆向人倾缓带垂腰玉剑横韬略全过汉飞将交游半是鲁诸生风江画楫春同逺月席金杯夜更清莫道腐儒浑落魄醉深犹自索谈兵
　　赠张含还金齿
　　上国遥携爱弟来人传二陆总奇才承家文学岂易得失意天门仍暂回马色飞云开万里剑光冲岳照三台堪怜南去风流逺咏尽寒斋蜡炬灰
　　桐江夜行
　　画舫悬灯一水遥炉烟相伴坐良宵江云掠幔寒仍重山月垂波静不遥岂有风猷宣列郡漫输心膂答清朝严陵滩上垂钦石犹见残星动紫霄
　　重过严陵钓台
　　千年钓叟披裘地客子张帆两度过朱绂频经风雨后青山其奈古今何松杉落落连祠屋苹藻馨馨满涧阿叹息云台诸将相几人图像独嵳峩
　　衢州道中呈子贤宪佥
　　江上相逢衣绣客青云高况映霜天谈屡接清尊酒丽藻初传寳剑篇长路羣山催染翰中流明月照行船淮南桂树空揺落岁暮天涯共惘然
　　雪后泛湖和周子贤
　　西郭羣峰积雪寒画船湖上倚篷看楼台隐见青松色芦荻萧条白鴈滩沉醉放歌新嵗始阳春和曲古来难期君尽访山中寺细草防风石路干
　　登南屏山絶顶
　　雾璧霞岑路有无下窥平地散江湖青天咫尺星辰湿沧海周回岛屿孤吴越向来悲粉黛乾坤何处覔蓬壶清尊坐接流云饮白日苍茫对画图
　　江西乱后侍御朱守忠检勘公牍还防余防稽感事羡才敬赠短律
　　柱史西行早却回观风几夜宿霜台江山满目生春草城阙伤心变刦灰諌防直论天下计班行真见古人来共知吴濞千黄钺秖恐无辜润草莱
　　寄许州七弟
　　千官扈从羡能文谪牧新声天下闻落魄吾家苏季子风流南郡小冯君鱼龙路怯黄河险鸿鴈声愁碧海分莫上吹台瞻越峤五湖回首隔重云
　　同涂明府游南明山石佛寺
　　背郭岩深洞户重风回云窦袅寒钟相邀县令飞鳬舄同上仙人玉局峰溟海倒空浮日月台山分壑走蛟龙期吟胜槩题僧璧倚遍前林四五松
　　入鴈山二首
　　落日双旗度竹村灵峰厯厯引輶轩秦人避地空桃水谢客开山自石门松栝藤稍俱刺眼断崖巉壁易销魂扪萝欲上招提宿转见云深细路昬
　　春归幽谷见桃花问讯安期海上家石壁虚无通鴈荡星河漂转坐龙槎林香定有千年药云起皆成五色霞且访名山消俗虑未论勾漏隐丹砂
　　风洞
　　幽涧泠泠洞壑哀灵风不断石门开鲸波直撼三山动翼遥搏万里来日落余寒飘大野酒醒孤啸发层台披襟拟赋青苹色慙愧同游宋玉才
　　灵岩寺
　　削壁回峦翠且重寺门云雾昼蒙蒙银河暗注苍龙水玉女高栖白鴈峰僧住寒岩殊寂莫客游春日倍从容侵晨车马还城邑漫指层林忆旧踪
　　石梁寺
　　隂洞龙宫鎻石梁寳珠中夜有虹光千章古木藏风雨六月飞泉洒雪霜逝水年华流不尽孤云禅观澹相忘坐霑空翠清毛髪絶胜醍醐灌顶凉
　　能仁寺
　　竹树烟生暮景沉西岩高阁逈难寻幽溪锦石垂花丽古殿寒云接海隂荒径散分灯火乱春山数劝酒杯深经过胜地浑难并不负幽人十载心
　　龙湫
　　龙湫之水从何来昆仑倒注青天回絶壁风吹动高练暗潭石转喧晴雷终年野僧对闭户暇日老翁来洗杯酒酣且去莫狼籍猿瞰客啼声哀
　　宋陵
　　玉辇横江一苇通青山聊此凿宫兵戈不救长河外剑履终沈瀚海东末路强胡休自得中兴诸将果谁雄当年定鼎虚筹防千古愁云泣梓桐
　　登卧龙山阁
　　飞阁凌空爽气清半岩栏槛压高城天分岳镇千峰合海坼江湖万明共喜泛霞来送酒便须乗月坐吹笙仙人宛在金银阙不见秦皇石路成
　　游阳明山
　　涧道横遮松栢林紫泥遥防洞天深香炉絶顶应须到石伞遗铭尚可寻禹穴乆疑神圣迹秦碑堪痛覇王心往来身外无穷事不及当歌酒满斟
　　岳坟
　　玉厯将穷宋移长江东下水如驰皇舆播越边尘暗嵗币和亲国论危殿陛有谗难自防英雄无主竟何为厓山海色连天尽精卫空啣万古悲
　　约逰天台不果缅懐周观察已遂高跻用寄
　　不到天台古石梁羽衣金节闭云房尘埃实少神仙分药草虚传服食方海曰防光开曙早城霞悬采建标长闻君直到华峰顶倚醉题诗献玉皇
　　赠王唯忠赴江西左辖
　　昻藏云路识英雄薄俗浮沉耻见同南楚苍生今有主中朝清论总归公松筠厯厯氷霜节竹帛明明社稷功白髪同袍悲聚散一尊愁对海潮束
　　乞骸后奉答周观察子贤
　　燕河舟檝三春水浙路旌旄十郡山海内交情倾葢晩江南归思乞骸还青霄气偃松杉老丹壑秋深杞菊斑只恐逺游辞膝下敢云高举出人间
　　庆礼毕辞朝口号
　　晓漏遥辞丹鳯门炉烟近对紫云轩金函拜表趋王防玉馔宣筵识圣恩宫花影转千官肃海日光临九极尊愿使逺臣分岳牧长瞻明主正乾坤
　　赠大司徒秦公入朝
　　寰宇大名悬日月台阶高步絶云霄新迁天上司徒贵重惜周南建节遥剑履班齐黄阁老威仪光映紫宸朝从今画省歌财阜长倚薰风和舜韶
　　遥和太宰乔公致政
　　赤冩飘飘别帝乡高风肃肃动朝行天曹藻镜还多士国典蓍龟只旧章安石山中聊独卧温公天下竟难忘惟怜杖履追游客各自烟霞老一方



　　息园存稿诗巻十二
　　钦定四库全书
　　息园存稿诗巻十三
　　明　顾璘　撰
　　七言律诗
　　残腊书懐复殷文济
　　江上故园松菊荒归来高卧旧茅堂颇怜脩竹新移雨遂有疎梅逈破霜原宪岂知贫是病陶潜元倚醉为狂肯携碁局时相访未乏清风助晩凉
　　正旦偶兴
　　斗柄东回耀碧天山林欣度汉文年乡风一醉屠苏酒王政三垂琬琰编日抱海霞通曙早花融城雪占春偏已闻云物书祥兆野老从今且晏眠
　　十三夜试灯和南原
　　画障银灯照夜初月华如雪满庭铺烟横庵陌迷行马春入池塘起睡鳬文雅风流仍旧社太平恩泽在皇都只慙胜日淹佳客除却清欢一事无
　　徐君叙宅与诸君悬灯赏梨花
　　银烛高悬玉树寒素花流影冕朱阑惊看月出层柯里恶説风吹一片残弦管横催春烂漫房栊斜见雪檀栾明朝此乐知难续莫惜殷勤醉后看
　　和龙致仁秣陵山庒
　　负郭青青二顷田荷蓑驱犊下东阡贫资禾黍成婚嫁老伴渔樵度嵗年陶令秖知归去乐稽康无柰性情偏悠悠一水东城下已得吹箫夜放船
　　寿赵雪岩
　　五月五日夏令分白头宾客寿田文榴花防色明深树竹叶邀懽到夕曛棋局不输安石墅墨华长满阿欣裙江南賸比燕京乐令子无劳望白云
　　过蔡九逵鸡鸣寺客舍承诗见谢率尔奉答
　　高人学舍无官事依旧幽栖坐碧山永日读书云阁静新晴开户藓花斑李膺未仕多推引蒋诩何人数徃还桃竹诗筒劳枉赠丹厓琼树逈难攀
　　送伍中丞还石首
