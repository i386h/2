<!-- { "loadSidebar": true } -->
　　曲折盘山迳别墅犹在西野芳发幽香行行迟马蹄山寒泉亦寒酾流率成溪此亭独擅名孰谓与物齐奚碍一脔尝因之悟天倪
　　放鹤亭戯题
　　支硎谿壑多分支寒泉楼阁早弗寒独喜四柱称放鹤犹存本色临荒山道人已徃不复返胎仙一去谁期还千年丁令致可笑惜未忘情于世间
　　寒山别墅
　　幽人留旧阯大吏事重脩自借林泉秀微嫌花木稠片时轩榭憩昔日景光遒欲起宧光问居斯可肯不
　　对瀑叠前韵
　　石缝飞振鹭仙浆复道髄今昔了不隔那有尘心洗
　　梅开
　　梅开恰似幽人笑不入时妍出浄芬漫议宧光今趂拍魏征娬媚有前闻
　　飞鱼峡叠旧作韵
　　飞鱼亦此峡漫讶岂其然地借寗家地天犹浪水天一空能外物万有总真仙而我原无渉惟求济世贤
　　戱题驰烟驿
　　髙士昔年此肥遯出尘潇洒乐泉林苟无周子参差意何必驰烟自表心
　　緑云楼
　　别墅题名率因旧髙楼緑云我所题万民生计恒深厪千顷麦苖今复齐雨意霁随轻风散露光浓入晓烟低登临骋望意多惬不在花香与鸟啼
　　寒山千尺雪再叠旧作韵
　　南峯东峯总寒山山之佳以多流泉吴人防剔惯缀景谁能一一分根源设云彼非此乃是是谓执象求言诠寒山别墅适小憩山鸟春花喜有縁就中脩篁为防美个个玉节临冰渊范家名园一墙隔过门更不劳陟峦各有所长异眼界总无些俗娱情田聴雪之阁我予额雪声雪色皆依然便拟聚星一再叠兴寄非色非声间
　　聴雪阁再叠前韵
　　四季此雪恒垂空落岩底翻笑绥绥者所擅惟冬耳实有时而穷名有时而美使以何而行尼以何而止逹斯乃可聴聴雪吾诚喜簁簁飒飒中无终复无始得句便前行寜宜躭未巳
　　逰法螺寺书懐
　　山寺胜以幽林壑缭而邃支硎北屏秀天平南襟翠喜此防僻境向曾一防骑本色佛道塲那在荘严费今来殊所观亦颇事防缀鸠工非庶民施檀云大吏惜防不二门防至无隙地小坐命返舆书懐志吾愧
　　三依
　　皇祖华山诗韵
　　峭防诸峯表兼之岩穴深自多真赏在那有俗縁侵古意指禅栢春声出语禽
　　轩文防丁甲景仰缅
　　神襟
　　驻跸灵岩再叠旧作韵
　　窣堵髙标云表中其旁了识有行宫松隂羃谷盘桓上磴道梯岩曲折通卫士暂休仙跸护山僧应笑禁门红夜深底是前縁续清磬一声隔院东
　　临湖榭咏古
　　灵岩轩阁率仍旧临湖之榭敞且清三间虽小纳空濶复无松竹庭前横太湖万顷挹襟袖纵观意与天水并馆娃池径迹俱在奚如少伯乗桴征乌喙共忧难共乐子禽不去走狗烹耕齐居陶又何谓要之所止皆成名
　　灵岩夕景
　　吴云欲雨旋澄氛千岩松翠含夕曛震泽波光在襟袖旷懐似觉涛声闻海天孤月不可叫【时廿二日月上巳迟故云】火树银花实厌閙夙已传宣槩罢之却欣无欲堪观徼湏防暝合万状寂崇情剏得寥天一塔铃落落度风鸣分明偈说无今昔
　　崔白寒雀图
　　寒雀争寒枝如椒目相妬设有鹯来敺舍讐共救护
　　穹窿山上真观
　　见说古由钟乗闲陟碧峯上真严祀
　　帝四鬴切祈农奚必逢茅固无劳学赤松具区眼底近可以畅心胷
　　题拈花寺二首
　　绀宇只园栖碧峋装严相好坐金身满庭白白红红者都是无端微笑人
　　僧寺居然道观邻【上真观亦在山顶】底须同异辨踈亲名山缀景由来久惟愧何方牖此民
　　邓尉香雪海歌再叠旧作韵
　　辛未香雪诗题吾山阳韶秀惊识初丁丑乃至山隂境翻觉前作邻传诬由来锦峯光福里诸冈连属互巻舒图经取此或失彼率鲜考实多依模滕六一冈霏玉屑岂以南北分萦纡三壶只在巨瀛表相隔万里非通途彼雪仍雪海仍海可以例此原同趋松风水月朅赓韵【见前诗】行漏清暇还有余辨疑求是则且止过岭适可寻幽娱且喜此海非临湖无相形益觉邈殊讵借百川为灌输无为利渉云天需眼界真色色寂寂鼻观浄芬芬踈踈大圆镜中一合相前茅后劲两不孤依韵纪事聊得句或者破讹志正吴亦弗更蕲志正吴吉人辞寡有以夫
　　邓尉山恭咏
　　皇祖松风水月额叠旧作韵
　　防影水将月结朋竹与松
　　圣人契理独春日和诗重老榦偏宜覆寒花不肯浓依依投气味落落洗心胸
　　右松
　　都惜风吹落吹开亦借风玉瀛解扬白银烛慙【去声】摇红活脱春林态霏微日午融乍如访姑射漫拟猎崆峒
　　右风
　　邓尉万峯山太湖一片水相对有余趣可曰无多子言影那忘形因表亦知里防心迥不凡
　　璇题揭妙防
　　右水
　　何尝宿此山浮动待宜月劳人言逸韵如秦视彼越想像入镜姿自合离尘骨欲问圎缺中花事防兴歇
　　右月
　　邓尉梅事未盛因而有防防笔成章
　　居然邓尉看初梅今嵗春寒实异防有色相输无色好十分花才【去声】两分开端知烂澷无多趣适可优防得静陪却觉山灵如致语余杭返棹试重来
　　灵岩襍咏三叠沈徳潜韵
　　馆娃宫
　　每叠徳潜韵逸兴輙鼓舞是中有元音桴蒉而鼔土馆娃虽艳防华清曽咏杜苟不失美刺自足传今古
　　琴台
　　东坡醉翁操空山响琅然姬光岂能琴有台传遥年攫醳乆不闻惟余涧水湲咏古抽绎思春蚕方未眠
　　响屧廊
　　山腰洞穴深外狭而中敞石安得有声云借梓以响百计恱蛾眉万古委榛莽后谁袭其踪齐宫踏莲徃
　　涵空阁
　　髙阁俯具区天水相与空来徃挐舟者布帆不避风曙光防浴日夜吟疑聆龙洞庭缥渺间虚无仙人宫
　　吴王井
　　名山有名泉徃徃淙山顶屈防托吴宫曽照吴姬影银床金辘轳晨装沈素绠局蹐秦余杭廻首空忆井
　　研池
　　研山作馆娃研池贮清泠不可测其底俯视深含青轻风起微绉鞾纹縦复横并无竿丝投醉鱼何事惊
　　采香迳
　　句践行九术伐吴机早露施旦入吴都体不胜纨素采香供靓妆麝风散花雾那虑越兵来惟愁日易暮
　　翫花池
　　乗阳行时令艳裔铺阿谷离宫奚遣暇敲吟兴未足归愚有佳作淡似春波渌依韵凡三赓借以扬清浴
　　沈周桐筠仙馆图即用其韵
　　茅屋萧然瀼水西筠竿梧叶翠隂迷髙人坐得真仙体那借丹台汞鼎啼
　　题上方山楞伽寺
　　跋马平明到上方阇黎恭迎【去声】跸涂旁试防鸟语花香者义合楞伽第防章
　　治平寺
　　上方防骑下山行小憩精蓝喜治平傅奕当年知此义空桒萧瑀不闲评
　　题岝防山
　　柯峯云自具区移巻笮牵沟尚有基天造山川讵人力凿防吴语太传奇
　　逰石湖叠旧作韵
　　江春妨雨那妨晴丽日和风景正清重到宛然识熟路廻思未免动闲情田蚕丰俭彤宫计老防安懐翠跸迎小石湖分太湖水漪澜不起镜光平
　　行春桥
　　溪跨越来山对横小长桥正好春晴翠銮自有上公奉白鹿犹传太守行堪恱目虽二月景防牵懐是万民情肩摩踵接寜嫌閙但虑塍田误尔耕
　　湖心亭
　　地分震泽万之一名借西湖偶不奇隄上目逰意已足更无须命画桡移
　　题石湖
　　山前将谓石湖是谁识山腰始是真必有小方能有大不全主则防全賔一清见底白沙叠半壁为匡翠藓皴大士如如满月相色空阅尽徃来人
　　小憩瑞光寺
　　两日逰山归郡城赤乌古寺偶停旌便诚五色塔光现未识如来行防行











　　御制诗三集巻二十
　　钦定四库全书
　　御制诗三集巻二十一
　　古今体九十七首【壬午五】
　　诣
　　文庙行礼
　　每问招提境借舒山水情
　　泮宫惟致敬
　　圣道正昌明那见梅英发爱听松籁清过墙即书院多士勗躬行
　　过紫阳书院示诸生
　　士惟首四民名在副其真道重继濓洛地宁拘歙闽研精味经训晰理守彛伦莫漫虚车饰吾方企化淳
　　题董邦达山水十二幅
　　古磴盘云
　　林姿岚态各争竒界道中分万磴披锦绣圗开云过处应为工部句成时
　　平湖帆影
　　石湖春水碧波清无恙风帆纵复横小册擕来行笈便展看一为【去声】证神情
　　层岩飞瀑
　　鱼知飞峡雪知潺境在支硎左右间不是人情喜近便瀑泉原合属寒山
　　石壁过云
　　古木长林赤壁隈清江涛击楚云开孤亭四柱厜防上祗合名之曰快哉
　　古木回谿
　　鹿裘乌匼坐船唇溪水回风漾钓纶不必咨询定谁氏中传名者已多人
　　水榭观澜
　　考槃喜俯泌之洋落落长松夏亦凉水阁翻书消夏者子舆神契十三章
　　宻树烟峦
　　成句何曾宿搆与无端烟树起吟予恰如万壑千林状具在铺笺渲笔初
　　云山纵目
　　竒峯嶻防树茏葱峰若吐云树啸风纵目好山如画者不知身在画圗中
　　曲岸萧斋
　　平山背倚面清溪几架茅庵称隐栖底事烟塘多曲折不教俗客易寻蹊
　　云海松涛
　　南説歙黄北木兰于南想像北常看何如尺幅收千里两戒观云术有澜
　　亭臯秋色
　　江上茅亭纳逺空寒烟飒飒老梧桐由来秋色遍天下何独临风懐谢公
　　月净闲庭
　　闲庭如水月华流竹树影摇荇藻浮讵借丹青传姓氏虚明此意足千秋
　　游狮子林得句
　　一树一峰入画意几湾几曲逺尘心法王善吼应如是居士髙踪宛可寻谁谓今时非昔日端知城市有山林松风阁听松风谡絶胜满街丝管音
　　游虎邱襍咏四首
　　策马山塘不用船武邱小别动经年乔柯嘉防盘陀石曲涧清音觱沸泉
　　本来岩壑擅天成虎踞偏称金气精五载光隂尔许异越加亲热是民情
　　何防风流有足思梅花开矣向南枝一峰如与天平较小许无妨此出竒
　　风声满径竹铿尔春气入林花翳如最喜登楼聊骋目千塍新緑麦芒舒
　　题虎邱云岩寺
　　阊门西转歴山塘寻胜云岩春载阳嶊崣峰容眞虎踞荒唐剑气幻鱼肠司徒文学应称独洗马风流不可当髙处纵眸喜有在近遥緑麦一方方
　　静观斋
　　云岩寺侧几间屋
　　羲画昭回歳月深丝管丛中山水趣观辞敬识
　　圣人心
　　含晖山舘
　　岩壑天成眞秀防剑飞虎踞失之诬娱人山水清晖永谢氏诗还沈氏圗【沈周虎邱图石渠寳笈上等】
　　虎邱寺三叠蘓轼韵
　　地脉伏来龙突兀涌峦岭石梯五十三未至劳扪井眞觉泉石佳幻传光恠耿吟谁虎与龙襍或鼃兮黾湛卢及干将纷称裂苍矿【越絶书言虎邱池剑三千鱼肠在焉呉越春秋风胡子曰呉王得越所献寳剑三枚一鱼肠二槃郢三湛卢鱼肠已用刺僚槃郢以送其女湛卢入楚又载干将镆邪夫妻铸剑二匿其阳献其隂故姑蘓志记干将墓有青蛇绕足事乃杨维桢沿蘓诗专引湛卢则与入楚之文不合髙啓既有干将墓诗而剑池诗又云干将欲飞出夫干将阳剑既不献而自匿于墓其未入剑池三千之数可知啓何转舎鱼肠而取此絶不相防者盖稗史语本无稽而文人一时传竒不无譌舛率此类也】惟喜蘓子瞻材雄气犹猛细故弗记忆凿空词塲骋左右取逢源聪明非壅哽我来凡三度今昔祗俄顷亦三叠其韵小立春风冷观民有正务偃息讵宜永驾言返翠华江城丽午景借问兴所托云外青莲影有暇当再临名山订予请
　　陆治寒江钓艇
　　水寒鱼不饵垂钓意如何氷鲤虽艰致钓成名者多
　　即事
