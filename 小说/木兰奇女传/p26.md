<!-- { "loadSidebar": true } -->
　　木兰对元帅、军师道：“末将向蒙山上靖松道人，赠我明驼出征，颇赖其力。今欲往山拜之，更索回书与丧吾和尚。”元帅准令，木兰单骑上山来，参谒靖松。那明驼见了靖松道人， 也摇头摆尾， 叫跳起来，如见故人之状。道人谓木兰曰：“之子不见， 今已十余年。 将军此时，沙场壮志，阵上雄心尚在否？”木兰曰：“境过成空，无复人我。弟子之心已灰矣？”靖松曰：“善哉！善哉！贫道已修书一封，烦将军寄于丧吾，叫他依书而行，切不可效从前种种故态，与魔魁为伍。”遂将书交与木兰，木兰收好。靖松道：“吾师姓吴，名大杲，素慕将军之德，求将军踵门一娱。”木兰大喜，即同靖松下山。行不上五里，见修竹茂林，围绕一庄。庄前泉水袅袅成音。靖松指曰：“此庄名听泉庄，即吾家师所居也。”正说之间，一白发老人扶杖而出。靖松上前施礼曰：“此即弟子往日所称之朱将军也。”木兰慌忙上前拱拜，老人双手扶住道：“靖松皈依老氏，却又喜与老生讲儒理，不期将军过听，屈驾到此。”挽木兰至草堂而坐。木兰问曰：“弟子生性愚昧，不谙儒行，祈太夫子略示儒行之约。”吴大杲曰：“所谓儒者，学以立命，尽性为先。道以修身，敦伦为要。爱敬开仁义之源，孝弟居人道之首。于难制之时而制其行，于难存之地而存其心。故云：一念而善恶攸分，寸心而天人是判。”木兰问曰：“儒者矜言性善尚矣，弟子愿闻性道之始终。”大杲曰：“由太虚而有理，由理而有性，由性而有仁，由仁而有四端，由四端而生万物。万善，理为之本，性为之用。使万善有成功者，性为之本，情为之用。情之始生曰意，意兴而为念，念兴而为思，思见于眉目之间为想，想转而为虑，虑则畏心生焉。畏心生则懈心随之，怠心断之，惰心败之矣。夫情之所赖者曰才，才之所赖者曰气。才不足者谓之自暴，气不足者谓之自弃。才大者谓之刚，天时不得而夺之，人事不得而沮之。气足者谓之健，人欲不得而胜之，恶心不得而挠之。惟儒者知为善之最乐，敬以直其内，望至善以为归，恕以行乎外，所以道心为主。人心退听，故能返真性，全天命。虽愚必明，虽柔必强，讵虚语哉！”木兰再拜曰：“太夫子之言心性，可谓至矣！但道一而已矣。性道、人道何所分判？”吴大杲曰：“惟喜静而厌动，若水之善聚则易清。水利万物而不争，若仁之好生而恶杀。故曰性如海，仁如水。海纳百川，仁兼万善。海非水无以充其量，水非海无以会其归。海与水既不可分为二，又不可视为一也。如此，则仁与性可知也。性感而情动，若水之流；情动而生好恶，若水之波澜。善则摇星荡月，恶则溃堤覆舟。故曰    ：若夫为不善，非才之罪也。儒者养性以智，存心以仁，遏欲以礼，制情以义，浑忘而化，谓之得道。道也者，因天之理，达之于物，而各得其宜也。孟子曰：“天下之言性也，则故而已。故者，以利为本。”
　　木兰又问曰：“太夫子之言仁与性，可谓至矣。而《大学》教人则曰：致知格物，正心诚意，修身、齐家、治国、平天下。八者相循，互为体用，究竟以何者为先？吴大杲曰：“物有本末，当先正其心，知止而后能得也。事有终始，当先修其身，明德而后能新民也。譬之易理，顺则相主，逆则返本，正心诚意，致知格物。四者圣人穷理尽性之事。修身、齐家、治国、平天下，四者圣人至命之事也。尽性者，尽吾之性，成己也；至命者，至天之命，成物也。《易》曰：范围天地而下过，曲成万物而不遗，不外乎是天命之谓性。人但知为天赋之理，而不知天之所以授吾以命者，又在性字之初，近二氏之学。谓孤守清寂为见性，存精养气为固命，而不知性不尽，则不能见。真性不见，终不能达天命。所以沦于气质之性，血气之命，何能造圣贤之域，入孔氏之室哉！”木兰问曰：“太夫子言尽性是尽吾之性，至命是至天之命，弟子愿闻其目。”吴大杲曰：“尽性始于尽情，忠君、孝亲、敬兄、信友、和室家，皆是尽情。情尽则无愧于心，而性亦尽矣。达性道之本，用情无有不当。从心所欲不逾矩，方谓之见性。推而极之，参天地，赞化育，为至天之命。圣人之能事毕矣。”
　　木兰又问曰：“夫子温、良、恭、俭、让，是尽情乎，是见性乎？”吴大杲曰：“非也。此是门人形容夫子与天地合其德，与四时合其序也。温而和厚，其象如春；良而易直，其象如夏；俭而节制，其象如秋；让而谦逊，其象如冬。恭则庄而严，敬而信，其象如天地。非孔子之德不足以当此，非子贡之才不足以言此。然恭字以处己言为体，温、良、俭、让以应物言为用。恭而安，成己也。笃恭而天下平，成物也。恭之为用大矣哉！”木兰曰：“夫子之道，忠恕而已矣。曾子独不言恭字，何也？”大杲曰：“恭者，公也。恭则不欺，公则无私。恭近于诚，公近于仁。忠恕之道，即恭字所发挥。恭字理微，忠恕字明而显。”木兰曰：“夫子一贯之道，究竟所指何为？”吴大杲曰：“汝善思善问，易与我往问吾兄？”木兰曰：“太夫子令兄在何处？”大杲曰：“吾学兄也，姓陈名含蒉，号介葊，庄后一里之地便是。”
　　于是，三人同望庄后而来。见松柏交荫，云封烟锁，蔼然仙居。及至庄前，见朱门丹户，壮丽非常。户外牛羊成群，车马罗列；户内花木繁植，清香传外。有三四个庄客，见了客来，拱手而迎。大杲问曰：“老员外可在家中否？”庄客答曰：“在池边观鱼。 ” 三人步进院中，大杲叫曰：“兄知游鱼之乐乎？”陈介葊曰：“汝知予观游鱼之乐乎？”吴大杲曰：“鱼游而乐，子观鱼游亦乐也。吾观汝观鱼游亦乐。所乐者不同，而所以乐其乐者，则无不同也。”四人大笑，齐至中堂相见。礼毕，俱通名姓。介葊曰：“远客至此，有失迎迓，祈将军恕罪。”木兰曰：“晚生恐尊翁见叱，故借光而来。少聆清诲，以慰生平。祈尊翁不以武夫见弃，即为万幸。”吴大杲曰：“适与朱将军谈及《论语》一贯之旨，愚弟对答不出。老兄素明儒术，祈不吝斯道，发一言以示未悟。”陈介葊曰：“吾与尔皆妄人也。吾非夫子，汝三人非子舆，何得言一贯之道？岂不愧死！”吴大杲曰：“圣学备于《六经》，有德者必有言， 人能潜心体会， 亦可深知其奥。但有言者，未必有德。老兄精通《六经》，试言之，何害于义？”
　　陈介葊曰：“一贯之道，予不能知，但其理可测。尧、舜授受以中，孔门授受以一，曾子又教人止于至善。子思承列圣之旨，又教人以中庸。孟子则又道性善，其立言不同，所指则一。一者，理也，贯者，通也。一者，诚也，贯者，明也。一者，明也，贯者，照也。一者，太极也，贯者，四象八封也。所谓一者，无有乎弗具，无有乎弗明。天得一以清，地得一以宁，人得一以灵，侯王得一以为天下贞。故正心诚意，格物致知，中人以上之学问。修身正心，中人以下之学问。治国平天下，为至命之事业。一贯之理，大约不越乎是。”木兰又问曰：“正心诚意，切要之处在何处？”介葊曰：“畏人知而不为，谓人不知而为之，二者皆羞恶之心也。由此而推极之，自然慎独谨微。位天地，赞化育，皆从慎独谨微做出来。然则羞恶之心非他，天地来复之心也。君子敬以存之，小人肆以失之。故曰羞恶开仁义之源，敬肆为人禽之判。切要之处，可不言而喻矣。”陈介葊恐木兰不悟性命同出于一源，视齐家、治国为二轨，取笔画一图于纸，以示木兰：介葊指而教之曰：“此图虽小，可以悟大。圈中一点，庶士指为身中之心，中士指为心中之性，上士指为性中之命。《易》曰：仁者谓之仁，智者谓之智，百姓日用而不知。”木兰听罢，侧身下拜。介葊命家人排出酒席，四人共坐畅饮。
　　靖松歌曰：
　　月映波心万派清，水天一色共圆明。
　　静虚识得本来体，自觉蟾光到处生。
　　吴大杲曰：
　　心作权衡万事平，中多杂乱失真明。
　　镜空只为无私照，养得心源似水清。
　　陈介葊吟云：
　　念从熟处性从偏，一段灵明被物牵。
　　唤醒主翁频照察，防闲克治最为先。
　　朱木兰题曰：
　　人禽相判应须知，站立关头莫自疑。
　　全受全归为肖子，休教真种入污泥。
　　四人题罢，彼此相赏，歇了一夜。次日天明，用了早膳，相揖而别。
　　木兰骑上翼孝明驼，赶着元帅大军，缴令而行。行了三十多里，天使捧圣旨迎路升官，元帅率文武官将俯伏听诏。云：
　　奉天承运大皇帝诏曰：咨尔赵国公李靖、鄂国公尉迟恭，统率将士，远征北番，辛勤十余年。虽突厥悔悟自新，实卿等以德服力。据卿奏请，按籍加封。
　　敕封：
　　赵国公李 太傅兼吏部尚书事 加锡
　　鄂国公尉迟 太保兼兵部尚书事 加锡
　　鄂国侯宝林 领湖广全省节度使
　　护国侯秦怀玉 领陕西全省节度使
　　鲁国侯程铁牛 领山东全省节度使
　　武昭侯朱木兰 领禁卫兼兵部左侍郎
　　镇北侯伍登 领雁门关将军
　　文德侯焦 领玉门关将军
　　武德侯焦 领金牛关将军
　　英德伯朱明 领界牌关将军
　　左将军李怀书
　　右将军李英玉
　　诏书宣罢，众将谢恩。再行月余，到了长安。太宗率文武出都而迎。君臣相见，虎啸龙吟，自不必说。下文分解。 
第二十七回　　天禄焚香祝神明　丧吾悬书试门人
　　却说朱天禄自木兰出征之后，心中忧闷，病热转加。幸妻子杨氏善言劝解，尽心调理，过了一年有余。正值三春之候，梦至北番地界，与木兰巡探番营。见营中旗幡招展，刀枪乱动，抢出一将，十分凶恶，飞马赶来。大叫道：“贼将休走！”天禄恐伤了木兰，挺身上前，大战三十余合。营中又抢出三将，拍马追来。天禄见势不好，勒马而逃。转过山坡，被伏路小军上前围住，后面番将追至，捉下马来，绑见突厥。突厥道：“且不要杀他，放在太阳之下，晒他一晒，渴死此贼。”谁知烈日如火，又渴又饿，浑身汗出如水。又见突厥出来骂道：“大胆的贼将，窥我营盘，自来送死！”手执马鞭向头上打来。猛然惊醒，是南柯一梦。果然周身汗出，湿透被褥。急唤醒杨氏，以梦告之。杨氏道：“此相公心梦也。然太阳照身，当作吉解。”天禄自此气血周流，筋骨活动，不上一月，精神如旧。
