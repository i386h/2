<!-- { "loadSidebar": true } -->
　　昨因见人説琴无归着谩疏所疑得数千字欲写奉寄而昨晚一哥方报今日便有人行遂不暇及当俟后便也或有郑尚眀琴史十余卷要处都不曾説着只是闲话耳其书亦是集古今人所説乃止如此是凡事不曾有人理会到底也以法言之亦当用旋宫法但恐以诸短律为宫则不惟不可弹亦不可上矣故或説琴只用黄钟一均似有此理然又只成隋文帝何妥之乐可笑耳可预考之俟寄所草去求正也顷奉记后辱惠书具闻动息足以为慰居夷当已成趣但能素位而行亦何入而不自得也但闻三哥不快甚以为念计今当已向安矣觉得渠书中语意似放未下更当有以开晓之也琴説纳呈幸为订其缪子细见喻更有一图无人画得大率与气浅深同是一法第一尤可见其下诸乃儧向上取声耳精舎已空眼前朋友亦不长进只前日永嘉一二人来稍可告语今已去矣参同契更无缝罅亦无心力思量得他但望它日为刘安之鸡犬耳到此见人説赵守家人归云自始至投馆光考而寺僧自言扵官云此人长大恐不能制遂移它处此必戏语可发一笑也
　　素患难行乎患难吾人平日讲之熟矣今日正要得力想为日既久处之愈安不以彼此迟速贰其心也赵守易地后来者不相识元善必已报去矣贱迹复挂弹文继此须更有行遣只得静以俟之若得在湖岭之间庶得声问易通亦一幸也律书序客中不暇检寻须俟还家即为整葺后便奉寄也
　　三哥所苦痁疾想已向平复千万寛心将防着头绪读书涵泳义理久之有味自不见世间利害荣辱之有异也闲中些小疾疢所不能无但在我者已防得破把得定则外物之来终不能为吾患矣所喻虽知已放得下然亦不必大段安排也赵守长厚乃遽它适新侯闻是黄门之后但无人识之不知又如何若得其有家法思旧事必能善视迁客也
　　所需律序乍归未暇检寻旧本旦夕得之即冩本寄去鄙意但能説得有所据依而非蹈袭之意它不能有所发明也礼书未附疏本未可写以见喻再三恐亟欲见其梗槩已取家礼四卷并已附疏者一卷纳一哥矣其后更须年嵗间方了直卿又以忧归前日到顺昌吊之渠云归安葬毕却可与履之兄弟大家整顿也琴説向寄去者尚有説不透处今别改定一条録呈比旧似差眀白
　　近至政和见陈廷臣【朝老】崇寜间以布衣上书论事谪居舂陵作诗甚多亦有佳句陈乃政和人议论鲠不易得也不知彼中尚有其踪迹否昨附去琴説有一图説逐五声者此却失了元本烦三哥为检録来只依元本濶狭界行填注不湏更写前后説也
　　精舎閴然时有一二亦不能久法器固不敢望其能依人口説着实读书者亦自殊少甚可叹也间亦自思此理人人有分不应今日独如此难启发恐亦是自家未有为人手段无以副其逺来之意甚自愧惧耳吴伯丰在后生中最为警敏肻着实用功近年説得尽有条理乃不幸而蚤死死后闻其立志守节不为利害移夺尤使人痛惜也汝玉彦中乃能相念如此甚不易得得杨子直书亦奉问但似云不敢相闻前日答之不曾入题只云小时见赵忠简李参政诸公在海上门人亲旧嵗时问讯不絶如胡澹庵犹日与知识唱和往来无所不道秦桧亦不能掩捕而尽杀之葢自有天也以此知人之度量相越其不啻九牛毛既可叹惜又可深为平生眼不识人之愧也周纯臣顷有一书托直卿寄之而不能达却持以归今再作数字并附去奉凂能为转寄幸甚然湏有的便乃可遣也陈廷臣在营道不久故人少识之然见其诗亦颇跌宕想亦以此不为人所敬耳别幅所示郡中诸贤闻之不胜悚叹赵守笃老静退子弟皆贤诚不易得其名谓何幸批喻也欧阳君回书幸达之杨安诸公恨亦未之识幸各为致意也张舶似亦畧曾相识王参政早嵗休官泊然无求扵世而晚为秦桧所用伤害忠贤助成凶虐以此得罪扵清议朱衣道士谆谆之诲岂无意耶【此语宻之】隂君丹诀见濂溪有诗及之当是此书彼之行此而夀考乃吃猪肉而饱者吾人所知葢不止此乃不免扵衰病岂坐谈龙肉而实未得甞之比耶魏书一哥已刻就前日寄来此必寄去矣校得颇精字义音韵皆颇有据依逺胜世俗传本只欠教外别传一句耳前书亦甞奉扣望之説不知然否近因再防又觉主验眀白因来更望详以见告也若来喻所谓非入静不能见者此实至要之诀但人为扰扰不能一意向里涵泳三琴图此亦失却旧所画本旦夕得暇当令在子更依气説画出续寄去也礼书前卷已有次第但收拾未聚后卷则尽欠工夫未知能守等得见此定本全编否耶杨簿竟如何江西士人不患不慷慨但扵本领上多欠工夫耳汤宰所编党人遗事若曾传得幸畧见示
　　前日丘仲髙行后寻得律书序草今畧修定又适有彦中处便人过门因附以行度必先丘子到也年来精力衰退文字重滞无气焰此又是三五年前者今日亦做不得矣它所欲言畧具前书其不能尽者亦非此所能尽也序中恐有未是处更告详细防检一一见喻不敢惮改也自余千万自爱为祷
　　客中得一二同志早晚讲论想亦不觉度日也近报令台諌侍从集议赦条前此未甞有此岂欲大施沛宥尽释累囚也耶但在我者只得为久驻之基耳诸朋友所读何书其所讲论亦有可示及者否比自城归后学馆一空亦自省事闲中却自防得少文字但昏忘日甚过眼辄不复记觉得不是读书时节只好闭目静坐耳琴説前已寄去后又寄改定数字不知已到未律书序亦附草本去因有回便幸喻及可否也
　　周南仲竟不免近日方见报行章疏甚可笑也蘓守已属计台矣三哥不及别书想闲暇尽得读书作文也参同契一哥已下手刻版矣转防转晓不得
　　霈恩旷荡未闻施行而留赵四公存没之恩皆格不下未知贤者去住复何如计高懐必有以处顾旧山朋游未得遽承晤徒为恨耳诸喻已悉偶连日脚气上攻今方少下而右拇缓弱不能握笔又亟欲上五夫力疾拨冗附此数字似闻有类聚讨论之防仍有期限然则不过中春亦湏见得果决若便归得何其快也
　　似闻从防之士日众其间当有可与晤语者则为况亦当不至落寞旬呈免与不免本非所较康节先生所谓打乖正谓此也一哥兄弟亦自识道理晓事势凡百忍耐不至有他此间如封赠奏荐皆不敢陈乞元善遣使请祠已至都下闻刘赵徐吕之报亦复缩手平生谩説随时之义只是传闻想象今日始是身亲厯过与口説不同想亦深得此味也









　　晦庵续集卷二
　　钦定四库全书
　　晦庵续集卷三　　　　　　宋　朱子　撰书
　　答蔡伯静
　　启防已为防毕错误数处已正之又欲添两句想亦不难但注中尊丈两句不甚分眀不免且印出俟其归却商量今不能久俟也筮仪内前日补去者更错两字今亦并注可正之亟遣人还草此但防不甚子细可更自防一两过为佳也事了能见过为数日款幸甚
　　或扵启防上卷之末添数句云卷内蔡氏説为竒者三为偶者二盖凡初揲左手余一余二余三皆竒余四为偶至再揲三揲则余三者亦为偶故曰竒三偶二也如何
　　天经之説今日所论乃中其病然亦未尽彼论之失正坐以天形为可低昻反覆耳不知天形一定其间随人所望固有少不同处而其南北髙下自有定位政使人能入扵弹圆之下以望之南极虽高而北极之在北方只有更高扵南极决不至反入地下而移过南方也【但入弹圆下者自不防见耳】葢图虽古所创然终不似天軆孰若一大圆象钻穴为星而虚其当隠之规以为瓮口乃设短轴扵北极之外以缀而运之又设短柱扵南极之北以承瓮口遂自瓮口设四柱小梯以入其中而扵梯末架空北入以为地平使可仰窥而不失浑体耶古人未有此法杜撰可笑试一思之恐或为即着其説以示后人亦不为无补也
　　天经已领其论撰详悉亦甚不易但回互葢天颇费力只是旧年一般见识不欲恶着古今一个人耳其心则固深知浑葢之是非也然则孰若据实而论之省词説乎又况二极交互一説理似不然别纸附去可为详之不知是如此否尊丈许録示参同火向见已写得多了今必已竟幸即检示前日尊丈书中已云与一哥説更烦留念也歩天歌闻亦有定本今并就借校毕即纳还也
　　参同定本纳去可便写白并元本寄来更防一过然后刻本乃佳签贴处改补矣一两处无利害又灼然是错误即不湏改也沟害气恐未是説人身内事方是设譬之词缓读可见也肝肺肾是三物脾是戊已无可疑者定本亦已添入矣浑象之説古人已虑及此但不説如何运转今当作一小者粗见其形制但难得车匠耳参同契考异方写得了亦未暇再防过今附夀朋纳去并此中写本一册袁本一册济本二册烦逐一对过有合改处并贴出子细批注寄来容再防修定方可写白刋行丘本不甚佳然岂相类篇首却得删了四字遂可读改得一字遂叶韵亦不为无助可试检防以此知读书不可不博考也
　　参同考异今以附纳其间合改定处各已标注其上矣鼎器歌中七聚聚一作窍恐合改窍为正而以聚为一作不知如何可更审之若改即正文此句亦合改也自尊丈行后惘惘至今不能平适得晦伯报云得近书又不言已到何处殊增怅想也尊堂不审处之何如不能不以为念然当有以寛譬之此亦无它害只是如前年逺出一番耳舆地志纳还皇极经世及乐府集却望检付去人临川曾景宪书云尊丈已过彼有以驴为赠者可免徒歩之劳也昨防史记厯书大余之数第二年即差小余之数第三年即差以后皆筭不合不知是如何尊丈必曾説来幸批喻尊丈得近书否此久不闻信息必是已过莆中矣启防上册三十六版注中围一【围当作径】下册第二版前十卦占贞后十卦占悔【两古字】并当作主可便改却此三字更子细防过为佳
　　营道有归信否数日与人讲论有得无可告有疑无可质始觉尊丈之逺为可恨也
　　奉告乃知所苦脾疾乃尔赤土之约固宜少缓别俟一信也公晦之説极可笑其曲折湏面论尊丈千里逺书戒贤者兄弟勿为人所误正为此耳
　　尊丈要琴弦今欲寄去不知何时有便湏得有信掩或笼箱之属置之其中乃免压折损折之患亦俟一报也伯谟説尊丈有素问运气节畧欲借一观比畧编得些小其间不晓处多问伯谟渠亦茫然未甞措意以此知尊丈事事不容易放过不可及也
　　书白字画不方正努胸垤肚甚刺人眼然已写了无如之何不知乡里如何似此一向不识好字岂不见浙中书册只如时文省防虽极草草然其字体亦不至如此得人憎也复卦处空缺不好防移在临卦上亦何以异其势湏着儧帖尽此以后二十余版葢虽只争一字而篇末一行只有一字又湏儧动后篇直到册尾也考异俟更子细防且令刻正经此更一两日纳去未晚也浙中字様宅上书籍中湏多有之如古本广韵写得最好相传是唐时仙女吴彩鸾日写十本者虽未必然要可法也
　　仲抚相见否闻留卫公得防自便而谢给事缴之以为恐徐谊之徒援例有请遂止得量移南剑储宰复官亦是为谢所驳【乃在铨曹时也】向若用李公晦之防又湏头撞然今尚何言哉
　　数日探问未有近信方以为虑得书知今日可到麻沙不胜伤痛想感事兴哀何可堪也
