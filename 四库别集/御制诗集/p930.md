<!-- { "loadSidebar": true } -->
　　精舎西北隅岩谷幽窈窕恐劳肩舆人所以来常少今朝气爽凉试一穷其妙【叶】行行歴深竒遇遇皆静好坐我虚眀牕祺然蕼懐抱寻思耽此佳或乖无逸道五年归政后斯乃娱吾老
　　山近轩
　　山庄无处不山近偏爱书轩名善循抚榻犹如坐屹开窓恒喜入嶙峋风来飒与衣襟爽日永静依翰墨亲扵得弗辞多尚我自嗤何怪世间人
　　古松书屋
　　书屋亦已多古松乃称独宇宙来所有对以一间屋屋不啻仍云松自如伯叔是诚忘年交苍然满心目安得疏仡书擕来相向读
　　雨六韵【六月初二日】
　　午热云蒸蔚申交雷渐鸣殷心伫庭盼片刻遂盆倾难状激扬势惟闻瀑声山林乍如沐沟浍自然盈入土不计寸祈年切感诚西南重泽愿溥都京
　　大学士嵇璜八十夀辰诗以赐之
　　诞日原当六月初后移称庆实谦虚【大学士嵇璜年亦八十实六月六日生闻予为伊赐庆生辰不敢先予祈请移扵万夀节后嘉其悃诚俯允所请】还乡未可便从尔恋阙依然尚悯予赐马赐舆堪赞阁【嵇璜数年前曽祈予告念其精神尚健且朝中大臣亦无年长逾予者未经允准今年又念嵇璜虽经赏马仍恐难扵乗骑嗣后着已经赏马而艰扵步履之大臣加恩准令乗坐小椅旁缚短杆用两人舁行入直以示体恤】曰来曰史未悬车【从前大学士来保史贻直俱年过八十扵其生辰各赐以诗因其神眀未衰仍令如常供职是以赐来保诗云皤皤元老多黄髪自是明廷大吉征赐史贻直诗云声望老臣需賛治名髙漫拟即县车嵇璜当即依此例】同庚待我归政后南北应同林下居【予立愿扵八十五嵗归政乙未林下戯题有拟号个中者还当二十年之句以今嵗计之又祗余五年嵇璜与予同庚可以待予归政后同遂林泉之乐也】
　　云贵总督富纲奏报两省二麦收成分数及雨水情形诗以志慰
　　夏收两省九分余渥雨频霑髙下畬【富纲前奏滇黔二省谷雨前后每旬均得膏泽一二次麦苗俱极畅茂兹复据奏滇省扵小满前后天气晴朗二麦登场深资晒晾及节届芒种大田正资翻犁播种之时旬日内或阵雨频霑或宻雨连绵入土极为深透不特沟渠充满即髙阜处所亦俱积水盈畴现在近河田亩栽插完竣髙田并可一律耕种齐全至黔省各州县禀报得雨情形亦大概相仿其两省麦收分数通省牵算约计均有九分余市集粮价本不为昂又得麦收接济价值益臻平减民情各极安恬】市价自然平闾里田间无不起耰耡敢云教化应加众【地方当稔收之后既富而教亦事之宜然居今之时教化亦岂易言苟司牧者或烦其令必致转増苛扰如栁宗元所云非以爱之适以害之者此意向屡言之】畧幸仓箱足慰予罅漏补苴慎休养皥熈风岂易言诸
　　荷
　　迟放季逢夏上旬何妨不速见天真浄香雅色无邉际原是弗孤六月春
　　南北何须较所居随安遇节亦昌如一年一度防君子掷笔笑予贤或疎
　　题澄观斋
　　斋近东北门出门必此经面带水瀎潏背峙山崚嶒因以额澄观澄观义可征观或属之目澄具心之灵况此每视事【每出惠迪吉门即扵是传餐视事】恒虞乖政衡有为协中和无逸存业兢
　　翠云岩
　　戢孴为容敫靃光吟难向像绘艰方静观似有胜斯者试看山田禾黍香
　　色曰翠和形曰云寓名岩树两平分幼龄阅到八旬嵗岩树由来付不闻【道树禅师云老僧不见不闻无尽见传灯录】
　　安逺庙即事
　　伊犁平定后建庙奉金仙【伊犁河北旧有固尔札庙彼地尊礼特盛我师平定伊犁后因扵山荘东北规度髙阜之所肖固尔扎之制修建是庙名之曰安逺】镇压诸畨部【卫拉特众防古皆重黄教故建是庙亦神道设教之义耳】奠安三十年信非初计料【西陲之役初意非能逆覩事机必克奏绩维时厄鲁特诸台吉率众来归力请大兵而喀尔喀之地势又不可以错处贻患不若用其锋而以偏师试之是以　祃旗命将之典概未举行乃筹事不过一年兵行不过五月大功既蒇而回中诸部亦以次戡定迄今三十余年休养敉宁与内地臣仆无异实赖　　昊苍笃佑　　宗社鸿庥未敢自诩为人力也】翻益外徕骈【乾隆三十六年土尔扈特率众三万余戸来归扵是四卫拉特尽入版图其余如左右哈萨克东西布鲁特霍罕安集延玛尔噶朗那木干塔什罕诸部亦悉向化抒忱至二万余里之外声教攸同益非始念所及】声教诚亟盛持盈只悚然
　　野田
　　野田异初到廿日増佳象两畨霖霈灵【至山荘后扵五月十九日及六月初二日两次得雨优霑禾苗日见长发】多稼苗助长徐骑一歴观心目为之爽拂风送沤郁饮露润瀣沆再雨不为过消炎泄秋枉【六月正当大雨时行之际既利禾苗且消炎暑况秋令雨多农家谓之潦稲转以为忌若六月雨足并可以泄秋金之气也】昨阅京畿报雨接湿欠广况兼酷曦蒸诚恐暵耕壤慰弗胜愁切近逺顿殊想
　　招凉榭
　　避暑应无暑招凉自有凉可知縁不定各得试其常丛樾含飔飒髙峯布防长适来观穑事欲变夏云黄
　　观瀑
　　迩日觉炎意向凉偶来观瀑得竒方试看拊拂飞银扫却熏熇十里强
　　观斯属目听属耳耳目谁能废以偏设向六根评次第【经云六根眼耳鼻舌身意也】静观合在静听前
　　雨【六月初八日】
　　六月原当大雨行时零分寸不臻成【迩日每有微雨不成分寸】此番五占【去声】风之【前扵初二日雨兹甫隔五日】却是三先日以庚【后三日庚申为中伏】继润敺炎真足快髙沟低浍信皆盈优膏定已霑闗外益缱佳音报帝京
　　留京王大臣奏报得雨诗以志慰
　　春末夏初近京旱幸而禾黍已生苗霑濡虽屡欠盈尺霶霈何期报彻朝【留京王大臣奏京城自廿六七日得雨之后时或微雨不成分寸天气炎热已觉望泽本月初七日酉刻雷雨大作直至亥刻稍止初八日夘刻又复大雨倾注入土共计七寸有余现在尚未止防云气浓厚势甚寛广将来秋成可望有收不致减少分数等语京城前次得雨未透正为盼泽兹得连朝渥霈可谓优霑览奏乃深欣慰益切惕干】苏槁荣萎农事起出藏减价市风调不禁额手慰南望既慰益兢慎旰宵
　　江苏巡抚福崧奏到二麦收成分数诗以志事
　　收麦江苏报应早易其宣抚到因迟【江苏巡抚闵鹗元因狥庇髙邮州吴焕袒防蠧吏假印冐征一案革职拿问因将福崧调任苏抚福崧扵五月初旬方经到任是以奏报较迟】重征侵蚀屡为弊吏治役奸可不知【髙邮之案正在审办间复据福崧奏江宁句容县有书办侵蚀银粮至数千金一案该省书役舞弊骩法自督抚以及府县等竟置之不问吏治至此尚可问乎是以不得不严加惩治以示儆戒】补奏兹闻九分賸【福崧奏江苏省二麦实收分数内收成十分者溧水长洲等三十七防州县九分者上元句容等十五防州县八分有余者山阳阜宁等八州县八分者江浦安东等四县七分有余者丰沛等四县七分者海州并所属赣榆县统计江苏通省二麦收成实九分有余等语】遐思如见万民怡南巡六度舆情悉亲切相闗更倍之
　　牣鱼亭捕鱼口号自哂
　　闸西谓里东谓外捕外之鱼置里河【园中西为内湖东为外湖每捕外湖之鱼置之内湖内外之见犹未能忘殊愧大公御物之道也】里外分眀人我别大公御物愧为何
　　学古堂
　　学古额由
　　祖居今慙切孙防曽窥津要惟是缅
　　堂恩十二躬何识【予年十二恭侍　　皇祖至山庄维时只习记诵之学岂知躬行之实】八旬行【去声】勉敦永言何以报勤政爱黎元
　　緑云楼题句
　　暑天云易兴更易在山谷林天春云艰雨霑乃称緑緑云为寓名暑云实所足而楼占斯寓较实应或恧实主名为客兹诚盍不速作雨信不妨溽节方中伏借泄秋霖气【迩年秋稼毎因雨多失丰】宜旸万寳熟
　　春好轩
　　每坐书轩必夏巡防曽九十赏佳晨插瓶却看芳莲道岂不相同六月春
　　含粹斋敬题
　　含粹由来无不包发挥试看六之爻敬窥
　　皇祖深乎易义见髙斋妙合庖山峙川流诠地理云行雨施恵天苞五年伫俟归政后体验扵斯化塞茅
　　霞标
　　峻宇霞标路迥修恐劳仆役弗频逰卌年所得便宜者书画扵中两巻留【往嵗至山庄待月霞标防马逰山至辛丑以年逾古稀不复乗马扵是有今年弗试夜行鞭之句然当塞湖秋望仍复命棹至癸卯复念水风夜寒亦未如往例遂成塞湖弗泛月之诗继取厯年逰山泛月诸什各彚书长巻并扵巻尾仿髙房山笔意各绘为图每一展玩四十年中旧逰景象如在目前】
　　御制诗五集巻五十八
　　钦定四库全书
　　御制诗五集巻五十九
　　古今体五十九首【庚戌九】
　　雨【六月十二日】
　　前朝挥霍为霶霈今日悠扬作霔霖一弛一张合天道忽疎忽宻入田深时行泽济夏司火气盛冀分秋令金【夏多雨则秋金之气可分彼时农功得资晒晾万寳借以告成近日雨泽连绵正协月令大雨时行之騐】耄嵗无他恵民术为【去声】祈年较【晴】量【雨】惟钦
　　题敞晴斋
　　敞晴斋筑崥崹间路阻修恒稀往还必雨霑更以时霁乃逰目至一开顔千林朗翠胥张画万嶂来青不借攀稍慰当前祝此后秋阳髙曝恵民艰
　　松霞室题陈书画轴
　　岩松壁画各轩轩霞举答相谡籁翻女史古图经屡咏笑予扵此未忘言
　　面水斋
　　山庄富者山亦复充乎水流峙适相资乃协中和理致之契位育日进勉以已即景防意深讵图娱目美面水识心存在此不在彼
　　镜香亭有防
　　亭子临荷沼因名曰镜香镜縁沼以喻香乃荷之常常主翻夏暂喻宾却嵗长【荷惟夏月开沼则厯古今是主暂而宾长也】谁能齐物理曰古有防荘
　　迟云榭得句
　　迟云有二义向已曽言之【丁未初夏至静宜园作迟云馆绎义诗谓迟有二音平音者训徐去音者训待而因徐乃待义仍相通因有迟　者祝其疾迟　者愿其至之句】兹逮旬弗雨迟正去韵宜【今嵗五月望后至山荘两旬之内亦幸连次得雨乃至十二日雨后今又及旬大田正当吐穂之时亟须继泽秋收可冀上丰覩兹顔额目今迟云之义训待为宜】避暑虽清凉中伏腾炎曦炽歊不可当山田亟望滋待云心益焦秀实浩泽资霮防傍晚浓霶霈庶洪施
　　题钱维城五君子图
　　寓五以图格依旧【五君子图昉自玉磬主人向命张若霭仿为之嗣后邹一桂钱维城董诰皆有仿作予亦曽为是图屡经叠韵题咏】由京而塞见如新【是图张扵山荘水月庵之精舍中】松和岩柏自从古梅与水仙未覩春【塞外万木之薮而梅与水仙实无】气合言兰成雅契神传貌玉本佳宾底须君子征名姓却蹈刻舟求剑伦
　　文园狮子林
　　狮林早识弗因倪攷覈频经画巻稽【旧传狮林为倪瓒所作及观瓒画狮子林圗其自识云如海因公宜寳之则是为如海作也甲辰南巡复得徐贲为如海作图益可为证册中陆深防元僧惟则好聚竒石状类狻猊故取佛语名其庵或云惟则得法扵本中峯本时住天目狮子岩盖识授受之原因以名庵要非瓒所作明矣】吴苑塞庄岂殊也山情水态实同兮十成已罢重赓韵【丙午题狮子林即九叠韵已成十全因依中秋帖子涿鹿行诸什例不复重赓自后厯年再题遂用别韵】一晌何妨趂兴题虽是八旬艰健步陟髙仍与敬为跻
　　云润楼口号
