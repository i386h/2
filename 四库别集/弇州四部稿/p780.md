<!-- { "loadSidebar": true } -->
　　七月初有信至张助甫中丞因附咫尺之书侑以不腆不知无浮沉否逺辱使将手教两帋中具尘冕之抱与栖壑岩之致令人爽然读二记毋论其文辞钜丽而已乃其感慨蓄育陶洗超脱而又不为吊诡此秇林之根柢物好之针砭也所示馆阁诸公借老丈为仪羽移书侣道有司劝驾而公益坚考槃逺追誓墓今世路清夷贤者彚进必使巢由奋庸固似违性若防龙在野恐有任其责者公似未得髙枕而卧也闻木天之地不无吁咈君子为敌隐忧未浅以公长者稍为调停之亦可龙蛇巻舒故自易耳仆因师期转赊汩没七载茫未覩效迩始遘一异人所传殊为易简即此法治耳疾神于社公之酒多矣不敢自私聊以奉荐无碍上人从管登之结夏天池未乆徃之南海欲追奘师故事仆谓逹磨既东来二祖不西徃且入畨之路蜀与凉而已海舶多暹罗占城去天竺殊杳然此师良为失计取其一念而已登之迹逺公之西方而心子牟之魏阙公之不来是也随其心净佛土净如何所教证种种何必染削经行然后穪苾蒭哉画十六应真并古铜缶陶盌皆清閟阁中品但仆一褐随身虚长者之恵如何所谓有此异物必择异人归之可也秋深珍重珍重
　　又
　　昨公以出处深致见询切谓公考槃之操甚坚乗轩之愿甚薄而于大谊未甚当且今台垣三大老视公軰行不为前坊馆诸贤则瞠乎后矣而鼎贵至纾金紫下者亦银绯即公出而以一青衫立龙尾侍臣之末即不出而使钜材宿学髙节正议之士卧箕而洗颍恐俱非防龙之席之所安也今得教果然矣车既脂矣马亦秣矣苟公以经世之蓄应世何官不可居以出世之学应世何官为我累满盈之戒是犹龙公学问犹未是西竺古先生学问承念及先君子葬祭其防自两台使而成之宗伯但宗伯许为移铨曹议赠有成言矣而忽中变疑亦贵乡一二老阻之顾圣主之恩不为薄矣长夏有事先陇少露宠光便于傍凿一容棺之穴下见逝者不至大媿足矣足矣公拳拳见询喻君乃楚之常徳人其传甚的而证甚竒苐令真气一至自然为我周流如轮王七寳若后所云云未之敢信也渠曽云有病耳者乆自获聪公能誓不传人后当宻以相告亦不必问此君也北上之序俟小闲具草今则未暇也富贵两字中人如膏肓愚侮人若牵傀儽何至今日公始恨之惜之乎强食自爱余不悉
　　又
　　每从邸报问吾丈除目不得不知文星之尚在角亢也使者冐毒暑水陆二千里至则其一病矣俾就肆便汤药已而出椟则大诲与诸刻种种具列令人心目一醒前后三记博雅絶伦老丈之爱石虽与李賛皇牛竒章同而所以用其爱者异彼特以彊有力致之耳石如有灵其沾沾于老丈当不啻胜二公也缺防说勘破物理三列传尤见髙谊以老丈所不足者岂仆一巵语而见需若此年来甚苦雕虫之技受役于人刺促无休息时弟义不容已不免拈笔草数百言既成而读之都不知作何状今録稿上如不以覆瓿者当画乌丝于蠒纸书小行致之燕邸也张阳和太史一入凤池便优转銮坡不俟秩满必以此例待老丈此语度不满髙明一噱然亦恒人之情耳仆受常徳喻布衣诀誓不妄传人昨祗为家弟病佛前懴罪书与之仍勒彼勿泄今为吾丈不免又破戒矣万勿轻泄为仆下地域种也至祝至祝两芝杯拜贶与三儿逓酌蓟门薏苡酒便是覩芝宇余不一
　　又
　　献嵗以来娄从邸报知门下超佐成均峻长坊局兼清武黄儒者之荣甚矣要之凤皇池汪濊恩波终不足以溷箕颍一泒清冷也贞自昨冬叨玷除目上书乞骸未防见亮当时朝野知故咸谓先君子拜地下之锡非常若更偃蹇朝命以自为名非臣子之道黾勉一出悔吝百绪加以饿莩蒿目隐忧刺病弟尚在薖轴残荆宛转牀笫寝食之间无一是处以故于天上故人非不欲通咫尺之间而慙沮次且忽忽更若遗防乃更承不鄙恵以徳音中间字字肺腑言言金石贞何人斯而敢当此向诵大防草于鄙心甚合迟之十余年而后得上既上而所亟行者景庙实録而已建文之光复诚不易然终是万古不可磨灭之论是防也始基之矣故当有知音者张阳和宫谕未论出世与否要是大经世人昙首衰门之嗟威眀絶锷之痛岂惟一家一人之私也门下谓其噉粥少而肌渐削未防物故乃云近所感恙亦畧似之以为忧此君骨耸而太枯神短而多役是以不免门下气清质厚心坦思裕故是句曲华山中人也何忧之有向所传喻君法虽于闻根未必效要足小康或公行之未合作耳二室诸记诗便是山史董狐从姑附庸既蒙胙土少室从盟复得狎主何幸如之仆老来始获一寓目三山二水小有题咏惜其晚合所谓不及檀郎年少时也非乆当遂初服并以请教不一
　　又
　　世贞方请告杜门与客茅生者谈茅生故尝习老丈仆谓当今冲雅如黄叔度退譲如羊钜平渊博如杜征南文采如陆平原者老丈一人而已茅生为咨嗟叹赏乆之盖质眀而老丈之平头以书至矣契合一何神也老丈书凡二通申契濶则怅河山之隔然不能奋飞叙雅寄则动箕颍之思快然若披云雾至于流悼亡弟载读些言使人一字一泪也肠寸寸折矣亡弟器业粗就名闻粗章有佳子姓粗继诚如老丈所穪但天地间无故失一善人舍此衰劣垂尽之兄而去之令存者何以度日区区违心而出尤悔万状且日受笔研债不休生趣尽矣以故恳上防乞休第不知庙廊诸君子肯怜而放之否老丈书谓比来益与药物亲日噉粥仅一器此外辅以少茶果颇与张宫谕相类贞于三月前已得喻窃谓不过偶然食饮小失宜尔且老丈精神渊着何物宫谕可比今得教尚未平而询之来人语亦如之不免悬注大槩药物攻治太峻则益侵脾过补则愈妨食噉唯在去思去烦去忧去恚而已黄蘖赵州俱有对症药要在自得之龙华山寺便是老丈异时白业堂亦号緑野镀金佛作栴檀观亦得作丹霞烧亦得知美丑唯心则去舍无恋矣太华山赋瑰丽之极岂贞岳所能唐突去人急不及题后俟有北役便驰上或当更在先也今嵗龙蛇殆甚此间隂司马卒魏公卒蜀中张司马卒盖皆小于贞一两年不特亡弟有闫希言者顷刻坐脱罗近溪者谈咲而去则皆老宿也然迸于一时可叹可叹付之无可柰何而已薄意将侑不一
　　李本寕参政
　　山中无复世縁虽故人时时梦寐而关途阻修何由一通讯问乃飞鸿宛然尺素系之别楮数百字皆肝膈语且被我以复陶食我以红盐口体之间无非雅贶菰芦中顿尔神王矣关中学使京口无两此其才卑卑满百何敢望一于鳞第其覧识中窽汲引功深于鳞髙简龙门自拟物情轩轾故不尽诬也以公秀杰之才小斟酌其间便足光掩畴昔仆比待罪隣壌因得窃窥秦风之雄但于时业稍觉粗旷又乏师友渊源公欲取江左清华之气叅之甚善甚善家弟赍捧还力欲乞休尼之不可今已杜门玉山道中第闻两台意不合或未能赋遂初耳助甫磊砢有气甫别我向玉门关觉颔燕突突除目乃冯君任当是以才举且新宰公郎署交也宦行逹矣知太公时少违然以尊甫日左右之兰玉森绕夷犹其间何恙不已嫂近迁长安计亦日胜容廼公健在佳儿时至自来毋为助长也仆于九月举一孙杯勺益自廹焚香烹茗展法书名画信歩花竹间调赤白鹦鹉俯碧澜施食朱鱼甚适间为责文进人暂苦如博士弟子完日课此外皆夜郎王国也公欲援助甫例索四律贫不能当咸阳繇仅以其半书扇头供一咲不具
　　又
　　凿坏之人与世路隔絶初不知王父朝议公讣缺焉生刍方惧无以白于尊甫方伯公而执事恵然数千里之书剂以数万里之物岂奘甫自五烽入耶何梵夹之饶瑰竒也秦中学政棫朴则杨应寕翘然耳仲黙于鳞差能以古文谊振之而执事遂双举其肘玺书褎然谓且入陪九列而尚少徐之岂玉堂诸公不能不介介青紫耶然天中紫防省毋妨吐气耳舍弟遂获歩武寕非至幸渠以前防故意防龃龉知执事省觐情笃当为促之贞老矣不意天假之灵得懴一切宿业卖身作道家奴足以没齿彼白简中杨王二三君子且拟以一瓣香谢之执事何自用于鳞寛不肖不肖毎及于鳞至于今愀然神伤也承示欲有效于朝议公贞之托肺腑者两世矣其何敢辞十月入关与杯盂笔研縁絶杯盂之贶敢返诸来伻而请受笔研役第碑志已得人不知何所任之冬寒北地尤剧加飡自爱
　　又
　　秋初贵乡人有携尊公尺牍先容者盖五载前笔耳为然乆之而以闭关故不能尽副其意却附一札报公一芗一缣荐尊公几不知其无浮沉否也地下之托即以贤桥梓肺腑所素照且不忍以不文辞而况重之诸公子无已之孝思乎哉弟所虞者楚材如邓林人操椽管而隧上下石俱以属人口中物如愚昆季则不能无正徳时康李隟耳念欲返使者而使者坚其请谓且廹塟强浣故研从人乞残笔墨而了此终恐不能无负至意也所贶双杯盂縁从梵网木义防酒以故輙附璧敬拜三絁之辱芗帛将逺意长须碌碌樵汲无可使者亮而置之不一不一
　　又
　　前者不腆之文不足以为尊公地下重而遂劳灾石盖至今有余媿焉屈指尊服已公除暂为大方作一福星不旋踵而入佐庙谟定国是使吾曹长保丘壑深所望也仆之踪迹见若似微有得者而不知其空空如也草衣木食鳏居匏系聊以懴宿諐汰沈浊而已家苐能谢浙绂差足畅兹叶山人茂长便附此山人长诗歌饶意气三千里慕公上谒不敢望孟云卿之于昌黎公必不至作刘义也初夏未暄为道自爱
　　又
　　水行三千里去家七周月而访我弇中仅八日而别别时亦不觉异别后忽忽如失且桂魄转莹令人益思叔度弇中山池不能百畆昨秋得汪伯玉张肖甫胡元瑞春时得吴眀卿最后得足下与来不疑而汪仲淹凡两与焉仆所以报山灵者亦不薄独诸贤尚黙黙金玉尔音以此世界小缺陷耳见属一序二七言律于寝溲处覔之及写九襞帋四清江帋十罗文帋指节尽痛而无益于足下徒疥壁而已日苦酒食征逐复有官中事一过重九则有被发入山不复能顾妻子足下青年鼎贵天纵以才出则衣被一世处则暎帯千古绰有余地第羊肠诘曲猘口牙埋光铲锷以竢防气之豁可也蚌珠勿剖时至自吐公家犹龙公亦不废子孙唯戒临敌轻防吾寳敢以此荐足下勉防加飡自爱
　　又
　　夏秋以来乆不见老丈除目意疑之谓当事者即不觧好真龙何以不至都下遇一楚客云已丁内艰矣既不能得其详而村仆又无可使者遂缺絮酒脯修之敬而贤仲氏至则以老丈之大教隆币来始知所丁者生母匡夫人也读行状将数千万言其文笔古劲叙致详委毋论已老丈所以描写匡夫人之才行与有功于李氏者抑何伟也非有仁人孝子之心如吾丈不能发非有檀左司马之笔如吾丈不能就仆真是受成而已特以体不能太详不免有所裁损有负至意如何如先君子殁八年而始复官又二十年而始有赠有祭有塟噫亦艰矣仆始可借手而见地下矣第留枢一补大是蛇足头童齿豁岂堪涂抹而与诸少年防且病弟虽小间尚在医药病妇呻吟牀褥寕能恝然业上书乞骸矣不知当轴者可容镜湖一曲否叔季二君幸为我致声闻王太仆先生尚健饭真大竒事其以登第之年生者仅恃粥耳粗芗绫帛筒布附荐几筵不一
　　又
