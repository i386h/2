<!-- { "loadSidebar": true } -->
　　豫省昨年旱甚齐今春豫胜齐兮麦登场后逢大霈【据毕沅奏豫省二麦成熟刈获将竣兹于五月十九日晚甘霖大霈竟夜滂沱入土透足且雨意未止霑被甚为广逺现在大田长发之际早谷髙梁棉花根苗旺盛滋液充盈下隰髙原丰腴弥望其麦田収获后更得及旱翻犂播种晚禾荞豆杂粮即河北稍歉之汲县一帯亦可催令补种秋稼以待西成日来新麦上市粮价骤见平减闾巷欢腾又称据藩司江兰赴工查勘经过归徳开封所属之睢州兰阳及中牟等处均报同日得雨四五寸不等览奏为之稍慰】田甫获欣重起犁额手穷民庶苏息慰心佳信未迟稽殷勤两省【谓山东河南】稍纾望淮北依然封劄徯【淮南一帯幸雨旸时若惟淮北邳宿各处稍觉望雨昨已降防驰询该督抚等伫望封章速至】
　　启跸幸避暑山庄之作
　　昨经
　　方泽致防衷启跸应临避暑宫惟是抚绥法
　　皇祖非因逰豫畅吾躬送銮萃已盈百辟防马勤犹望八翁董子曽云在勉强外王内圣要胥同
　　宻云行宫晚坐
　　昨近京畿又泽徯宻云四寸报霑畦【昨据刘峩奏宻云县于五月二十六日得四寸是日京城一帯不过一二寸】兹来果见黍生勃更喜羣称麦刈齐行趁晓凉还到早坐披爽籁遂成题志书新旧孰诚信何暇与征厗傂奚【按一统志载宻云东北口外汉置厗奚县后汉曰傂奚魏书宻云郡治提携城即傂奚之讹又旧志据旧唐志燕乐县旧治白檀城谓即古傂奚而新志又疑其无据按厗音题傂音豸音本不同乃或云厗奚或云傂奚甚或讹提携新旧异説又不载何年改名徒觉词费益见记载不足凭也】
　　过九松山口号
　　干霄羃岭鬰重重过遥看翠更浓数典由来只称九为明乾象老鳞龙
　　要亭行宫对【六月朔日】
　　昨夜轻雷宻云晓晴烟润驿程分驻舆过午英英蔚凭槛中庭纷不疾不徐空宇绘如笙如筑溜檐闻西南望喜隂容重庻渥甘膏利耦耘
　　留京王大臣等奏报得诗以志慰
　　前夜宻云不过一寸余今日甫出闗【是日出古北口】佳音接奏书泽比宻云优五寸深霑濡【留京王大臣奏京师于五月三十日未刻得有阵入夜雷雨交作自戌至寅入土约有五寸现未晴霁于秋禾大有禆益等语其日驻宻云得雨不过寸余次日驻要亭亦得雨五寸实堪欣慰也】麦收固已定【今年近京麦収只六七分不及去年】大田渥芃如兹已入六月时行或弗渝惟祝晴均何敢心释予
　　至避暑山庄即事
　　陟降广仁度峻岑山庄在望鬰云林图安烟火孳民户【昔　　皇祖咏山庄诗有万家烟大随民便之句兹闾阖殷庶户口倍増钦念　　贻谋垂裕益深感仰之诚】兴学济跄接子衿【乾隆丙申嵗于此承徳府兴建　文庙定府州县学额并每科乡试中额一名十年以来文教振兴衿士迎銮者济济向曽有句云菁莪雅化捷影响盖纪实云】市虽欣歌乐嵗【连年口外都有収】山田颇觉待甘霖【日今畧觉望雨】轻雷送未成寸敢即慰滋惕以钦
　　永佑寺瞻礼
　　莅止山庄此税辕一年风月迅髙奔屏营肃瞻神御追忆髫龄侍
　　御园曰显曰承钦
　　浩浩惟干惟惕抚元元豫齐幸得稍苏息何莫非防呵防恩【去嵗至山庄瞻礼时正厪山东河南泽愆期有旱臻深念豫之区之句今嵗豫齐两省均据报甘渥霑穷黎幸稍苏息实仰慈思垂估乐利防　　庥也】
　　松鹤斋瞻礼
　　不敢奉
　　神御【松鹤斋为向来恭奉　　慈寕之所今设几筵如故每嵗至山庄必敬诣瞻拜亦如　　夀康宫恩慕寺之例礼縁义节不敢供奉　　神御也】空悲设几筵每来必瞻拜欲
　　去重迁延庭院閟千古光隂阅十年【丁酉至今倐忽十年矣】松苍鹤声寂回望祗澘然
　　溥仁寺
　　精蓝武列左到必肃瞻来本是藩屏建【此寺于康熙癸巳年众防古王公等为　　皇祖恭祝六旬万夀所建迄今七十余年其孙曽辈袭爵者每嵗秋搜迎銮扈从益见　　仁恩溥徧服教弗谖也】依然侍从陪
　　奎章焕凤翥
　　寳训仰鸿裁世出世间法溥仁两字该
　　夜【六月初六日】
　　山田觉旱为祈霖到即山云布宻隂作阵晚风徒过目【初五日防】霏空翼日尚希心何期入夜霈佳便至达晨非滞霪畺吏报称霑四寸多多益善意斟愖
　　西峪
　　前至山庄山尚苍【四五月此间缺雨】昨宵一山渐绿乃知周诗不我欺灵哉实赞洪钧轴餐逭荷叶乐逰鱼【甲辰此处缺雨草未长发鹿啮荷叶充饥昨年雨早霈故有鹿舍荷食苹之句今嵗四五月问此处又缺近方屡得甘原草日见勃生鹿可食草不致啮荷叶鹿入湖啮荷叶鱼必惊故云餐逭荷叶乐逰鱼亦体物之意耳】啮饱兰芽泽羣鹿山中佳景故如斯喜在农田歌润沃今朝西峪不孤来七字成吟纪逰目
　　题秀起堂
　　翠华三日甫临停日日都逢零昨夜更欣霈优渥塞原徧喜润畦町出楹不靳白云白俯槛全呈青巘青万景秀凭一时起风真个契称灵
　　【六月初九日】
　　好奚妨益善多晓来云复蔚岩阿不为雴霫原非骤却喜悠扬真是和饼饵虽云怜失麦【此间四五月颇缺雨麦収歉薄自驻跸山庄以来连霈甘膏昨初八日晚间细雨至初九日夘刻悠扬绵宻复得雨四寸余午未间方止于大田甚为得济】仓箱幸可冀登禾何时何地忘农劭更复何时鬓髪皤
　　澄观斋
　　武列引川水御湖斯据源【山庄由东北门引武列水为御湖是齐近东北门实据水源】翠云耸后壁緑玉绕前门触目澄心所勑几观化原【每出山庄门必先临是斋传膳办事】三言
　　惠廸吉　　【惠廸吉额为皇祖御书悬斋中】
　　圣训万年存
　　翠云岩
　　不湏举白赋容容过欣看翠越浓众木丛中松百尺昌黎曽是説从龙
　　一年来必一题诗似此仍余九嵗期归政便当罢吟笔谓岩斯愿可能斯
　　搴芳书屋得句
　　澄观斋右侧余地搆书堂云壁四时翠【正对翠云岩厯年皆有咏】芸编万古芳惜驹如隙过得免并蹄忘选字题檐额谢家思义长
　　餐腴室口号
　　地近北门别一区传餐每此憩斯湏歉他玉食称方丈餍饫诗书有别腴
　　虬翠楼
　　久得就松法【就松者就古松而筑室若筑室后种松则待长湏数十年故有诗云山齐每以就松为又有古松不可移筑室就临之之句】髙楼复就松畅观齐落落佳防挹浓浓不改冬和夏漫猜虬即龙若论鳞长【上声】处九九倍犹重
　　霞鲜楼
　　翠云岩壁迥参天楼学黄冈非背旃【楼以竹式为之非真竹楼也又义山杂纂谓背山起楼为煞风景】却是山灵具神解蒸霞朝暮与为鲜









　　御制诗五集巻二十四
　　钦定四库全书
　　御制诗五集巻二十五
　　古今体七十四首【丙午七】
　　对山斋作歌
　　山庄何处不对山而何此斋擅乎已是犹人孰不读书可称读书人有防必当虚受扵其外更须深饫扵其里乃为弗空对山与读书然而扵斋犹易扵人则难矣拟十年后归政作闲人独坐此斋而究对山读书理
　　吟余斋口号
　　避暑年来每夏居东涂西抹厌纷如即兹七字成八义虽曰吟余兴尚余
　　迟云榭有防
　　翠云岩乃虚拟名迟云榭则实揽景然而虚实云岂知为主为賔在人领岩之云翠榭云白翠其恒境白幻影观其虚者恒以存翻怜实者幻非永偶此迟云得静观炙毂之辩难为逞
　　题马琬幽居圗
　　溪防回中峰防环幽居真合称【去声】髙闲依稀似是曽经处逸兴遄飞到摄山【栖霞本名摄山幽居其一境也】
　　讶是王家荷叶皴阅知文璧画传神祗宜居此谢尘务却我原非个里人
　　咏壶卢合子
　　悬瓠何尝有定容规之成器在陶镕外模设矣得由已中道立而能者从绎义有符铸人法摛词无匪慕前踪【壶卢器自　　皇祖命苑监创制至今遵奉成规每得佳器屡经题咏以志率由　　前典】苑丞种出呈盘覆贮水沉堪佐静供
　　雨【六月十二日】
　　迩日易为雨间【去声】时亦朗晴希无继霑虑惧有作霪情笑太不知足难辞鲜定衡谁云此逰豫愁总切农氓
　　烟雨楼得句
　　山庄所弗歉者山亦如水国弗歉水而此御湖中有楼斯胜滮湖之楼矣前此塞田颇觉干甫经驻跸逢霖美舟行小舣眄烟波接上落空莫形拟瑶林或近或复遥银竹时霏时亦止兹已佳哉虑其过揽景愁弗胜乎喜
　　喜晴【六月十三日】
　　自予斯驻跸晴雨间【去声】连辰前甫真优渥【十一日】昨微觉数【入声】频【十二日】愁因霖势作喜以霁光新愁喜浑无定笑非蕴借人
　　留京王大臣奏报京畿晴雨时若诗以志慰
　　京畿四百里而遥彼此霑膏弗隔朝【自到山庄频霑甘初八日晚间细雨至初九日得雨四寸余兹留京王大臣奏报京师亦扵初九日得雨五寸初十日复雨势甚滂霈入土极为深透等语　　天恩优溥实深欣感】可识
　　天恩优以溥益深予感昼而宵七分还幸麦麰实【顺天府麦收据奏报七分借资接济近又溥得透雨大田芃茂秋成可望惟益増干惕耳】盈尺深滋禾黍苗际此惟増防巩意泰然敢作满之招
　　题钱选卢仝烹茶圗
　　纱帽笼头却白衣緑天消夏汗无挥刘【松年】圗牟【益】仿事权置【石渠旧有牟益茅舎闲吟圗巻后复得刘松年烹茶圗巻取以比较邱壑位置与牟巻相同盖刘先有此圗而牟仿为之然两巻均未自标圗名刘巻则唐寅防为玉川子烹茶圗得存其真而牟巻则收藏家未考率题为茅舎闲吟圗向各题诗识其原委并同弆一箧使彼此互相印证云】孟【简】赠卢【仝】烹韵庶防【卢仝有谢孟谏议寄新茶诗又有常州孟谏议座上闻韩愈贬国子博士诗而未着何名按唐书孟简字防道工诗元和中官谏议大夫出为常州刺史以特代官爵考之当是孟简也】巻易帧斯奚不可【刘松年牟益两圗俱横巻而此钱选卢仝烹茶圗乃作立帧文人挥翰縦横如意固无不可也】诗传画亦岂为非隐而狂者应无祸何宿王涯自惹讥
　　咏和阗玉谷璧
　　谷璧今无用存羊爱礼宜嘉兹孚尹质肯付俗工为祈嵗义堪寓寸隂竞并思嫌存琢刻迹防有抚平时【古谷璧徒见其纹而抚之若平兹肖为之者不能无斧凿痕然厯年久后自亦当抚之若无迹也】
　　河南巡抚毕沅奏报续得透雨及查办地亩情形诗以志事
