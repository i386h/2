<!-- { "loadSidebar": true } -->
　　拂袖金门不可招中丞清节楚山高西江义旅双龙剑南国干城一豸袍九铭功藏石室孤舟垂钓入云涛丈夫出处俱无忝银汉遥瞻彩鳯毛
　　和文济迁居二首
　　大隐何劳访碧岑帝城佳处即云林隂隂栁覆溪门静宛宛莺啼竹防深安石东山堪独卧孔明梁甫莫悲吟鳯台雪霁多佳景不负扁舟五夜寻
　　碧烟虚槛树千章最爱疎桐挂月光胜地别开碁局墅仙人新住水云乡西隣脩竹青稍细南郭羣峯翠黛长闭户注书稀出入莫言门外有风霜
　　次华泉早春鳯凰台
　　古台谁见古人游台下秦淮今自流鳯鸟不来空故国梧桐千载倚荒丘云间雪霁芙蓉殿江上春生杜若洲圣代登临多乐事侧身天地更何愁
　　送彭给事汝寔奉母夫人还蜀
　　灔滪霜干石道防南舟安穏奉慈闱江鱼白白供行馔峡树苍苍媚采衣华国文章多丽藻过桥车马盛光辉朝廷衮职须公补且莫山中恋蕨薇
　　郑作至问讯空同
　　北里筑居何嵗成南山种豆苦逃名百年丘壑真长往千里骅骝羡独行每见披裘过道路漫闻挥翰动公卿神仙竟合邀中散婚嫁何劳问向平
　　送林贞孚还闽
　　北阙上书何所求南宫卧病倐经秋秪縁礼乐须幽讨岂谓云霄竟薄防江汉趋庭宜彩服乾坤髙枕对沧洲承家禾止今方岳司马流风盖九州
　　送吴与成防试
　　瘦马狐裘犯雪风青年文藻动南宫谁应避舍推苏轼己忝通家识孔融燕市醉歌春未逺吴门髙论夜还同临行把赠干将去共惜池阴老剑工
　　次南坦同白岩公登苍岩聨句
　　苍岩髙出太行颠下瞰南州数防烟海外忽来鹤驾人间重见白云篇行藏玉雪谁相染咳唾珠玑竝可传不向山林瞻气象岂知台省有神仙
　　逰故相守溪公园亭【见中舍君新栽花木】
　　丞相园亭旧数来平泉花木后重栽武陵桃花逶迤转太华莲峰绰约开月出众賔俱酩酊云移髙阁更徘徊门墙恵泽思无尽踏遍三槐树下苔
　　陈君汝璧自永嘉来南都省其伯兄摠戎公且缔新婚
　　爱弟新从东越来埙箎声彻凤凰台他乡棣蕚生春兴故苑杨花搅别怀幕府眠云应共被皇都览胜几啣杯风流将种真无忝看取金屏射雀才
　　送祝时泰守思南
　　朱轓南去领提封清代蛮荒圣泽浓云转舟车通万里烟含城郭拥千峰印台地重蹲金虎剑匣尘清卧玉龙尚有经纶需大用不妨吟啸暂从容
　　会陈亨父
　　西园虚阁对髙林闭戸焚香养道心胜地几年频怅望归帆千里一开襟云深独鹤萧萧舞海近寒龙细细吟明月倚阑无限兴莫因人世叹浮沉
　　十一月五日同子鱼风雨舟往治平寺访履约履吉
　　伍胥城东月映楼越王桥下雨随舟石湖喷薄鱼龙气水国霑濡鸟雀秋竹迳松房人隠隠酒杯香篆夜悠悠平生白首相知侣对宿空山兴转幽
　　唐京兆应韶侍母夫人还楚
　　太君归棹下清虚京兆承欢奉起居千里遥将春色去一封偏荷宠光余桃花夹岸明衣绣荇叶浮江簇馔鱼莫傍庭闱怀定省都亭竹马待还车
　　送郗武库元洪入京
　　三年帝厩闲骅骏一日天书降凤凰时论同归小司马朝班重识旧鹓行风神玉雪窥清润文藻江山助浑茫豪俊从来须大用看君飞步入岩廊
　　宜兴谒东坡祠
　　学士祠堂傍水扄蜀山萧索向谁青归魂省识毘陵道好事空传楚颂亭万古云霄瞻气象满林风雨防精灵湖东月出光如许照见燕山相国铭
　　寄陈宗禹中丞
　　暂下乌台短鬓青楚南新望少防星书成自去藏衡岳月出时闻钓洞庭江海澄清风宪体松衫夭矫嵗寒形空惭叔夜非俦侣漫防封章误主聴
　　送刘叔正宪佥入蜀
　　巫峡巫山雾雨蒸绣衣持斧下青防从来直道非时好况复髙文絶代能野鹤昂藏寒自警海鹏寥廊气弥腾诸生鼔箧江南北泰岳云髙望不胜
　　寿郑户部唯东母夫人
　　北堂酒浮金爵光东曹带系银鱼长栢舟节操氷霜逈翠翟威仪锦绣香列端居余庆泽称觞词客盛文章从今老福如川涌看列孙枝玉树行
　　对雪二首
　　千峰急雪洒茒檐乆旱防阴冷亦堪独赖诸公忧冻馁不劳明主顾东南髙标一任寒梅得余润偏宜宿麦含薄暮倚栏看絮舞鬓丝相伴两鬖鬖
　　孤城日落云垂幕大地阳回雪舞花采石江涛氷磈礧蓬莱宫树玉横斜清光恍彻三千界朔气平侵十万家半夜兎园賔客醉拥炉挥翰气成霞
　　赠王司冦乞养归台南四首【王旧尹应天】
　　千岩万壑乞闲身风节分明见古人爱下更无包孝肃恋亲谁似范纯仁天顔咫尺传优诏海角逍遥理钓纶明发都城新雪霁甘棠何限总含春
　　抗防曾闻动武皇一麾迢逓过沅湘青防直气干星斗白首孤怀映庙廊韩愈归朝公望重王阳辞阪圣恩长行藏歴歴俱无忝拭目台南皎日光
　　脱身霄汉赋闲居暂息鹏风九万余母氏在堂思戏采人生当路几悬车烧丹试凿皇华井闭户应脩禹穴书料得晨昏调鼎味长将竹笋脍江鱼
　　天台石梁天下竒龙湫鴈荡碧逶迤平生蜡屐今方用向老奚嚢每自随海浸楼台云五色洞藏花竹露千枝知公此去能髙卧秪恐商王起梦思
　　赠张秋厓虞卿
　　柴门风雪印行踪竹杖新辞鴈宕峰中散独行如野鹤老耼一见是神龙英雄蹭蹬谁青眼道徳希防又赤松欲拨红尘携手去匡庐石上话从容
　　送金子有陈羽伯春试
　　乆抛铅椠伴樵渔二妙年来谢起予粲尔乡邦生鸑鷟居然清庙对璠璵辞家并赴看花约理国无防种树书天子秪今过舜禹许身千古欲何如
　　上防翁寿和文济二首
　　鹄立鹏抟五十春玉阶揺佩上星辰黄扉大业闗元化白首孤忠动鬼神寿亚潞公凡几嵗名齐温国竟谁人纷纷寒士歌恩泽厚禄千钟只自贫
　　玉烛均调四海春风云嘉会庆兹晨朝廷礼乐前无古台阁文章妙有神宝厯天长遗大老金门地逈隠仙人休怜道貌殊清峻夙夜常忧白屋贫
　　与陈石亭雪后逰牛首山
　　隆冬季月嵗云徂防马牛山兴不孤削璧倚空云防缀古松沿涧雪模糊堂垂塔影传灵怪人转岩腰学画图形胜江南无可比武皇龙驾合踟蹰
　　逰花岩
　　风林下马叩龙宫雪磴扶笻踏虎踪把酒峰头看海月开门庭际俯云松钟声夜傍诸天动岩翠寒交万木浓苦说移家身已老暂来犹自未从容
　　和望之中丞春日对雪二首
　　春风拂拂自东开春雪盈盈落凤台江栁破寒先舞絮宫花应尽妆梅霏防向日相矜媚轻簿迎风却倒回野老茒斋方卧穏叩门休报大夫来
　　大壑春生氷欲开青皇将雪下瑶台先教润泽苏原草故送清寒勒野梅鳷鹊云髙鸿影度卢龙江动练光回东郊前日迎春侣裘马翩翩射鹿来
　　己丑元旦和陈京兆祐卿
　　不上王矦典谒牋独吟风雪度新年柴门絶迹无车马秫酒陶情谢管弦却老自泥烧药鼎求闲何待买山钱喜闻京兆寛租税白日沉沉只醉眠
　　送姚文进秀才迎妇
　　三传精华已彻防少年文采眼中稀龙驹得水呈图出凤侣迎春入镜飞内舘芙蓉生綉褥后庭萱草待班衣由来骨相非凡种日下人当荐陆机
　　春日逰髙座寺二首
　　佳辰聘望给孤园白祫初成气暄春日渐添风物美空山真隔市朝暄歌催酒盏当筵急坐爱花枝满目繁眼底同君聊一醉吴台梁苑底须论
　　花发其如逸兴翔春山酾酒惜年芳台高忽见江流近寺古惟闻松栢香并逰骄马花边去独啭新莺竹里藏寻壑经秋共忘返还怜白日转添长
　　和望之惜园花尽开之作
　　十日春晴花尽开一年春事半莓苔踈枝宻蕚相将盛粉蝶黄峰莫浪狼漫举金杯当月榭谁吹玉笛傍霜台芳菲未忍随流水绕树攀条意独哀
　　吴太宰新堂初成有鹊来巢
　　相国新开緑野堂堂前灵鹊早呈祥来依乔木营门户欲傍青云化印章幽砌颇宜迎客噪髙檐何碍顺风翔雕梁画栋相鲜地最爱诗题素璧光
　　春日顾吏部武祥张兵部惟静携酒过息园重辱佳篇漫谢一首
　　清溪竹迳乆荒芜二仲逢春试玉壶即有荆花当戸紫更多萱草映堦铺衰顔屡喜依璚树秀句时惊落蚌珠髙驾往来殊不恶莫因踈懒厌潜夫
　　寿姜节举人父母
　　七十二峰如列防太湖深防隠君庐家贫莱妇能逃禄身老厐公不著书生理剩栽岩畔橘防甘时荐舍前鱼青春令子方腾踏云路遥乘驷马车
　　赠朱铭甫还松江
　　太学贤名众不如九峰归省老尚书才华独擅三都赋门阀重高驷马车吴苑天寒收橘柚松江霜落荐鲈鱼遥知彩服趋庭后读尽家藏万巻余
　　送陈子文赴广西
　　八桂西瞻岳牧尊使君持节下湘源星岩风洞山殊秀雪片霜华地不暄永日赋诗薇阁静青春行部绣旗翻从来逺地多名防铜柱犹闻颂马援
　　送陈京兆祐乡还南海
　　疏傅悬车縁底事温公避位本初心蛟龙逺适江湖性鸾鳯高辞枳棘林多病逢人求大药有懐浮海发孤吟移家勿向罗浮住使者来征恐莫寻
　　西爽草堂
　　草堂寄在国门阳西岭蟠回入户苍含云洞壑泉台逈碍日松梧露迳长嵗岁采苹脩爼豆重重栽竹防垣墙南州高士今难作唯聴慈乌吊白杨
　　送王文光宰定海
　　曲江落羽人皆惜东海分封众所荣喜见疲民投父母愿因明主致升平花间草长逢驯雉谷口春归聴早莺看取汉家循吏传独怜卓茂最知名
　　孟中丞命酒息园集诸文士赋一首
　　山人避俗野园开宪府邀懽载酒来浮杯岂让山隂防授简还徴邺下才暂遣闲云依绂冕更呼明月照池台锦筵烂漫唯须饮画烛阑未拟回
　　登清凉寺后西塞山亭四首
　　霄汉秋高烟雾开旧京西望一登台皇居逈映钟陵起海水遥吞鹊镇来半岭颠风频落防孤亭斜日更啣杯乾坤转盻皆陈迹况复浮生白髪催
　　晩上高亭对落晖万山寒翠湿秋衣江流一道杯中防云树千门鸟外防古寺频来僧尽老重阳欲近蟹争肥霜枫恶作萧条色故防残红绕客飞
　　山阁难禁宋玉悲六朝遗恨满残碑青山自拥蟠龙势玉树空传落燕词寒节授衣伤老大醉乡随钟愧支离歌筵舞妓非前代文采风流又一时
　　剑化人亡有故城东来海气带龙腥烟花楼阁三千界锦绣河山百二形老托神京堪自隐醉眠秋涧不知醒长江只在朱阑外莫遣哀歌动杳防
　　梅开答孟中丞厌客之嘲
　　骢马能过问野梅柴门何惜向阳开空劳野客巡檐笑实少高人载酒来地僻谁懐元亮宅月明深负谪仙杯须知竹下三三迳本为招邀二仲裁
　　和许隐君游西湖
　　千峰万壑断飞埃百顷湖光演漾开大块丹青随意得炎天氷雪傍舟来不禁杨桞牵衣袂况复荷花近酒杯曾是君王游赏地采云犹防旧歌台
　　拜岳武穆庙
　　水白云青庙貌明墓门乔木尽南生天高竟吼三人虎国破谁摧万里城望断白龙无死所歌残黄鸟有余情海波东去厓山逺精卫千年恨未平
　　文徴仲翰院约游西湖不至次韵奉嘲
　　懐君不见动经年有约犹悭访戴船草阁自含悬榻愧莲舟终少聴歌縁徒闻避俗称高士未必寻幽损大贤落日倚栏空伫立海山千防澹苍烟
　　和许隐君留别
　　丹山碧水古王城处处登临滞客程幽壑风烟须纵酒暮年朋旧独闗情劳生苦觉沧洲逺别路空余白髪明客里送君秋又至临岐休怪旅魂惊
　　天真寺访薛尚谦因懐伯安王尚书
　　江边寺里为君来絶璧高亭对酒杯万里海波冲鸟落半天风雨挟龙回苍松解引寻真路宿草空伤济世才莫上书堂歌伐木寒泉呜咽使人哀
