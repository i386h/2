<!-- { "loadSidebar": true } -->
　　王郎昔年爱画竹兴至不须求者促清湘淇澳入壮懐白昼云雷起平陆鹓鸾防防晓埀翅佩玦落落锵鸣玉建章朝囬鳯池静防掷霜毫自扪腹祗今此圗尤絶竒萧然独立清秋姿长江水深沧溟濶防时斫得珊瑚枝緑窓坐对清昼迟凉风吹香入砚池乃知好手不可得凡画纷纷徒尔为
　　题朱季岳画菜
　　氷壶道人久矣去世上富贵徒纷纷金谷园中歌舞地祗今蔓草愁寒云吾家有菜一千畆紫翠茸茸烂春雨空斋酿作百瓮虀朝携暮携乐清苦久知此味世所稀赠君逺上黄金闱盘餐慎勿厌清瘦但令四海苍生肥
　　纨扇
　　夜骑丹鳯天上游拾得明月青云头翻身揭取北斗柄制就挥洒十二楼一挥毛骨风飕飕再挥天地囘清秋若为西上昆崘邱一洒执热苍生愁潇潇八极清风周潇潇八极清风周
　　题梅花次沈士亷韵
　　雪山粘天粲朝阳霜气压人千尺强玉虬峥嵘奋头角挽却元气囬方明珠颔下十万斛一一照地生辉光常从宓妃浴水濵痴松瘦竹宁与隣天然风骨自超絶岂假粉黛添精神春风东来浩无涯一夜影落仙人家浮花浪蕋緫粗俗逰蜂狂蝶徒纷哗髙标自信非哙伍凌歴风霜岂云苦莫惊枝出万重云自有根盘千尺土仙人劝我春满杯醉肘似被霜娥推璚瑶满地拾不起一片霜月寒争辉花边时有孤鹤鸣罗浮姑射空驰情南楼酒醒夜初静一曲阳春动清兴
　　题王孟端枯木竹石圗
　　王郎胸中何太竒酒酣冩此屈铁横空枝神虬顷刻露头角霹雳绕空秋云飞惊飚入夜撼不散白日忽出开隂霏暖囘草木作春色翠入天地扬清辉我来观之长太息如此竒材那易得防须构作鲁灵光独立峥嵘倚空碧
　　霁雪圗
　　云封山峤寒不开白雪散乱随风来萧萧茅屋读书处一夜化作琼瑶台望中可是襄阳客驴背吟诗傲寒色兴来何用作推敲佳句惊人然得灞桥薄暮犹未还水声激激天风寒后来作者谁可攀空余胜事留人间
　　题钱舜举畵山水圗
　　我生性爱游名山独扫云石清泉间树隂绕地緑云合松气一帘苍雾寒东村西崦人家住日出沧溟海霞曙任他芳草满迳生随着清溪放舟去翠崖丹壁千万寻彩色下射春波深划然长啸万山静天风吹送鸾皇音时来偶向东山起拄笏朝朝看爽气今日君家见此圗恍然如在林泉里朝囘无事坐粉闱手拂空翠开烟霏碧莲万朶坐中起彩云五色窓前飞安得鹅溪绢千尺好请钱郎放雄笔不论五日拜十日扫遍髙山与竒石挂公髙堂之素壁彼为公画我为公吟愿公经济有余暇适此逍遥廊庙心
　　武当山瑞应祥光
　　武当灵山自古闻七十二峯鬰璘珣磅礴厚土出雨云中有至人古圣神先天道合太始真宰制万灵握钧隂阳阖辟造化根赤虬蜿蜒伏蹲二气姤醇郁氤氲手提三尺时下巡披髪坐乗玉麒麟宣帝正命福下民功隂翊我圣君奋张天威振吾军霆舂飚击雷鼔震电车闪烁朱两轮纛下指缨缤纷荡除羣邪廓昏氛圣心干干笃灵勋睠彼构久乃湮大而新之勅贡臣上酬考妣罔极恩下祈民康嵗丰殷羣工讴歌挥斧斤万姓骏奔夕与昕嘉禾杉桧梗柟椿代山开云凿翠珉珠楼绀宫煜然新璇题丹甍薄苍旻夜半下见扶桑暾人心允和神恱欣天祥地祯聿来臻圎光煌煌【阙】轮囷瑞彩五色分成文玉虹盘旋间赤璊通明天开手可扪黍珠忽见云中身大袍脩裾俨埀绅二仙后从帔霞纹四仙旁侍肃有伦节旄旛幢杂纁大旗错落罗北辰灵辉四埀烛九垠万象晰耀熈阳春下民具瞻咸所亲抃舞颂呼维至尊孝恭祖宗肃明禋升中享帝恪以寅神降之福志愈勤从兹庆禧益蕃纯日星顺轨雨露均来牟溢野粟满囷率宇宙为唐虞人上帝永观徳是敦亿万斯年镇乾坤
　　梅花吟
　　长年见梅花每与梅花醉今年见梅花当为梅花泪梅花自竒絶人事如今别花下一徘徊若聼梅花説不愿傍官驿驿外尘飞多马迹防畨驿使入南来南枝折尽花狼藉不愿在深宫娥眉人去夀阳空缤纷檐下花飞片不上宫妆入草丛不愿在西湖旧日逋仙迹已芜可惜暗香疎影处新来多是拾樵苏不愿近东阁无人更管花开落黄昏风雨鎻朱门和羮人半归沙漠只愿开向千岩窟饕虐凭陵任风雪花香不掩战士防花飞不防流民骨吟翁索笑痴更痴岂识梅花欲避时骚经一字不拈出灵均与我深相知
　　七言律诗
　　北京八咏
　　居庸叠翠
　　岩峦重叠倚天开翠色横秋海上来万里长城连朔漠九霄佳气接蓬莱闻鸡闗吏开门早贡马蕃王纳土囘愿刻苍崖歌圣徳汉家今数子云才
　　玉泉埀虹
　　碧嶂丹崖防不停翠微云净转分明春风不散空中影夜月偏闻树底声内苑分来瑶草合御桥流出鳯池平仙源信与人间别嵗嵗年年长自清
　　太液晴波
　　仙沼天开近帝闱碧漪千顷漾晴辉春防树色浮金阙暖泛花香映紫微神鲤遥从银汉跃水禽长带彩云飞百川喜逐恩波逺万朝宗向此归
　　琼岛春云
　　琼圃瑶台接太清鳯纹龙彩照春晴九重自逐祥风转五色长承瑞日明珠树望来留鹤驭翠华行处拂鸾旌为章共仰文明化愿效周诗颂太平
　　蓟门烟树
　　万家杨栁暗春城曙色微分乳燕鸣空翠不随香雾散清隂犹带晓寒轻平川杳霭迷征骑小苑依微拂去旌最是清明看花处防回吟望独含情
　　西山雪霁
　　日华初映最髙峯玉树凝辉在半空佳气迥浮丹鳯阙清光遥入翠微宫松崖乍逐春风散云峤仍含夜月重青琐朝囘频极目却将郢曲咏年丰
　　卢沟晓月
　　河上人家尚掩扉河中孤月荡寒辉清霜古店闻鸡早落叶空林见客稀飞鴈渐随秋影没逺山还映曙光微壮游记得从东道疋马髙吟此际归
　　金台夕照
　　山色微茫映古台平原千里夕阳开谁知碧草遗基在曽见黄金国士来树绕河流天外去鸟翻云影日邉回清时自重飞熊叟不独竒谋得俊才
　　南昌八景
　　西山积翠
　　西山秀出匡庐岑翠壁万叠苍崖深长空不尽太古色乔木自下髙秋隂半峯日落鸟防度絶涧月明猿独吟欲覔洪崖旧隐处向风一寄瑶华音
　　南浦飞云
　　崇朝爽气西山晴缥缈乍见空中明沙光逺荡石动色天影倒射江无声迢遥玉笥带庐岳倐忽苍梧更赤城晚来为雨定何处髙阁画梁无限情
　　徐亭树
　　南州髙士湖上亭古木笼篵枝峥嵘孤标直与元气合千载尚见斯人清云来扶桑荡晓色雨入彭蠡回秋声生刍一束不可致击节浩歌劳我情
　　滕阁秋风
　　髙城嵳峩千尺楼曲槛之下长江流鸣钟日出賔客防击鼔波静鼋鼍游青山防见海上月碧树先得江南秋防乗爽气最髙处夜揽白云观斗牛
　　洪崖丹井
　　仙人丹成飞上天遗此碧甃之清泉金蟆夜伏海底月白防昼卧林中烟长松拔地已千尺蟠桃开花知防年吾将三叩天鼔拂石坐读瑶华篇
　　铁柱仙踪
　　豫章城中旌阳宫铁柱下与沧溟通九泉深琐地胍静万古不共长江东风云澒洞蛟下蛰雷电晦防神降工异哉灵迹不可测河洛因之思禹功
　　章江晓渡
　　江烟漠漠州渚微语笑隔岸行人稀霞光照海月在树水声激石风吹衣髙城楼阁雾中出逺浦鳬鸥沙际飞西山亦有髙尚者独卧白云犹掩扉
　　龙沙夕照
　　积水之外髙防微满目益见江山竒豫章翻风撼逺色若木荡海回髙枝落霞孤鹜不可极丹崖翠壁更相宜酒酣安得郑防老令渠冩画兼赋诗
　　出龙河次胡祭酒韵
　　画船鸣鼔发官河共说仙郎此地过山色遥连呉苑树雨声微长楚江波蒲汀来鱼艇栁岸悠悠起棹歌春日共承恩泽重风光随处散阳和
　　晚经淮隂
　　旅懐诗思共依微河畔移舟对夕晖平沙杳杳人孤渡逺水悠悠鴈自飞重城月出钟声尽极浦烟深树影稀惆怅王孙徒极目白鸥来往钓鱼矶
　　次下邳
　　河上飞花入酒杯东风停棹此徘徊沿堤细栁春先发背水孤城晚自开白鸟逺从淮上没青山多向沛中来扁舟明发彭城郡访古应过戏马台
　　戏马台
　　英雄此地有遗台故国荒凉楚水哀霸业已随玉斗碎乡人不见锦衣囘山头落日沉波去天际悲风带雨来不独咸阳三月火曲池髙榭总成灰
　　御赐武当山榔梅
　　仙果遥从福地来宝函初向御筵开捧盘中贵传宣赐当殿羣臣拜舞回身对天顔霑雨露袖携香气出蓬莱金穰永协丰年瑞万嵗千秋贡玉台
　　送陈贠外子鲁使西蕃
　　劒骑翩翩出武威闗河秋色照戎衣轮台雪满逢人少蒲海天空见鴈稀蕃部牛羊沙际没羌民烟火碛中微兹行总为宣恩徳不带葡萄苜蓿归
　　少师姚公见寄新茗兼示以诗谨奉和答酬二首
　　烟霞曽逐武夷人摘尽仙岩防树春常笑茶经收未遍每于泉品较来真云涛泛晓当窓响涧月分秋入瓮新此日玉堂劳逺惠不胜清思挹芳尘
　　早从方外识天人仗防从龙四十春道向玉毫传得秘书从黄石授来真锦袍玉带承恩重碧水丹山发兴新借问古来名逹者防人能此絶清尘
　　边将
　　曽驱飞将下天闗太白光芒照夜寒暗出竒兵搜瀚海逺追穷虏过隂山雕戈髙枕风尘静白羽清谈意气闲为报汉廷诸将相临边如此古来难
　　少年将
　　翩翩马上带防鞭宝劒珠袍美少年畨直每从防阙下射雕常在万人先传来鬼谷兵书秘演得鱼丽陈势全为问防秋老边将白头曽未上凌
　　夏日闲居乐【二首】
　　緑竹苍松引夏凉方塘曲沼藕花香千峯独对空山静一鸟不鸣清昼长舂得细粮如玉子酿来新酒胜璚浆人生快意能如此何用荒唐入醉乡
　　翠竹埀隂喜晚凉蝉声断续芰荷香钩帘坐久暑无到得句吟时兴自长闲展湘纹蕲竹簟爱斟琥珀茘枝浆生涯物外浑无事不似儒官滞一乡
　　雨中防司训舒同文书楼
　　小楼对坐雨来时愁思茫茫尔所知负郭田荒苗带草髙堂亲老髪埀丝一声黄鸟朝扪虱满眼青山昼咏诗却笑山阳狂阮籍穷途何事不胜悲
　　游湖漫兴醉中走笔呈孟博孙公
　　红莲白莲开满湖小娃唱歌闲且都故人相防能防度美酒何妨倾百壶防拳藏防握松子万钱赌胜赛摴蒱暮归酩酊白马上谁识山翁非酒徒
　　西湖饮游书赠沈茶博
　　百斛美醪终日醺碧瓯偏喜试先春生石鼎飞青霭香满金盘起緑尘诗社已无孤闷客醉乡还有独醒人因思儤直銮坡夜特赐龙团出紫宸
　　留别孙孟博
　　相辞明日去朝天楚水呉山兴杳然千里断云随去马一江明月载归船草庐晦迹怜君老玉署登名愧我先预买蜀牋三万幅朝朝挥冩寄来篇
　　留别林宗旦
　　交游曽忆十年前西舎东隣隔防烟万巻诗书连架读一窓风雨对床眠霜蹄自足行千里云翼还期入九天何事相逢复相别暮云春树思悠然
　　挽袁太常廷玉代时彦作
　　蚤从藩邸识天顔喜得功名半世闲归去天涯防白鬓梦囬江上一青山寒岩夜静闻猿唳秋浦云深见鹤还寂寞遗庄何处是数株烟栁夕阳间
　　哀医士林叔旻
　　初从海上见三山虚得仙经论大还天上鹤书真有召枕中鸿宝竟谁看风吹丹斾秋云杳草宿荒坟暮雨寒遥想襄阳老耆旧懐君终夜泪澘澘
　　李士端杏轩诗巻
　　尔祖东垣积徳深孙枝挺挺茂森森囊中防贮君臣药脉底能安父母心轩外杏开花绽锦井边橘熟颗埀金何时解印归来日柱杖敲门与细吟
　　文防轩为句容司训揺昌赋
