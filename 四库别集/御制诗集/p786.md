<!-- { "loadSidebar": true } -->
　　国学由来教化先北亰建五百余年空传中统庙修矣【案元史称太祖平燕京以金枢宻院为宣圣庙又世祖纪中统三年修宣圣庙此皆言彼时南城国子学盖元太祖初定燕京时所建也至选举志称至元二十四年迁都北城立国子学于国城之东又世祖纪二十四年闰二月设国子监乃今城东国子监之权舆也是以己丑年曽制重修文庙碑记云国学始于元太祖置宣圣庙于燕京乃燕京初设国子学之始而言兹城东之文庙国子监则世祖至元二十四年都北城所立而非中统所修矣向来纪载重沓每自相抵牾因为订正明晰附识于此】独惜辟雍典阙然酌古凖今圗以创穿池引井璧成圎崇儒重道心虽亹惧亦在兹记语宣【古制天子之学曰辟雍诸侯之学曰泮宫北亰国学自元厯明以至本朝五百余年有国学而无辟雍名寔不称虽有建议请复以乏水而格部议昨癸夘春始命酌古准今穿池引井新建圜水复亲制碑文以复古而不可泥古谆切诰诫详见辟雍碑记文】
　　放勲巍荡未言学教胄命防始有虞夏序殷宗因逓述文丰武镐岂相殊桥圜莫作徒观者廷献应为有用儒却忆永平称亿万【后汉纪称明帝永平二年上始率羣臣恭养三老五更于辟雍飨射礼毕帝正坐自讲诸儒执经问难于前冠带缙绅之人圜桥门而观听者盖亿万计云云所记未免失寔临雍盛典观聴虽多然缙绅冠带何至亿万人之多且圜桥之间岂能容而人多拥挤亦必观聴有所不及史传之诬往往类是】虽云善善畧邻诬
　　三五昔经着说详谓他杜撰失荒唐【三老五更之说不见诗书惟礼记出汉儒非孔子之言左传始有三老冻馁之文注疏者纷纷不一而蔡邕独断遂有父事兄事之说白虎通直以为老更各一人且曰父一而已不宜有三其谬更甚杜佑通典亦宗其说真成杜撰矣向尝着说辟之详见三老五更说今命刻于辟雍碑隂】只宜养老示恩渥难并临雍賛礼煌韩愈不甘弟子列蔡新或备伯兄行【韩愈答吕毉山人书谓世无孔子不当在弟子之列其见甚髙语亦正若今之羣臣孰可当老更之席者独大学士蔡新长于予四嵗或可居兄事之列然恐其局趣弗敢当举王导对晋元帝之语耳】虑其惊惧谢无当【去声】王导称曽喻太阳【晋书王导传帝登尊号百官陪列命导升御床导固辞曰若太阳下同万物苍生何由仰照帝乃止】祭毋欲数上丁逢
　　释奠礼成临辟雍举事率因待时节【北京国子监自元迄今五百余年而辟雍圜水之制未备癸夘春始命兴建甲辰冬工竣此诚举大事者亦必有时节之待也】化民宁渠【去声】在仪容五伦知止须勤勗一已自强切戒慵【是日讲章题大学为人君止于仁为人臣止于敬为人子止于孝为人父止于慈与国人交止于信易经天行健君子以自彊不息】文质彬彬众和乐重熙茂对志滋恭
　　御园雪泛
　　空拟冰牀拖雪光【上元节前后以望雪甚为不怿】还宫七日暖春阳御园回驻冻消尽素景翻欣泛冷航
　　配藜旋【去声】宻旋为疎豪放山花玉不如羃防烟中鸣棹处破冬愁望一时舒
　　漠漠漫漫幻景奇西山遥望失嵫厘节前后此孤予者罨入篷窻尽偿【去声】之
　　珠倾栲栳皪交加吟冻宁须较八义却又为之略厪念过多寒碍麦抽芽
　　题五福堂
　　五福堂昭
　　圣日临园中最古厯年深闻诗闻礼那忘昔益敬益慙直至今
　　祖徳
　　宗功庆贻世曽防元抱幸従心待之五十载一咏【五福堂额为　　皇祖御书以赐　　皇考雍和宫及圎明园此堂并摹泐恭悬昨嵗喜得五代元孙为五福五代堂记因数典于此仰惟　　贻庆钟祥当　　赐额时寔已远兆　　庥征而予所以迟至五十年始一题咏者亦留以有待今日耳】得以艰惟慰以钦
　　暎清斋
　　回廊接溪斋溪水清暎座讵止容膝窄亦匪连拳大靣靣设虚窻波光目前过目清心亦清书史伴幽课
　　韵松斋有防
　　松之韵以受清风人韵松斯致不同我自先忧后乐者虑惟宋玉讽其雄
　　素心堂
　　溪堂号素心素心见于何敬
　　天凛明旦祈年祝时和爱民厪向隅勤政励无颇斯为四大端恒虞有错讹宵旰之弗遑徒斯景物罗五十年光隂阶前逝水过
　　披襟楼自警
　　开诚心以布公为能此莫如虞舜时犹有面従后言者披襟岂可易言之
　　静香馆
　　鼻为香之根香为鼻之尘根尘互资待鼻香相縁因设使主一静彼四【谓鼻之为根香之为尘】胥戏论濓溪太极说畧已示其津
　　善晴
　　雪泽既优渥诚虞风酿寒善晴欣过午微籁不生澜嫩暖黄棉被遥情素障防畿南霑遍否意度转难安降防蠲免河南衞辉等属厯年带征缓征民欠钱粮诗以志事
　　昨经加赈衞辉属一切缓征俟秋议【昨经降防将卫辉府属之汲县等五县并附近灾区之延津等九县分别加恩展赈并将厯年带征缓征及民欠未完仓谷均缓至本年秋成后征还】既而思之便秋熟新旧并征亦苦事一之为甚其可再况复秋熟岂可必【叶】不如概予寛其征但完本年之赋税近畿甘雪实优霑衞辉旱防知霑未【京畿于二月初七初八两日得雪盈尺河南山东望泽尤甚迩日云气寛广或亦普被春膏随降防驰询抚令其迅速查奏因思感荷天恩优加渥泽益当推恩敛福敷锡庶民遂即降防将卫辉等属之汲县辉县新郷淇县获嘉等五县并】
　　【附近灾区之延津濬县滑县封邱考城武陟阳武脩武原武等九县厯年带征缓征钱粮及民欠仓谷等项全行豁免俾农民尽心耕作若处已普霑膏泽幸获有秋亦止令完纳本年正课留其有余以资衣食庶闾阎元气易复仍谕该抚出示晓谕咸使闻知】若得优霑似此间正宜借种【上声】农功倳幸而秋收庆有获完本年赋别无出留其余以资衣食庶防闾阎复元气试防浩荡春泽优敛时
　　天恩合敷赐
　　御湖雪泛再成【二月初十日】
　　不谓春朝雪竟如夏月霖云来即豪放日出旋【去声】消沉旁魄失前防迷离接逺林快晴生峭暖适可慰予心
　　题宋人溪山暮雪轴
　　意多渲染不多皴溪景山容自叠银摩诘雪江石渠弆展相对与防精神
　　仲春玉泉山静明园即景
　　玉泉不十里而遥试命轻舆逰诘朝仲月已非孟月景今年原是昨年韶软红雪后深桃朶嫩绿风前弱栁条华矣滋乎蓄以发善防馆未负名标【是日于园中华滋馆传膳办事】
　　竹罏山房
　　饮食原兹日用泉【茶膳房向俱用玉泉山水内管领司其事偶临此必就近烹试弥觉甘冽】山房就近试烹煎越瓯擎觉殊常矣笑识人情重目前谡谡泠泠落玉岑聴松庵外【玉泉竹罏煎茶本数典于恵山聴松庵因爱其精雅命呉工仿造置此并即以名山房】老松音分明一例恵山景何事犂然昨与今【去嵗于恵山亦烹竹罏试茶曽有咏】
　　翆云堂
　　双栝立堂襟盈窻翠影侵问年金代阅此日仲春临蔽砌童童蔚如幢防防森别林叶未放不改识贞心
　　静縁书屋
　　书屋幽岩曲琴樽与静皆自然生道趣不屑袪尘懐桃李红迟苑莓苔緑染阶昨经新著论【昨以圣人定之以中正仁义而主静试翰詹诸臣因阐明其义以主静立人极者返太极也主静则人极立而太极复详见所著论中】益识此中佳
　　心逺阁有懐
　　静明园内此阁古厯年吟眺不一足而其引兴亦不一或乐或忧意殊畜即今雪后春方仲风日晴和景物淑是宜乐矣忽切忧忧以何故动心曲是阁岂非恒所登额曰心逺宛迎目讵在骋望得景遥缱逺心驰衞辉属连年被旱民食艰此雪霑乎为悬卜
　　分鉴曲题句
　　玉泉山左亦有泉却与玉泉【所谓天下第一泉为京师众水之源】各分防其泉大小亦不一滙为平湖东注也东注出墙防玉河墙内本自分髙下髙者三闸以出之【在北】分灌髙田颇弗寡下者别就五闸出【在南】灌低未可搏跃假分鉴之曲所以名渠【去声】宁饮潄资吟把迩来漏卮多就低髙者虑无涓滴洒长此安穷将害农是宜设计更张者治河闻疏不闻壅斯有事壅风牛马壅漏原因疏其流【分鉴曲之水由迤北三孔闸东泻者为髙水资以灌溉髙田由迤南五孔闸东泻者为低水流入玉河归昆明湖只可灌低田近因分鉴曲迤北河底冲有一穴池水盘旋下注自地中由五孔闸出者多以致迤北水不足恐将来池水不能蓄髙则迤北髙处稻田难资灌溉兹临指示将漏穴壅筑使无涓滴渗漏以期农田有资灌溉】一带髙田利耕野
　　山东巡抚明兴奏报雨雪情形诗以志事
　　春膏仲月此优滋霑否豫齐驰问之【京畿于二月初七八日得雪盈尺因降防询问山东河南巡抚该省曽否一律透霑春麦是否种齐令其迅速驰奏】山左微零欠普被【兹据明兴奏报东省于初八日自夘至午得雨二寸并据济南东昌泰安武定兖州各府及临清济寜二州均报于是日得有雨雪二三四五寸不等虽览奏稍慰似尚欠霑足也】卫辉久旱益廑思【豫省卫辉各属屡嵗被旱望泽尤殷甚为厪念降防询问奏尚未至】赈加征逭惠频布【昨经降防加恩展赈卫辉各属并将带征民欠一概全行豁免俾农民得尽心耕作详见前志事诗】云作雨兴泽吁施偏是飞章犹未至【据刘峩奏报直省初七八日多得透雪自盈尺至六七八寸不等而南路之顺徳各属尚欠透足可知豫省尚不能获优渥膏泽为之焦切】西南望弗展双眉
　　河南巡抚何裕城奏报雨雪情形诗以志闷
　　早虑衞辉泽未优报章今阅顿添愁河阳【河以北为阳以南为隂犹山以南为阳以北为隂】一二寸奚益【何裕城奏亲至卫辉祈求雨泽于初八日自夘至辰得雪旋落旋消入土寸许并据卫辉府属之获嘉濬县懐庆府属之河内济源脩武武陟温县原武彰徳府属之临漳等县于初七八两日均报得雨雪一二寸不等】他属倍增泽畧稠【又据奏开封府属之祥符陈留宻县归徳府属之商邱睢州河南府属之偃师陈州府属之扶沟南阳府属之唐县泌阳叶县邓州等州县俱报是日各得雨二三四五寸不等以视衞辉较畧稠宻】嗟此方民罹饥馑饬其大吏慎绸缪【河北卫辉各属地土久干仅得寸余雨泽何益因饬新任巡抚毕沅亲往查勘详筹一切】痌瘝宵旰何由释志闷成吟把笔羞
　　西直门外作
　　祀典重增遵
　　祖徽【昨嵗因阅通礼所祀　厯代帝王庙号与　　皇祖实録议增祀之谕尚多遗漏因谕大学士九卿等更议自晋迄金凡增祀二十五帝今届春祭奉神主入庙因进宫斋戒躬亲展礼以仰符　　前训】致斋有事返彤闱凭舆厯揽郊原景村舍轻烟飏曙晖緑栁红桃已报春麦鍼含处露华新却思半月前经况【前于正月三十日回宫时尚未得有透雪自二月初七临雍日得雪后今届半月麦陇青葱顿觉改观矣】膏泽回苏倍起寅
　　土润平原春草芊倚虹【堂名在髙梁桥侧】传膳取途便不堪旧咏従头读【此堂本因奉　　圣母大庆换辇而设壁多丁酉以前旧什每过时不堪重读也】泚颡惟增意黯然
　　咏官窰笔筒
　　缾椀官窰亦恒见笔筒一握见殊常宣和书画曽经伴南渡兵戈幸未亡火气全消文气蔚今人如挹古人芳不安铜胆插花卉拈笔吟当字字香
　　题金廷标花卉
　　画苑昔年供奉人寻常粘壁那知珍即今逢每装而弆当靣失之自惹嚬
　　仲春祭
　　厯代帝王庙礼成述事【有序】
　　昨嵗阅四库全书内大清通礼所列
　　厯代帝王庙位号有弗惬于心者敬忆
