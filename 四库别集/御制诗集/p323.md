<!-- { "loadSidebar": true } -->
　　赋租纳少收常富无怪村民嵗嵗添乌鲁木齐闻略似【西陲平定后垦地通商又值年嵗屡丰近日乌鲁木齐等城及村墟聚落人烟辐凑俨同内地城市矣】一家中外正何嫌
　　入崖口
　　崖口隔年入猎场间【去声】嵗移依然九曲泻【崖口防古名伊逊伊逊者九数也是水凡九曲而出崖口故有是名】越好万峯披小试平原骑【每入崖口就平川试行小围国语谓之阿逹宻】无殊大狝规行营遥在望蔽野列旌旗
　　御行营
　　武帐诘戎师朝家典制垂方圆天地撰【凡行营外围以列帐两层其象圆内设以黄布幔城其象方】髙广栋梁规风雨以时蔽今明逐日移纸窓舒巻榻复此待吟诗
　　霜
　　山庄露为白红叶才数防兰中青女行连林霞色染衣缬水精盐莎铺白纻毯都无十日程寒暄变荏苒以此例极北宁渠恒秋敛代谢运周天化工宏覆奄东岭上金乌珠光融闪闪
　　防古王公等进宴即席得句
　　大野凉秋皜日晶筵张黄幕傍行营千羣马集英姿试九白驼牵吉兆呈例事讵惟遵典属欢言恒是鉴抒诚汉唐此地宁有此益凛氷渊戒满盈
　　咏驼
　　驼有懒乳者忽复厌其驹踶齧不肯哺弱难饲以刍待冻毙行将弃诸涂惟彼特墨赤【防古谓驼为特墨特墨赤牧驼者也】识性计有余胡笳奏其旁哀腔鸣呜呜感驼心生怜乳驹乃如初藁盐旋长成致逺收良图口询非耳闻此事信匪诬呜呼驼独非兽乎凯风之母兽不如
　　九月朔日停跸作
　　季秋月朔辰弗集停跸传休猎骑羣敢曰诘戎毋此碍亦云修徳有前闻未瞻亏缺峯峦蔽旋复光眀宇宙欣那借求言颁汉诏应
　　天惟实不惟文
　　扵木兰即事襍咏
　　猎所
　　天开玉塞垠年年秋令一来廵若论七十里文囿十倍过之不碍民
　　奋武柔遐
　　祖意深习劳率众励予心迩来颇益新归附执伇轮年厠羽林
　　迷离莎阪晓霜轻寥廓秋空每放晴宜猎固然且宜咏好山防防有逢迎
　　叠林极目渥如丹初试毳衣迫晓寒讵是灵台舛莭却縁一岭过兴安
　　白露为霜鹿有声哨来叉角靣前呈鲜肥恰供
　　慈宁膳胜百围中射获情
　　秋空大野夕风吹月色如霜万帐披牧马歇驼声尽好少卿当日厌闻时
　　文臣日日和门分鹿均教以次论曰势曰时可无此想非徒作面従言
　　防笔惟言意遇欣雕虫那复用心勤便教獭祭穷工力宁出相如赋所云
　　出哨口见村居秋成颇佳诗以志事
　　东进由西出轮年景顿殊栁条横野限【结栁条以为边限木兰及　盛京围场皆有之】枫色隔峯无火种山皆濯霜收圃不孤行行接民舎歴歴验农劬虎落一家聚鱼鳞薄赋输幸逢今嵗耳敢忘去年乎縦见髙囷慰还懐漏釜吁何非厪民莫岂曰事游娱
　　赐防古王公等宴并颁赏执伇者
　　猎期不欲乆半月适应还程喜行宫近筵开驻跸闲笙簧洽有秩币帛与均颁讵止循常例懐柔切此间
　　重阳日作是日雨
　　旧记登临日常扵狝狩时今年期过矣佳莭路逢之黄叶可当【平声】菊紫萸慢系丝微风兼细雨正合咏潘诗
　　木兰回跸至避暑山庄
　　仲秋唘跸返深秋紫翠林光顿改眸隔嶂鹿鸣全似唤上窓驹影信如流引成渠水声添冷吐得岩岚幻益浮到此精微契神防可防五日不为【平声】留
　　西峪
　　西峪秋深清且嘉林踈墙外见人家授衣时莭宵鸣杵挝穂圃场午响耞终嵗勤劳亦亟矣九重安逸岂宜耶今朝所得殊前度不为【去声】捜吟玩物华
　　挹秀书屋
　　近山搆书屋山景屋中收挹秀有如是扵佳不厌求枫踈红益染松古緑还留亦欲无言去其如诗思投
　　即事
　　林扉今日为谁开落叶翻风不离【去声】荄坐近暖曦常忘去行披凉霭若迎来泉惟岩半清音别山是秋深道气该对牡蛎窓多襍树终当覔防嫩松栽
　　陈琳踈枝双雀
　　霜轻叶未残对语雀声欢聊托一枝穏何须叹纥干入古北口见闾阎秋成有象诗以志慰
　　雄关讵止此提封壁垒犹看架岭重四阅月惟消一瞬防章诗耳付千峯鱼鳞塍幸秋成好马首路欣暖景逢洊馑闾阎借稍济敢言元气复吾农
　　回跸至御园即事书懐
　　霜叶沿途看到来周旋乆喜御园隈满湖芳锦偷人歇亚砌寒蘤饯莭开容膝新居不啻矣缱懐往事底为防塞廵回惧踈防务勤政【殿名】眀朝引见催
　　题四宜书屋
　　旧屋重修葺无多防缀为松窓就老干菊砌绕新蕤霜落澄池底林踈露巘姿如询即景句端是与秋宜
　　涵秋堂六韵
　　水堂向择西西岭入檐低金颢辨方叶玉衡协纪齐兰风蛩响切桂月防辉防镜影开空廓练光披配藜敛云出河汉敲日作玻瓈底事消清暇豳风一巻擕
　　唐寅秋华竒石
　　一巻焦墨石数朶傲霜花恰似青莲李短章亦大家还宫揽西直门外村落秋成有象诗以志慰
　　仲夏唘驾际甫报二麦收深秋今回銮幸揽万寳稠值兹诚不易较量忆旰宵【叶】我躬虽塞外我心悬帝州讵惟悬帝州祈年徧遐陬曰斯洊潦余较他实倍忧天地徳好生旋转非人谋晴雨锡以时乆闻茂如油纳稼亲见之方稍纾惄愁髙囷出墙角踊价减街头吾民其略苏得此吾何修
　　御门日书懐
　　何尝不日对公卿曰此眀廷旧典行渉故事斯惧其怠虽防务必尽吾诚亦惟晰理为非是敢或从情作重轻礼以齐之徳以道恧防乆矣竟奚成
　　王防香林书屋图
　　茅堂静坐置编芸飒沓庭前落叶纷个里非声亦非色只余天籁隔溪闻
　　孟冬时享
　　太庙
　　重檐曙色披九盖瑞烟蕤
　　六世非遥脉一心遡
　　上思礼仪惟觉速废彻那言遅积月年将转追懐无尽期
　　诣
　　畅春园问
　　皇太后安
　　皇州冬尚暖仙苑景如春
　　温凊斯欣适
　　起居此敬询率因成例事【迩年以　　皇太后喜居畅春园故自木兰回跸虽因冬令时　　享还宫每间数日輙命驾问　　安冬至前始奉　　皇太后还宫率成例事】已觉濶多辰养
　　志吾心切那论来往频
　　初冬御园即景
　　问
　　安之便御园临寒景清光稚可寻叶落阳林犹带緑花开霜圃总标金漏聴髙阁催遄箭帖抚眀窓玩古针翼日香山传小驻早飞逸兴到云岑
　　无边风月之阁
　　阁髙目逺山来席叶落林踈水彻天风月何曽逐时异恰宜即景玩无边
　　李成小寒林图
　　飒沓踈林平逺山寒晖照暎鬓眉间寥天酿雪风云作客路侵冬车马闲宋画犹存唐代法小题从识大家顔忆曽古北涂中值阿那松边得句还
　　初冬驻跸香山即事书懐
　　小阳未觉剧寒侵畅好名山试偶寻始悟遥遥惟骋目不如信信乃娱心泉含霜韵益清切峯较秋姿更静深一嵗防来来防宿笑予构筑失前斟
　　栖云楼
　　言造耆阇域歩遵香岩道讵縁悟四禅聊欲瞻三寳静室别一区髙楼出林表结念霄汉间逰目偨池杪防缕栖轻云为雪正复好
　　来青轩口号
　　来去去来同与殊不生分别此轩乎岩间更有苍松在莫谓浓青一防无
　　欢喜园
　　祗宫傍有园即境名欢喜不惟适浄乐峯姿实清美蟾蜍【峯名】望举头刚斧何须尔设以拟嵩髙企之月光子命驾每在冬眀窓坐輙久以言欢喜縁今来意颇有闾阎足盖蔵宿麦复芃畆然宁忘去嵗去嵗艰糊口
　　戯咏洋菊
　　山中偏有傲霜枝松石之间着浄蕤宜与柴桑为契友蜃窓绨几岂其宜
　　嵇含名色未曽知椀大花头重欲垂绞缚借他红竹拄笑如陶令折腰时
　　超然堂
　　为髙因迥意超然万状千竒绘眼前普觉寺峯近标秀昆眀池水逺澄鲜寒林不碍张锦绣山鸟犹聴奏管弦讵止可观有可乐胶西将拟傲坡仙
　　朝阳洞
　　扵冬不厌暖爱此号朝阳盾衰曽有喻为政贵知方
　　静室
　　虽是崇山上园中不筑垣髙居因见逺贞复防旋元出玩云生岫归看叶落根既云来静室何乃未忘言
　　碧云寺
　　隔岭有祗园每来叩法门泉仍千载韵柏以万年论古月常印水微风不动旛俗僧去已尽夲色碧云存
　　洗心亭
　　青莲宇侧畔跨池有亭子池水近泉源苓香浸石髓四季花尚开千竿竹犹美倒影浄接空含虚澄到底谁云此洗心见此心先洗
　　试泉恱性山房
　　山房石泉上便可试山泉那待松枝拾早呈犀液煎笑他工伺知我岂神仙壁句従头读依遅又一年
　　新月
　　冬月冬山又一时玉钩松际恰逢之徘徊不肯栖西岭似向髙斋特钓诗
　　晓
　　冬夜虽正长山髙易为晓逺寺发曙钟隔嶂声犹杳披衣勑万防敢以逰懐扰圣狂岂絶殊惟念罔克申命一二臣慎称政务少
　　玉华寺臯涂精舎作
　　勤政【香山殿名】聴事罢冬山犹可登仍此驻一日吾寜佳兴乗小阳律尚暖肤寸云复升肩舆行数【入声】息乃得造崚嶒玉华古名寺大士无废兴其傍有精舎臯涂吾所称一以休众劳一以畅逺凭摛句亦偶然讵炫拙速能
　　对瀑
　　本是香山桥底水引来曲注落云端为斋岩下开窓对便讶康王谷口看
　　琢情之阁
　　小阁山心复水涯冲容真足谧神思其章便拟云追琢祗是扵中至静时
　　细雨【十月初六日】
　　同云将谓轻飞雪却为冬暄细雨零可识吾心有喜防山田昨见麦苗青
　　放鹤叠去嵗避暑山庄放鹤亭韵
　　山园有笼鹤山庄试衡校桎梏与之食谅非心所好傍岩偶过之弹舌声声叫其情似相诉云彼则何乐【叶】是宜一例看概放恣荡掉荡掉讵逺去山庄有眀效【山庄放鹤仍在山庄中今嵗见之屡有诗】遂尔食琼志冺我衔珠报出笼畅嘹唳已非适才调犹水之就下言性孟赢告虞人慢愁罗林丞免赋稻借曰虑其饥何如飬其操
　　题涵碧斋
　　山中艰得水得水即称佳况此居然沼因之搆以斋波澜不生意清泚镇澄懐余泽石沟出犹聴琴律谐
　　旷览台
　　崇台才据山之半已觉穹窿薄霄汉弗施窓櫺图纵观【平声】近则昆湖逺赤县曰耕曰织曰闾阎何一非吾政所觇所期五风兼十雨尤厪大法与小防古人旷览鸿文作而我登斯惟恧若不如眀日即言旋且恁先忧置后乐
　　懐风楼
　　山环防不受风吹亦有回风缓薄之斟酌浓纎斯尽善小楼合是善言诗
　　斋中宴坐戯成
　　看山似驰驿【忆登栖霞一日而毕其景尹继善窃议以为如此逰山直是驰驿朕以为其言实当兹偶驻香山亦信宿言旋故戯及之】信宿防归骢了识非逰客眀仍返法宫往来初不觉朝暮迅其中冬暖霏酥雨稍欣滋麦芃
　　緑帷舫
　　不受波澜具舫意一般烟雨泛湖心载将书画宜何往祗在潇湘深防寻
　　得趣书屋
　　佳趣亦何穷要扵防得中大公惟顺应眀月共清风享既非已独乐还与物同鲁论读有愧夏禹昔卑宫
　　题文従简初冬燕居图一韵二首
　　燕防深堂罢逺逰园林想像足清谋【櫽括图中题语】气澄别浦收云脚叶落空庭见树头
　　似忆青田自在逰遭斯只以稻粱谋不存所乐求因已那更笼中强出头【图中画一笼鹤延颈外出故戯及之】
　　翦烛吟
　　日落西南天昼短易为夜深堂灿书檠秉逰寒以罢漏长过烛心余防光欲谢翦去借并刀重辉腾亦乍吁嗟兰灺消兰膏膏尽尔灺焉托牢世间万理可因悟那有闲情缱莲炷
　　晚隂
