<!-- { "loadSidebar": true } -->
　　春水溶溶緑新蒲刺水青暎波潇复洒度籁摇【去声】还停李密韀勤读刘寛鞭示刑宁同等间草璧写賛明廷
　　榴
　　榴花犹满枝榴实已累垂可口还娯目秋甘暎夏蕤玫瑰都得拟鸟雀那容窥谩议成欲速纷哉奚啻斯
　　蔷薇
　　应魄为圆缺连春吐叶葩风前真野客月落是谁家粉腻燕来逺香轻蝶掠斜谰言佛见笑迦叶转为差
　　芭蕉
　　蕉叶善鸣雨前毎种之旱中欣听处霖际厌闻时愁喜原殊托萧骚自不知粗疎写数笔説偈付伊谁
　　梅
　　犹过杨家野还轻罗氏荣【罗隠秋风桂诗长望一枝荣】籁香那论暗魄影每同明写绽弗写谢得神胜得情应嫌名近浊泼墨寄幽清
　　和阗玉周仲尊
　　和阗岁贡羾都京精麤大小惟所呈是玉颇钜重难衡非碔砆却逊琼瑛肖周仲尊古式型髙深腹围皆觉赢【古铜周仲尊原髙一尺三寸七分今一尺七寸原深一尺二寸今一尺三寸九分原腹围二尺四寸九分今三尺有三分所赢已多至权其轻重则玉质之去旧铜铢两并不可以倍蓰计矣】天右伯友仍厥铭用丐眉寿无疆征【二句防括铭言】事不师古其奚称遐想捐山惭则诚
　　题董诰歳朝图
　　腊前春后频逢雪稠曡农祥似此无遂以迩时直庐暇成兹即景岁朝图白梅红竺态如舞老顾少趋情可呼物阜人安宁易致不忘规颂若斯夫
　　咏定窰盘子
　　传是定州造【遵生八牋云出宋时北定州】定州今实无彭陶宁可比苏咏信非诬【东坡诗云定州花瓷琢红玉】穆若精神足郁然花叶扶和阗玉易琢【反东坡诗意】获此却难乎
　　燕九日作
　　灯宵七日例难删亦逮收灯瞥眼间火树银花一时彻西瀛北漠各教还求仙谁复问云观【去声　是节为长春真人邱处机作至期羽流并集白云观中】盼防予惟望雪山热閙了知归静寂欣于风月得清闲
　　雪【正月廿二日】
　　春云复布濩春雪更攅团落地皆融化飞空益窅漫便晴宁致惜为泽总生欢调幕逢时若兢兢敢自寛
　　题王翚山水画册
　　苍山萧寺
　　碧宇苍山空不空林间微见寺楼红板桥流水隔尘界祗合习禅住义公
　　草庐欵鹤
　　诛茅竹里学僧庵鹤子殷勤似对谈一种元人传简澹纵横画史岂容探【见画中自识语】
　　秋山溪阁
　　飒飒秋山澹澹溪溪光山色蔚茫迷几楹水阁凭虚架合付骚人防笔题
　　溪桥防杖
　　背郭茅堂竹作垣碧溪澹沲绕衡门板桥防杖知谁氏文敏目成图水村【翚自识仿松雪水村图】
　　云在水流
　　白云似水偏常在碧水如云却自流不竞俱迟谁解防都从石谷笔端收
　　江村晓色
　　栁放丝条桃作花笼村箓竹暎波斜平江春晓行舟处祗惜溪烟一半遮
　　古木寒鸦
　　归鸦绕树覔栖枝村舍柴门欲闭时早作暮休无别事阿瞒那学赋雄词
　　秋林逺岫
　　秋林萧飒意含霜逺岫云端色欲苍不拟画家倪范派瓣香独识有香光【见翚自识语】
　　山光竹影
　　溪上书堂暑气消板桥过客早相招共欣竹影宜疎密解使山光能荡摇
　　云林湿翠
　　春云低似掩林扉歩向丛间欲湿衣寺阁可看不可入絶蹊径处是禅机
　　新春万寿山清漪园即景
　　御苑今年迟驻跸【往岁率以新正上澣即幸圆明园今岁十三日始驻跸】清漪节过始来临缀檐灯例成孤负【向虽节前至此然偶游片刻即返亦从未于此张灯故云】插架书犹耐讨寻待泮氷光方淰淰未昌山色渐愔愔润含生意宜韶律又喜璇霄布密隂
　　玉澜堂
　　又俯西蜃湖天上下空祗观铺镜影辽待曡纨风暖起浮霄蠓寛栖度岁鸿【昆明湖既濶鴈鸿之类有栖迟度歳弗去者】漫言氷尚沍澜意满其中
　　道存斋
　　朴斋几架搆山园弗以奢夸以素敦设曰豫游必有道亦厪鉴戒实斯存
　　题长春书屋
　　书屋长春到处名日知无忘旧时情尊行髙大吾何有元善旁通兹可评背峙仁山惟万寿面陈智水则昆明讵宁游览图娯志不息自彊励以诚
　　含新亭
　　一气春和物被均虚亭独得号含新经过拟告昌昌者莫漫迷头认主人
　　养云轩
　　瑞霙迩毎布膏勤恰坐岩轩号养云讵为【去声】防檠玩檐艳端欣素霭吐氤氲低含前沼近相接浓羃西山逺莫分春泽岂辞多益善东郊于耜待兴耘
　　怡春堂
　　春气侵寻透春光即渐怡向阳芜茁纽含籁栁柔丝物意皆生意对时思燮时芳菲底须盼稔冉到宁迟
　　夕佳楼口号
　　趣拟陶诗号夕佳斜阳图入一楼皆来旋去率无过午责实循名每恧懐
　　无尽意轩
　　淑气始防訚韶光未明媚梅心尚寒避栁眼才风试步墀土渐酥望湖氷已脆静值万几暇澄观万物备迟彼有脚春爱兹无尽意
　　邵窝
　　济源有邵窝忆昔曽一至奥室景略同借用题名字明知殊賔主賔主谁所置安然乐山水雅契尧夫意但惭鲜余暇于中玩周易【叶】
　　爱山楼
　　峰岭殊侧横其形斯有定草木别菀枯其象以时更仁者乃乐山乐应在山性性实契根源形象皆余剩设云春未鬯未达山之静【叶】对山抒所思即以山为镜
　　石舫三首
　　石难为舫尽人知舫竟石为宛若斯倚着匡牀聊属句欣于兹亦惧于兹
　　昆明氷凝【去声】镜光平妥帖不波雅惬情漫道岸傍艰动转篷日影岂非行
　　冬夏何曽易地舣有恒端可傲巫医更嗤桂棹兰桨者不肯随波逐浪为
　　味闲斋
　　放灯连日真嫌閙过节山斋来味闲何似空空朴室里曰闲曰閙一齐删
　　赅春园
　　迤逦循山右山隂忽到来今年乃初至暇日漫轻回淑气煦而妪物情根与荄东皇如有谓春意此间赅
　　清可轩
　　山轩倚峭壁壁复轩中裹望之若峻危即之实平妥所以游山隂无不小憩坐是时春未鬯林叶秃非锁遐观彼全呈静搜兹亦颇即景信惟清惬意欣诚可
　　翠籁亭口号
　　诗难状复画难形六律音翻百尺青籁自为声翠为色龙门合传是斯亭
　　搆虚轩言志
　　万寿山隂别小峰具体而微颇防若论龙脉西北来【万寿山自西山分脉而来】起伏权舆实由此峰顶书轩名搆虚隠辚茈虒檐楹里过门不入有底忙山灵应笑粗疎矣入而少坐便言归亦我宿縁鲜暇耳暂游豫复戒留连同一失之或胜彼
　　晩雪【正月廿四日】
　　春云复作隂晚雪落森森积地如明月织空讶玉林优膏有若是慰志觉难任防笔灯下何妨微冷侵
　　题沈周画册八帧
　　石湖秋意
　　石湖几度见南巡震泽相连漾碧沦但识其春秋未识寻思此意契观民
　　古木幽篁
　　细竹櫹槮古木苍荆闗意更济倪黄【见沈周自识语】虀盐不用重和齐【去声】即是罗浮骨董汤
　　江楼帆影
　　楼倚江边俯畅情纵眸遥见片帆横大都逺渉风波者两字不离为利名
　　澄湖草阁
　　四柱虚亭俯碧漪倚栏匡坐独凝思诗人定是杜工部紫阁峰隂对渼陂
　　山馆看云
　　山馆临髙空谷杳凭栏幽客托遐思日沉阁际溪云起恰似许浑得句时
　　云峦过雨
　　云归岭腹势将散雨过峰头润尚浓蓑笠依然漾舟去恐妨林下露重重
　　石梁采药
　　趺坐空岩修内丹白云苍树自幽闲却疑未悟黄庭防尚待青童采药还
　　雪溪访友
　　髙峰镂出玉嵯峩银海寒光影荡摩独坐溪亭思白战石蹊恰有客相过
　　咏和阗玉荷叶洗
　　向谓土浸率古器今始识有隂阳异隂土浸实出佳城阳土浸自和阗至皮相华斑乃若同入骨阳浅隂深致是洗初视疑炎刘旋思彼代无斯制固知转鬻由和阗捐玉何妨存此意【今姑苏市上鬻玉甚多更有美者知其为窃卖而不深禁也】荷叶荷花成一束叶大如承水浆翠淡黄片片皴其表又似经霜将破碎古人格物或遗兹吟用长言识其备
　　捉刀
　　魏武自惭貌不扬季珪雅望吓遐方捉刀侍立非代作代作还应属坐牀
　　世説魏武见匈奴使者命崔季珪代坐自捉刀立牀头后世遂有以代作为捉刀者葢代者乃坐牀之崔季珪非捉刀之魏武也夫操固诡谲然为汉相已久其貌之陋而心多术外国必早知之岂有临时令人代坐而已顾侍立欲以雄逺人之理操之智必不出此至令间谍问使者云云更出附防因咏其事并识如右
　　咏定窰缾子
　　北定州陶佳制多白如脂玉未经磨空传紫色及黒色【见遵生八牋然今惟白色者多】那辨宣和与政和不琢花纹敦素后独称质品轶文过丹泉周冶兹真否望古徒教兴睾哦
　　陆治松鼠葡萄
　　送客看花上苑时蓝衣换紫祝临岐却成松鼠葡萄景不识誉之抑刺之
　　治诗曰看花上苑殷文成夺袍紫弄笔写其真聊尔得形似末云似寿承社长葢送其赴选之作夫鼠穴虫之善为盗者也古人无以为美喻者徒以取葡萄为紫袍之祝遂并写鼠实失晏子讽諌之意因咏其图聊并识之
　　河南巡抚何煟奏报得雨诗以志慰
　　节前后此频逢雪北省都称次第霑【正月中北五省前后俱报得雪】咨政诘晨惟惕励批章随到敢留淹竟欣春雨三寸渥【何煟奏开封省城于正月二十一日密雨自午至亥入土三寸雨意绵密势甚广逺二麦出土足资畅达云云时立春甫十日霡霂优霑为从来所罕觏】真利东郊二麦占额庆更惊从未有夔夔弥笃敬勤兼
　　诣畅春园问
　　皇太后安之作
　　行庆灯宵侍
　　懿闱畅春又值
　　驾言归
　　万年康乐恒期奉半月光隂迅若飞一喜无容别辗转九如有祝是因依载阳指日将和暖掖
　　辇欢承阅淀畿
　　书无逸于无逸斋屏并识十韵
　　名斋缅
　　皇祖大戒述周公万世仰
　　掞藻当年兹
　　憩躬示端引未发切已惕无穷每以问
　　安退于斯咨政同曰勤恒励志云逸那萌衷爰更【去声】书屏上仍如勒殿中【圆明园　　皇考理事处曰勤政殿向曽书无逸于屏以为视政鉴】民碞
　　天命凛深叹永嗟通凡七端往复半千言始终依然此灵囿恧若奉卑宫即亊遵
　　家法惟钦对
　　昊穹
　　出无逸斋门至泉宗庙之作
　　泉宗近畅春趁暇暂游巡曲折溪田歴欣看积雪均溯流源亦到渐暖凌【去声】犹皴却是园墙里活波漾岸唇
　　题挹源书屋
　　泉暖冬弗冻波生春益滋翻檐影浮动绕砌响防差既曰挹源处宁无探本思万方皆待理图豫讵其宜
　　曙观楼
　　偶忆賔王句独工楼观沧海日轮红今朝拾级骋遥目涌出扶桑岂不同
　　向緑轩有警
　　林叶未放緑林轩却称向向实意所存緑待春之鬯当其未緑时向者应怏怏人情弗大殊于我岂无望
　　扇淳室口号
　　巧様轩斋效扇【去声】为扇【平声】淳因以额檐楣据床每觉増恧若思义顾名类背驰
　　主善堂
　　五经易称首善长首称干主善虽尹言权舆实此焉孟春即景临体元愿勉旃无为而有为位育孰仔肩防理希协一克已尤其诠
　　秀举楼
　　月之廿九赏烟宫故事依稀浐水同楚客佳词真秀举岩亭祗付不言中
　　题依緑轩
　　轩额名依緑春寒緑尚迟草阳微解纽树籁总枯枝入目供清防因心契静思诗成便言去自笑此何为
　　辉渊榭
　　瀎潏流泉垂石激泠泠声中【去声】七弦调滙池便有深渊状川媚何须喻纬萧
　　周臣丰乐图
