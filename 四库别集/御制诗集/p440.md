<!-- { "loadSidebar": true } -->
　　璿玑唘籥转青阳喜爆声间晃曙光月建继年生不息日支符嵗茂成祥【是日癸夘】阊开詄荡元辰防乐奏中和淑气扬花甲初周逾耳顺嘉言谁献弼惟康
　　元旦试笔
　　初泽棼煴初律宣玉杓挠挑又周旋
　　慈寜祚开八袠泰岱洪厘祝
　　万年肃率晨参趋鳯阙将扶
　　春跸唘龙旜敷天
　　大庆今朝始更愿如斯几度连
　　嵗纪嵗辰冐茒并【今年嵗建辛夘元旦日辰又逢癸夘】登秋冀卜十分赢横章纵亥临木徳春蠢寅螾騐物情三百六旬一日始七言八句两篇成乆安长治心斯企躭逸忘勤志敢萌
　　题邉文进嵗朝图
　　松栢梅兰水仙灵芝天竺间【去声】便娟更看朱柿傍如意名寓其然岂易然
　　咏白玉如意
　　盈尺和阗玉良工琢曲琼惟坚待为错曰白自含英底借公孙辩还嗤恵子鸣指挥供代语静黙足沈情
　　正月二日重华宫恭侍
　　皇太后宴喜成长句
　　月寅年夘日逢辰【是日甲辰合以嵗支月建皆东方发生之气】
　　夀域宏开茂以新【晋书天文志十二次度数夀星在辰史记夘为茂汉书辛为新】大徳之徴四胥得
　　洪畴曰福一先抡重増绮甲普増嵗【命钦天监于时宪书纪年下増注六十一嵗至百二十嵗自今嵗辛夘始】共庆禧冬预庆春入夕眉蟾虽未上迎阶雪象朗如银
　　题邹一桂梅花
　　石角溪头月照诸氷香珠影澹如如遥知瘦似枯梅者梅様精神未改初
　　汉玉糓璧
　　糓以续而生其字并训善制璧识良珎讵惟襄国典姬周逮于今每以幽复显土气缛可掬粟粒栗堪辨足食岂辞多摛词义兼演
　　降防加赈畿南去嵗被水州县及浙江被潮州县诗以志事
　　寰区广幅员水旱时或有惟当不讳灾乃足福黔首既用励已懐亦勗民父母喜咸悉予心有灾无不奏【叶】昨嵗率报收额庆
　　天恩厚畿南遭夏沴斯则近腋肘【直属去夏被水之区保定等防尚轻武清东安天津静海等十一州县所属较重均有例赈】浙东被风潮大吏腾章剖【浙省濵海被潮地方及勘不成灾之仁和安吉长兴三州县虽系偏隅凡自七分以上者并命分别加赈】虽皆属一隅亦已伤田亩例赈纵早施加赒未可后十行此宜先肯靳司农守【直灾地前已拨帑截漕加意抚绥入春青黄不接复行展赈俾裕口食浙江分数有限非直属比然自常赈展赈而外即不成灾地畆亦令酌借籽种口粮】仍教妥承宣实恵俾均受弗以丰忘歉弗以多遗偶幸即在其中屯膏非所取
　　偶临懐素草书千字文巻赐尚书于敏中敏中成纪恩诗二十四韵以进即用其韵援笔成什仍命属和
　　悉新入春始冐茒纪年初韶律侵寻转腊寒即渐除几康无间勅章奏有时疏遣暇漏移鹄赓吟砚滴蜍儒臣曽赐字客嵗偶然书事拟寳文阁体宗君子渔颂虽规不忘慙则实非虚亦识吾懐否从来弗喜誉因之成五字聊以托三余讵曰妍辞骋惟云素意摅藏真法卓尔兴嗣句彬如临趂一时兴对还中路躇平心不欲躁逆志且为徐何有渇奔骥休称力挽车手和笔相得笺与帖俱胪殊异痴蝇冻犹嫌栩蜨蘧那须借排次【每作书先量度笺幅行欵排次起草以备渉笔时旁按比拟防格此懋勤殿供奉常式也是对本自临初不经敏中之手因特赐之】颇觉快爬梳弆尚多存者赉欣得所于传观聴翰苑谢咏就芸庐既已披华藻谓多镌美璵【敏中请摹上石是以原诗有贞石衷同勒之句】诚堪方蔡轴奚用逊荘樗【草书起伏顿挫全以神行至得意防初非绳墨规矩所可囿蔡襄谢赐书诗有云混然器质不可写乃知学到非天真正与荘周大樗之喻别进一解予以几间乗兴临此非欲争胜艺林也】应勗襄兮赞漫孤诸与居雅当绎义府岂止玩缃储承布司农教毋徒耀里闾
　　题王翚摹古十二帧
　　园林春午
　　欹岸栁丝绵縁坡碧草芊有台临曲渚无客繋轻船野彴才平水翠楼若隠烟半仙逰戱罢髙架静秋千
　　白云出岫
　　一空铺白絮双岫罨青螺神以互吞吐韵为相荡摩果然见石谷曽是出鸥波【见图中自识语】漫向虞廷颂髙标隠者多
　　夏山欲雨
　　景是夏山雨法摹吴仲圭中年浑董派侧幅重【去声】翚题【帧邉翚题云吴仲圭夏山欲雨犹是董元的为中年用意笔】万涧潺湲落千峰荟蔚跻风来寺楼满洗鉢恱招提
　　松风水阁
　　水阁双松下陶家别面开三层底须搆二老镇为陪风防凉满袖涛中响殷雷瀑声相问荅谁解谱琴材
　　水流云起
　　沧江起怒云霵雨立披纷风势倐先动雷声若可闻居然展张【僧繇】画全是貌韩【愈】文作解利农后天龙岂诩勤
　　空林积雨
　　空山霁宿雨防防有泉流云护崖根重露垂树杪稠句传王摩诘法是李营邱野岸孤舟繋何曽惊海鸥
　　烟峦初翠
　　嶤峯初欲霁云尚护其根已见林容濯如闻瀑水喧逺天收雨脚古寺静风旛深得大痴意【翚自识用大痴意冩房山景】房山底足论
　　江雨泊舟
　　江上暴霖作烟舟未可开防风逺石壁待霁聚沙隈旅况诚肖矣渔歌亦罢哉水禽独无碍飞去又飞来
　　叠嶂澄泉
　　叠嶂忽怒起其根迸石泉宫商近清聴天水逺澄鲜小景剏关氏大图成石田【见幅旁王翚自识语】一时参合相六法喜兼全
　　秋原平逺
　　秋原敞平逺秋气郁萧森树缀禁风叶鹤弹唳露音石龛虚月相茅屋空【去声】尘心津逮知其自倪迂狮子林【是帧翚虽未识为仿倪而结搆气韵大类云林狮子林图】
　　湖村夜色
　　夜色湖村别蒙蒙似雨天树梢软欲卧苇叶重疑眠渡口空支彴滩头都繋船犹闻数声雁嘹唳逺云边
　　修竹寒泉
　　石罅有泉白埭傍有竹脩寒声入清影介节暎澄流品格均臻静神情自相【入声】投何须称摹古此意足千秋
　　四渎诗
　　江
　　谁从天汉覔源头石遗【去声】支机自有由入徼滥觞始西发分疆委带永东流九星璿政象昭宿首渎禋宗秩视侯术妙夏珪能缩地却教万里一图收【夏珪长江万里图入石渠寳笈上等】
　　按禹贡有岷山导江之文厥后桑经郦注及汉宋诸儒并云江出岷山其源不越益州之境此皆囿于内地见闻所及非探本之论惟胡渭着禹贡锥指引明徐宏祖传称其平生好逺逰出玉门关至昆仑山去中夏三万余里尝作溯江纪源一篇以岷山导江特泛滥中国之始按其发源则河自昆仑之北江亦自昆仑之南非江源短而河源长也其説实得之目撃渭乃以其所经里数吹毛索瘢殊为过当夫昆仑即今所谓刚底斯为羣山祖脉其水四方分流然则大江之雄长四渎不徒恃源于西蜀之眉州义复何疑但谓江源出天汉则史家不无穿凿之説耳
　　淮
　　夏书桐柏导非讹入海泗沂东防过竒述庚辰能制伏封传天寳赖休和潜流谁识源同醴均势今资清敌河一自尾闾全被占【去声】脩防久矣事滋多
　　按淮水出桐柏山为河南南阳府之桐柏县据水经所纪经由道里则自信阳光州固始厯颍州夀州懐逺临淮泗州宿迁其间由豫而楚初不取道山东之境后儒用周官职方正东曰青州其川淮泗之语疑若齐楚壤地相接今即以禹贡证之海岱惟青州而徐州则曰海岱及淮扬州则曰淮海徐扬皆楚分书之标识山川与青州划然絶不相防且郑康成注周官引郑众之说谓其川淮泗淮或为睢原文不无譌舛盖周官为晚出之书语多傅防其不若禹贡之确可徴信明矣
　　河
　　引度荷精星象干曰宗于渎义犹殚却先洪海务从本不择细流量实寛为曲由来所为直期清岂必祗期安蒲昌将谓源新得前汉书原识大端
　　按导河起扵积石特就禹功所托始者而言至溯源星宿海如元史所译火敦脑儿其来脉已可据依及平定回部乃知河源自葱岭以东之叶尔和阗诸水潴为蒲昌海伏流地中复出为星宿海耳是前汉书所云河有两源一出葱岭一出于阗于阗在南山下北流与葱岭合固已得其大端但未详着伏流及复出之次第而已向作热河考曽推类言之兹晰其縁起如此
　　济
　　潜流原具絶河力曽到济源源讵曽三伏何妨三见叠一通因得一齐称惟清便浊奚能浊不易为恒果是恒南北淮荥纷纪载折中禹贡自相应
　　按济水伏见不常汉志及水经并云泰泽一伏东邱一见武徳入河再伏荥阳轶出再见荥东又伏曹濮又见説与禹贡正合郦道元谓济水出济源县王屋山有东西二源明李濓则云一在桥东一在桥西而刘漪又云一在原城东北一在原城西其説龃龉不合盖因伏见无定是以展转纷歧今济水自入卫河其流益大而卫河之上防为辉县苏门山麓之百泉实此河溯源所必及又水经注济水潜行至共山复出今济源辉县地志并有共山安知辉县济源之上不更有所谓济水之源者乎
　　题吕纪春喜图
　　花如吐馥鸟如生鸟頋花芳互有情最是春光含喜意不须着相【去声】鹊呼晴
　　凡涉送喜祝喜之类多有画喜鹊者失之拘泥矣此独画麻雀锦鸡具见寓意出俗而设色亦精工故是佳品
　　新正重华宫
　　迓祉初韶又履新重华防暇致来频丁年养徳兹周甲庚月建干似唘辛【正月建庚寅】传着宣尼元者善语称平仲乆而寅纪正康节诗中騐三十六宫都是春
　　题钱陈羣所进王渊梅雀报春巻即用其韵并书赐之
　　贵得其神不贵妍书宗画法有同传雀梅一巻诗三首妙义还因揭道渊
　　南枝最识好春归羞煞海棠独以肥麻雀偏欣晴雪夜浄眀香界聚相围
　　腊雪先春凑嫩寒展图咏句兴无阑江乡食履应増健大惬予懐老者安
　　同豫轩
　　西苑例春醼南池憩晓餐【轩在液池南岸紫光阁赐宴外藩毎先临此传餐待备】徘徊聊待备吟咏适清欢篆鼎非烟结华镫是昼看豫同中与外
　　家法永绥安
　　寳月楼
　　杰阁耸宫城蜃窓耀日晶俯看肩毂辏深廑治安情冻浦犹遅解新蟾漫逮盈虽然称寳月未赏玉轮明
　　涵春室
　　春涵室亦室涵春黙防诚难识主賔输与防中梅数朶不生分别祗懐新
　　静憩轩
　　石门步岞崿芸轩造潇洒岩松乔自如盆梅古而冶金碧楼台间别开境朴雅云静实谧兮宜憩斯展也尘虑漠以忘何有樊然者
　　补桐书屋有感
　　补桐桐已蔚重重儿戯寜须翦叶封四十年前乐群地马牛语忆黙无悰
　　题澄懐堂
　　古屋额澄懐坐欣静与皆礼园逰竹素嵗序騐蓂阶帘午烘温旭墀阳萌冻荄形形还色色万物自安排
　　静憩轩口号
　　欲向书轩憩片刻畿南忽尔廑忧思潦余赈济恩周否自审曽无心静时
　　纯一斋
　　古屋春园里几闲胜日临惟纯乃得一忆
　　昔毎殷今城市喧何碍松篁致自深檐端瞻
　　圣藻示训谨铭心
　　春耦斋
　　轩槛俯琳池氷光座上披埭篁嘉节报盆卉好春姿名迹五牛弆【韩滉五牛图及项圣谟临滉夲蒋廷锡临圣谟夲凡三巻彚弆斋中】余闲一晌宜耦耕虽尚早于耜亦斯时
　　虚白室
　　垒防才过一线天小斋十笏坐清便此间祗合谈清朴懒看纱镫缀户妍
　　淑清院
　　分明山是假岂碍树为真以此成太古居然逺市尘背看峰展画右挹瀑垂绅憩歩消清暇澄心识淑春
　　千尺雪
　　玉泉流出注长河迸石引来太液波【地当液池之南甃牐引池水由石罅出跳珠悬瀑溯玉泉来脉自长河分滙西苑凡二十余里】便是呉中果千尺较兹源逺逊犹多
