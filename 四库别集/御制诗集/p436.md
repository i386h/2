<!-- { "loadSidebar": true } -->
　　一条银线系珠浮遂与沿缘试泛舟湖水宜寛溪岂窄絶无拣择祗随流
　　瀑月
　　飞泉飞月两参差至动中全至静期辋水沦涟光上下却殊摩诘作书时
　　松月
　　倚岩老榦自槎枒隔浦看来逺亦嘉却入一丸金弹子防褷惊起露栖鸦
　　竹月
　　舟过竹埭且教停散玉摇金无定形说偈何须防指上一时息虑合清防
　　荷月
　　香风拂拂面前过俛视船行过浦荷底是夜来花尽敛
　　【梵经荷花见日而放见月而敛试之果然】水仙应是　　　　　　　　　　　　　　　　【女】姮娥
　　舟月
　　舟行岸转镇相随左右有之无不宜放眼青天寰海外乗桴讵止木兰斯
　　岸月
　　湖游罢亦泛溪逥近岸低看树影皑乍听蛩吟出草际秋声谁使逼人来
　　斋月
　　徘徊月宇薄言归开着云窓暎碧帏小试清欢太康戒敢忘粥粥此宵衣
　　阵雨【六月十二日】
　　阵雨飞来疾敺炎正可人楼台都涌海世界忽成银蝉静栁树杪鳬藏莲叶津在东拖防蝀霁景又从新
　　过青龙桥二首
　　昨晚阵雨洒今晨料爽凉因教动清跸名境揽烟光迤逦石桥过盘逥村路长黍髙及稻下左右阅农忙桥下建闸版昆明之尾闾専员司启闭【青龙桥建闸为昆明湖尾闾之泄専大员董其事视水志盈缩以为节宣】节制视盈虚前月涨消矣【闰月十六夜雨势稍大山水挟潦骤注湖波拍隄因勑尽启青龙闸版盛涨顿消大得设闸之利】归墟竟涸如从兹愿时若丰屡庶歌诸
　　季夏玉泉山静明园作
　　数【去声】月曾无临静明迩来时雨复时晴趂斯暇矣略游目亦欲因之纾郁情舆过栁隂风送爽座依花处露瀼晶溪亭潇落晚餐罢章奏批翻自励精
　　飞云防
　　春云来好秋去好因识人心曷有常迩雨虑多无虑少便全飞浄正何妨
　　乗舆至玉泉山顶
　　晩凉适可游山色况青好玉峯虽不髙于此自超杪肩舆遵石栈萝径殊窈窱十歩廿步憩憩即畅吟眺【叶】已逸防人劳夫岂恕之道
　　丽瞩轩
　　云轩玉峯顶髙每不常来至必暂为憇果然清足陪一篇诗句就几防漏声催石砌柏拱把【柏子落石自生不数年皆拱把矣】流隂信迅哉
　　罨画窓
　　纳逺虚窓纵目殊宁闗山水供【去声】清娯黍髙稻下绿云蔚胜展程家耕作图【内府有程棨摹楼璹耕作圗巻写田家景事毕肖今与所绘蚕织圗并钩刻耕织图逥廊】
　　静益书屋
　　凡有可益者是动应非静既静既曰益其趣如何领譬若水与波波原水堪省又若空与色各具质所秉色可益可损空则损益屏不益益之最于斯意为永
　　赏遇楼
　　陟岭缘西降岭隂即渐长润行兰埓露爽趂柏风凉冈脚临斜落楼头别一方如询赏奚遇大野朗晴光
　　开锦斋
　　背倚石厓耸面临湖水流翻光呈俯目缛防见擡头机杼夫谁设文章不费修四时花似锦讵独擅于秋
　　夜雨【六月十四日】
　　隔日雨零宵摐声度漏迢已知膏【去声】禾黍却厌听芭蕉衾揽凉飒防轩披夜寂寥时哉适可止农况问明朝
　　午晴
　　晓起犹霏霔午间遂放曦似兹真幸矣吾益敬承之云向遥天敛风从髙树披瓦檐尚余润断续露珠垂
　　立秋【六月十七日】
　　逾闰节应早金秋中澣来天时惟敬奉农谚自筹裁细雨五更落徂云万里开正当望晴此亦足当哉【农占以立秋日宜雨而复晴为一秋时若之徴今日五更微雨向晓即渐开霁既叶田家谚语且连日霖多得此尤足称快】
　　题金廷标新秋景
　　襍卉朝来露气溥却怜荷浦艶将残髙人似鹤立犹独童子鬭蛩围欲团却喜蕉心展阶侧忽惊梧叶落林端兴怀正是新秋景触目讶成古迹看
　　热
　　将谓已立秋纵热不致甚讵知婪尾炎其力越懃恁隂雨来无时湿气郁漉渗【叶】晴霁放阳光蒸溽酷更审岂无广厦庨尚弗安衾枕念彼茅檐间民艰益廑朕
　　雨【六月廿一日】
　　朗晴逾数日情知雨不妨以前霈既优雨即虑徬徨午热剧蒸云棼丝合渺茫倐忽急阵催势如倾吕梁炎威避何所已自添衣裳披凉虽快哉筹农心为忙太过恐致涝良苗愁商羊翘首望云开时若祝宜旸
　　喜晴
　　夜雨声已细晓云势遂敛扶桑烛阳光徂缕散荏苒纵炎所弗辞惟虞蒸溽渐过午乃快霁嫩爽生席簟似此设经旬西成庶几览
　　题董邦达新秋景
　　遥天云敛露山光景物新秋报白藏髙士似嫌余暑在风临水阁受微凉
　　几暇
　　几暇宁无意适予问予意适事何如吟诗懒用新竒句习字惟耽平易书稍喜风凉拂几席又看日影上阶除迅哉驹隙有如是学业于斯未信诸
　　咏汉玉谷璧
　　子曾执此谁曾执粟谷纷堆陈相【入声】因未免一端思致问果能可食济饥人
　　西北风
　　迩虽弗雨每云生西北风今始快晴爽气频铺消溽湿秋阳髙曝丽晶明不周功讵宁容缺以散休惟时若呈盼亦乆哉逢亦喜回思春月顿殊情
　　出
　　畅春园门自隄上至泉宗庙即景襍咏
　　清晓起居谒
　　夀萱　　【夀萱春永在　畅春园内　　皇太后所居斋额也】遂乗几暇出园门水田千罫都芃绿多少殷心个里存
　　暑雨全收快霁宜豆苗稻穗曝秋曦所经见固堪欣慰未见还愁可若斯
　　沙隄宛转栽桃栁春仲经斯花未开茂叶长条忽尔许流隂五月倐过哉
　　肩舆轻拂晓风凉泉上祠无六里强【自畅春园至泉宗庙止五里余】最是新秋澄爽气暂教停跸赏烟光
　　题扇淳室
　　初自园门进便为扇式房谁能此挥摇【去声】已是觉清凉户外晓风入阶前秋卉芳箴文怀蕴古【张蕴古大寳箴云扇以淳风】只益愧无遑
　　挹源书屋
　　数举其多以万言【泉宗庙建于万泉荘】泉宗因识此为源心传道统宁殊此书屋曽因申著论【向作讨源书屋记曽申论此义】
　　曙观楼
　　层楼拾级披迎面爽风吹目与心俱豁境和景相【入声】宜观农意为【去声】畅玩物志宁移海曙云霞出襄阳句絶竒
　　向緑轩得句
　　几架踈轩向緑开致幽林曲与溪隈含光相暎不相妒岂是蓝青费品裁
　　依緑轩
　　嘉防四周围书轩敞牖扉研精二典在多慙【去声】五弦挥喜近清秋爽行辞燠夏威稻塍将作穂可爱緑依依
　　秀举楼咏假山石
　　何时来自洞庭濵【谓太湖洞庭山非楚之洞庭湖也】秀举翩翩实可人设使米颠蓦相遇可无下拜敬如賔
　　辉渊榭
　　瀑泉飞落处摐击成深渊虽深以至清藻叶可数【上声】焉日色相辉映緑玉枕金田凭榭偶属目知妙难为诠
　　乐清馆观书得句
　　书馆信可乐恰有清风引绨几置芸编随地务时敏底须研索邱语孟用不尽设询即景句吾亦有所凖了知非伯夷惟当法伊尹
　　集逺堂
　　岩上书堂敞碧疏逺山近水纳无余一时遇目得清防集逺由来在集虚
　　肩舆由万泉隄至圣化寺
　　祠东迤逦至祠西触目成吟逐处题刚报辰牌原有暇只园趂便重【去声】寻蹊
　　拂面西风爽不凉鳞塍万叠蔚烟光绿云丛里欲结穗此际惟期时若旸
　　梵宇百年多古树黄衣列喇嘛僧金仙圣化谁能识若论化民吾未能
　　精舍溪南别一区既来应到揽斯须板桥过去无多路便觉湖山越様殊
　　含醇堂
　　曲隄闲散步迳造读书堂昼漏迟几暇水风拂面凉已欣饯夏节适可赏烟光仰首瞻
　　题额训垂奕世长
　　得真斋戯题
　　我闻梵经云凡真皆属妄已妄更求得是谓迷趋向漪者水之波围者山之障厯厯面前陈何言胥幻状如是以得真亦匪金仙谤
　　瞩岩楼
　　敞座风前谢摇扇髙楼水面朗开窓翠岩对峙堪延瞩上下玉簮聨一双
　　题羃翠轩
　　拱把梓桐苟欲生培成翠影羃轩楹爱身庸讵不若是三复子舆慎所萌
　　襟岚书屋
　　琳池有水全浸山潇然书屋营其间左挹云岚以为袖虚无动影如堪攀妙哉佳处莫过此不惟画情实画理笑我坐曾弗暖席得句即行而已矣
　　林壑秋清圗题张鹏翀画扇
　　展箑本因易旧字【旧存书画有位置未惬者輙为更易兴到并成新咏】观图率与发新哦疎疎却喜笔无俗防防疑披水有波何异南华【鹏翀号】对秋爽不殊北户引风多失之当面珍已往自我如斯怪他
　　处暑
　　迩日宜旸好今朝爽籁吹司天诚善歩溽暑已全移虫韵添于向驹光监在兹晚来虽剧热知复不多时
　　徳胜门外作
　　逾月园居宜视朝清晨鸣跸返宫寮经旬快霁行金令喜看烟郊芃硕苗
　　蓄水因教濬辟池松林闸更事修治【徳胜门外旧有蒲塘数区今春濬治寛深逹于西直门以资引蓄灌溉并修松林闸玉河支流入城积水潭太液池皆资节宣】略为纡道观工蒇拍岸新波防碧漪
　　叠道修因来往人【旧时徳胜门外至圆明园雨后輙泥泞难行壬午冬发内府金集歩军执役修筑土道旁濬沟渠以疏污潦而便行旅并令司事者每歳查修】渠消水亦利畊畇鸠工并不惊闾里内府休嫌发帑频
　　入安定门至
　　雍和宫瞻礼
　　邸第吾生长【上声】今来忽六旬
　　昔年景频忆先节敬应申【八月间庆贺礼繁乗暇先至此瞻拜】砌下花新锦庭前松老鳞缅怀趋
　　训日黯尔独伤神
　　养心殿晚坐
　　清秋入紫禁皜日上彤疏热纵余波在时知大暑除欣惟曝稼穑暇亦阅诗书七月豳风咏民艰每切予
　　髙梁桥泛舟至乐善园
　　倚虹堂【在髙梁桥侧】畔兰舟荡桨清晨试溯流直进前畨园未入小留今度景聊游露浓花际犹湛日风飒林端已报秋得句便教移舫去笑予何事类驰邮
　　题蕴真堂
　　溪堂緑水濵小坐便怡神花际风翻锦荷间露泻银昨年浑欲防【去声】秋景又从新真蕴夫何在一心惟爱民
　　含清斋口号
　　一年几度此经行便去何曽久畅情分付虚斋应好在四时风月自含清
　　舟过万夀寺
　　石闸广源【闸名】过水高因易航须臾经梵宇潇落霭秋光不必维鹢首由来识鴈堂门前僧跽到防付评量【到即不防防即不到语出指月録】
　　进舟至万夀山登陆
　　长河漾舫不多时湖入昆明漭沆披适可黄头落风颿【去声】遂教青雀泊云涯肩舆路便聊揽景防笔秋前恰启思底事对山饶逸兴田功夹岸看来宜
　　恵山园
　　山左小园别一区亭台全拟恵山图今年问景犹初至素节当秋觉益殊松自静因风有韵石虽瘦以古为腴讵闗境胜恒怀彼祗为【去声】民亲每绻吾
　　莹心堂
　　恵山园北据岩堂堂下流泉泌且洋属目莹心清庶虑因教数典学山荘【避暑山荘有莹心堂兹仿名之】
　　霁清轩
　　别嶂颇亦髙有轩筑其顶向北堪骋望緑云迷万顷习习华黍风秋阳澄霁景始旱继以潦数月忧怲怲弗灾且望收额手吾何幸
　　清琴峡
　　泉声出峡较恒强映目为清入耳凉恰是昌黎能妙防頴师琴韵变轩昻
　　七夕
　　依然七夕到那遇闰为迟虚说缑山鹤谁知良日麋曝衣虽剧热引扇有清飔返朴吾恒愿何须乞巧诗
　　洗车雨
　　迩日觉婪热蒸为雨洗车晴来逾半月润处利髙畬谁咏杜家句【见杜牧七夕诗又歳时襍记七月八日雨曰洗车】惟筹农者书敺炎顿生爽对景意清舒
　　和阗玉闗山行旅图
