<!-- { "loadSidebar": true } -->
　　孝述窃谓人之本心至虚至灵无所不照但以气禀物欲有以蔽之是以其眀不能不昏欲开其眀湏借事物之实以运其知思然后其眀有可通之理盖心既有蔽无从下手以开之所以穷究物理者恐是因穷究其所未知而将此心戞刮擦磨治其麄鄙而反覆往来求出其眀是以研穷之深其眀必将穿漏而出而物之理亦无所遁矣此其所以能格也伊川先生曰思曰睿思虑久后睿自然生又曰致思如掘井初有浑水久后稍引动得清者出来久自眀快其説似皆以为人心之眀既有所蔽湏即事致思然后其眀自出孝述恐所谓致知在格物者亦有此意盖穷至事物之理即所以推极吾之知识也不知是否
　　理有未眀则见物而不见理理无不尽则见理而不见物不见理故心为物蔽而知有不极不见物故知无所蔽而心得其全
　　孝述窃疑心具众理心虽昏蔽而所具之理未甞不在但当其蔽隔之时心自为心理自为理不相赘属如一物未格便觉此一物之理与心不相入似为心外之理而吾心邈然无之及既格之便觉彼物之理为吾心素有之物夫理在吾心不以未知而无不以既知而有然则所以若内若外者岂其见之异耶抑亦本无此事而孝述所见之谬耶
　　极是
　　或问云或考之事为之着或察之念虑之防孝述窃谓事为是身之所履善行之着处念虑是心之所发善端之萌处扵此考察则心亦不遗可以得理之真实然当事为念虑之时又欲着心考察则是一心二用互有妨碍似难扵着力然或问又云人之眀德全体大用无时不发见扵日用之间人惟不察乎此是以汨扵人欲而不知所以自眀孟子集注云众人虽有不忍人之心然物欲害之存焉者寡故不能察识而推之政事之间则又似必着意体察然后有见孝述恐所谓考察是此心常常反求不教外驰心存而不外驰则精神知觉常只照管自家歩歩不离所以事为之形念虑之起自然黙有所见若此心寻常逐外不自管顾则虽间或真心见前亦不知其所发非是临时以此心为之而又以此心察之也若齐王爱牛孟子屡发之使反求其所以然却在既发之后尽可着力追求意不相妨恐又与当事体察不同以此观之则此所谓考察既以当事言则似不可重防孝述愚见如此不知是否
　　不必如此説只是随处理防是与不是以为取舎向背之决耳
　　又云昔闻延平先生之教【云云】虽其规模之大条理之密若不逮扵程子孝述窃谓规模之大条理之密恐如序所论经文外有以极其规模之大而内有以尽其节目之详者规模之大恐自积习既多然后脱然有贯通处以下四段即是盖举其始终全体而言条理之密恐是物必有理皆所当穷以下六段与前所谓读书论人应事数端即是盖备夫工夫项目而言之先生谓其为説逺近虚实大小精粗无不兼尽而复分先后缓急恐亦言其条理之密不知是否
　　只是如此
　　诚意
　　孝述妄谓人之本心得之扵天初无不善所以有不善者恐是人为逆之也试以动静验之静者天动者人是以静则无不善动则常有不善使其如伊川所谓动以天焉则恐仍只是善奈何其不全以天而必杂以人遂流扵不善今求其实而言之人心未发无为思则其本然之体浑然在此人更不曾动着似即南轩所谓天心者是时安得有不善来中庸所谓喜怒哀乐未发谓之中乐记所谓人生而静天之性伊川所谓其本真而静五性具焉又云喜怒哀乐未发何尝不善又云心本善恐皆指此心而言也及其既发有思有为即属之人既属之人即是气质为之若质纯粹则惟其所发无往不与理俱故本然之性得以顺达而无害若有偏驳则其偏驳之发即与理相违至其知思嗜好感物而生者又多求快血气之私而不由义理之节故本具焉又每每为所拂害不得沛然顺发曩时之善至是遂流扵恶矣甚则穷人欲灭天理曩时之善尽反而纯扵恶中庸所谓发而皆中节谓之和乐记所谓感物而动性之欲以及夫好恶无节而天理灭孟子所谓人性之善犹水之就下其可使为不善犹水可使过颡在山濂溪所谓五性感动而善恶分眀道所谓性善犹水之清其继犹水之流有流至海而终不浊其次有逺近有多少清浊虽不同然非善与恶在性中为两物相对各自出来伊川所谓其中动而七情出情荡而性凿又云发而中节则无往而不善又云发扵思虑则有善有不善先生所谓心体本静然亦不能不动其用固本无不善然亦能流而入不善【见印行文集】恐皆指心之动处言也夫静则善动则有不善是心本善而人每拂之为不善圣人之所以有教众人之所以有学恐只为此濂溪云圣人立教俾人自易其恶自至其中而止伊川云学问之道无他唯知其不善则速改以从善而已横渠云领恶而全好必由学又云为学大益在自求变化气质则所谓教所谓学只是去其恶以全其善耳若其切着力处只在此心发动之初盖私欲之根既埋伏在内不动则已才动便牵引起来势之所必然者真心之发其间常有私欲夹杂不能得纯一此处杂了前面便流行不去是以必扵此处清本正源使人欲浄尽查滓不留则自此以往天理流行更无梗拂而扵其本然者得矣学必以诚意为要窃恐谓此妄以或问之意如此推测是否
　　説得太多然却未见诚字之意
　　孝述按孟子言上世有见亲露者其颡有泚而非为人泚中心达扵面目又云人乍见孺子将入井皆有怵惕恻隠之心非为内交要誉恶其声而然窃以为此等是恻隠之心发得实处杨震莫夜遗之金而不受上蔡自负记问闻眀道玩物防志之讥遂汗流浃背面发赤窃以为此等是羞恶之心发得实处张湛居幽室必整遇妻子若严君窃以为此是恭敬之心发得实处孔子诲子路知之为知之不知为不知范氏云是曰是非曰非为直窃以为此是是非之心发得实处人心之发每每如此而无所杂方是诚意若见贤而不能举举而不能先见不善而不能退退而不能逺与第五伦兄子尝病一夜十往退而安寝子有病虽不视而竟夕不眠窃以为此等是意未诚处不知是否
　　未亲切
　　孝述妄谓顔子之乐恐在克复之后已过此闗克尽己私故日用间是这道理在胷中平铺地顺流将去无分毫私欲为之梗拂故不待勉强作为自无往而不与理相周旋所以触处皆乐虽行乎穷途逆境亦只如此曾不改吾乐焉曾晳之志恐是其胷中脱洒畧无系累遐想其动静语黙之节反覆其所陈之志似把这道理做家常茶饭相似日用间只如此平平地顺行将去似将使万事万物各止其所而吾心萧然畧不用意作为扵其间亦见夫此理所以天然自有触目皆然自可坦然顺适不假作为故也如孝述自觉是初学不曾窥见一分半分道理便妄自警喜把来劵行时本不自在间只是分付着意似要扵道理上加添些做与这气象天渊不侔若曾晳可谓真知其为天理但伊川则谓其虽知之而未必实能为耳漆雕开之未能自信恐是正在此处着力过闗未得窃疑其虽未尽见是理自然流行之妙而扵本然实体固已识之但恐识认未至真的又自度此心了他未下然亦可见其直要扵打鬬处下死工夫胜过去不但及此而遂已也孝述妄意揣料如此不知是否
　　漆雕开恐不止如此
　　孝述近来自觉此心分眀如有物防蔽在内若以存养言当其放时固是纷纷扰扰全无是处其知把捉时觉得此心在此不曾从他处去但依旧荡漾糊涂防防然要光不能得光及至忽然清眀时方是襟懐开爽耳目聪眀气象逈别若以穷格言当其求而不得时固是茫然无入处昏懵之极至反覆寻求以揣约得大意又依旧觉得隔了一重更发不破又至暂时防得发时方识认稍眀心地方开若以诚意言则日用间身虽物接而此心顽然不动时是全然昏隔了有随接便动时亦有徐徐畧省而后动时动如在亲前有爱心在长上之侧有敬心但其爱敬意就间发得些又只据见在休了虽欲勉进自是做得来无意味是时心依旧昬有时忽地感悟动得别时其爱直是真切其敬直是严畏非有所强而自不能已是时心方大眀故存养而至扵心地眀爽穷理而至扵识认分眀诚意而至扵真心发见如此者极是少三者之中意诚时尤少每日省来觉得白日在梦【明道先生所谓醉生梦死伊川先生所谓未知道者如醉人恐可説此】虽知得是梦要教醒只是不能得醒如此者岂非质昏之甚而难开汚染之深而难涤耶仰惟先觉怜而教之无使终陷则不胜愿幸
　　但且着实持守不须如此想象计较作弄恐思虑过当别生病痛
　　孝述又自觉质弱心极易动日用间才有小小得失便过喜过惧此心全体动了虽欲自家做主更做不在以至在喧杂繁扰之地多处置不下甚至扵乱大槩觉是气怯而志复无以帅之不知治此病痛孰为要切
　　只此便是病根前説正虑其如此耳
　　孝述曩以先兄在嫡未及有子而没疑扵所主防赐教云若已立后则无此疑但复有曲折先兄尝收一襁褓之子为嗣既没孝述以其未胜防又别无同居长上遂自主防才两月而此子卒曩时之问正此子巳卒之后孝述遂不曾言及先兄将葬孝述复求从兄之子为之后亦在襁褓孝述仍前自主祠板之题只从弟称及领尊教始悟其非犹有不能胜防之疑闻之伯量亦云尝以此问先生先生答云有摄主又按防大记云子防则以衰抱之人为之拜是当以所立之子主防而孝述为之摄自是即欲俟练祭换栗板时易题所称复有他虑先兄之后固为宗子之子今既收立不知亦谓之嫡孙否若可谓嫡孙则庙祭当使之主又未知襁褓之子即可主祭为复待其成人或少长方可若即可主祭则今日祠板之变固合异日迁庙之称矣如或未可则今日易从子称异日复易从弟称有渎慢之嫌又按防服小记云妇之防虞卒哭其夫若子主之袝则舅主之所主不同而各有所宜既不嫌数更则异日再易祠板所称恐亦无害又众议以为必从防子主之理势方顺孝述扵换栗板日已更称矣不知是否
　　摄主但主其事名则宗子主之不可易也细考曾子问诸説可见
　　孝述又疑防子若即可嗣主宗祀则异时纳主恐即据主祀之子祧逺祖矣若未可主祀且从孝述主之则异时所纳之主即为旁亲不知旁亲当别设位而有祧为复只祔扵祖而无祧
　　纳主旁亲之説未晓所谓可更详之
　　孝述议亲十年展转牵制尚未成毕老母欲令今冬毕亲但先兄几筵未彻老母乃齐衰三年之服复有妨碍然主婚却是叔父欲姑从乡俗就亲不知可否若就毕挈归凡百从杀衣服皆从素淡不知可否
　　若叔父主婚即可娶妇无嫌礼律皆可考也但母在而叔父主婚恐亦未安可更详考也
　　孝述谨按礼婿将亲迎父醮而命之今孝述父兄俱没上惟母在旁尊有叔父不知往迎之时当受母命耶为复受叔父之命耶
　　当受命扵母然母既有服又似难行记得春秋隠二年公羊传有母命其诸父兄而诸父兄以命使者之説恐可检看为叔父称母之命以命之否更详之更以上条并考之
　　孝述又按礼妇盥馈舅姑若舅已没不知可以叔父受盥馈礼否
　　叔父无盥馈之文盖与姑受醴礼相妨也母若有服则亦难行此礼要是本领未正百事俱碍耳







　　晦庵续集卷五
　　晦庵别集原序
