<!-- { "loadSidebar": true } -->
　　灵岩两日问山回曰白辛夷花尚开【紫者为辛夷白者为玉兰本一种也以玉兰接枝于辛夷则开白花否则开紫花然未见以玉兰接枝于玉兰者亦其明騐向屡于咏玉兰诗详考之有原是辛夷种接植之句】昨自虎邱识为最【虎邱山隂玉兰一枝本髙数丈枝叶茂盛花开甚繁】兹因玉磬得其陪【文征明所居有玉兰堂兹苏州行宫所植玉兰于春巡时盛开因即以此名之】文家堂下想荒矣行馆阶前正菀哉即境无端一数典恐他璧老笑重儓
　　写玉兰得句
　　衡翁爱写玉兰姿名迹石渠多贮之偶为传神挥数朶胜他真赝致然疑【文征明所画玉兰石渠贮有数本难保必皆真迹故末句戏及之】
　　夜雨【三月十一日】
　　夜雨打船窓恰值清梦醒入耳适宜听披衾不觉冷即南已增润忆北牵懐永【时北省正望雨之际未知此泽遍及否】须防声渐稀无眠以耿耿
　　入浙江境
　　海塘躬阅此来巡迎送河邉两省臣疆有其分临益切民无不爱见尤亲春云尚觉笼午日宿雨已看清路尘麦欲滋膏蚕欲霁【江浙三月间麦田欲雨蚕桑欲晴故有种麦要雨采桑要晴之谚】两全艰矣岂能均
　　雨【三月十二日】
　　夜雨晓渐止午云复霈零急飘迷縴岸宻防打篷舲梅片连飞白麦苗滋蔚青迎銮怜万姓冒湿走无停【是日入浙江境夹岸迎銮老幼冒雨奔趋益见爱戴之忱出于至诚也】
　　驻浙江水营曡庚子旧作韵
　　庚子驻此心不怡嫌其侈费意蹰踧兹来实为仍旧贯【庚子前巡驻此水营防缀亭台花木不似江南之从简有将求吾喜喜何曾益觉怦怦増鞠耎之句兹来早勑地方官不过仍旧有者畧为修理无多费矣】花则花而木则木驻营咨政有余暇偶涉趣成归舫宿侈费者本意营私后亦亷知刑以督【前次王亶望任用王燧惟务华侈其意在假公营私以饱欲壑未几王亶望王燧皆以贪黩伏法实咎由自取也】然而用彼谁之过至今自咎犹忸恧
　　题烟雨楼曡庚子诗韵
　　春秋三阅喜重【平声】来雨意烟情镜里开承徳奚妨摹画貎【庚子年南巡旋跸擕烟雨楼图归于热河仿为之至辛丑工成情景宛肖有携图去嵗兴工始断手今年蒇事勤之句】嘉兴毕竟启诗材夏中让彼泛锦芰春季饶兹对玉梅不拟南巡更临此鸣榔欲去重【去声】防徊
　　游烟雨楼与梁国治董诰聨句三曡前韵作
　　【御制】庚子图楼景肖搆勑苑吏【庚子年南巡回跸时图写楼景以归于避暑山荘仿为之至辛丑年落成】数典可忘兹
　　循名因定第真面豁重谋
　　防心宛一致南湖窓亚梅【臣梁国治】
　　【御制】北塞漪临芰讵惟耐烟雨亦复宜晴霁扈从有邹枚
　　眺览离尘地
　　四咏元璙输【热河烟雨楼　　御制四咏曰烟曰雨曰假山曰真树檇李不逮也】
　　三巻襄阳避活画含空蒙　　【御笔仿未芾意写烟雨楼图凡三巻一贮此楼中一
　　归　　懋勤宸翰一贮山荘　臣董诰】
　　【御制】清音涤繁吹响鉢非诗坛夺茵拟讲肄优游翰墨林潇洒松竹翳樗材珥笔仍梓里观风伺【臣国治臣诰均以浙人两扈　　廵跸　　恩赐聨句实为词臣未有之荣遇】铺棻劭耕蚕【臣梁国治】
　　【御制】涂饰却丹翠敢夸诸政和所愿羣生遂海塘深廑念桑土斯攸暨询惟富教筹绥以刚柔辔悠哉镜影澄【臣董诰】
　　【御制】朂尔歌声继钱荘胥故人【烟雨楼有钱陈羣所书赵孟頫耕织图诗屏前壬午乙酉两次南巡皆与荘有恭聨句】梁董共新事兴适便回舫
　　澜清思涉利俯瞰鱼游乐【楼旁有董其昌题鱼乐国三字刻石】凭想禾嘉瑞莲岛隔云封【热河烟雨楼为青莲岛旧址　臣梁国治】
　　【御制】鼇矶足山意【嘉兴百里无山楼前钓鼇矶有石数巻颇具嶙峋之致】赓韵嗣前春罢巡自今歳【自辛未至今甲辰六巡江浙适符我皇祖南巡次数适可而止不敢过也】六度迅流隂五字申时义
　　题庚子写烟雨楼景巻曡韵
　　重展前巡巻分明亲写时昔今不隔日烟雨祗饶诗润景披银鉴秘思抽绮丝再三仿米意【庚子春南巡在舟中仿米意写烟雨楼巻凡二其一弆嘉禾本处一携贮宫内懋勤殿又于山荘复仿一巻贮热河烟雨楼中】笑我此躭之
　　钱陈羣之孙钱端进其曾祖母所画四子讲徳及陈羣书论合巻阅毕还之俾为其家世珍并题是什
　　王褒四子讲徳论贤母为图令子书【钱陈羣之母陈书画四子讲徳图陈羣补书论】却忆石渠经袐弆俾还香树作家储一之为甚岂可再其或有因益怆予【石渠向存陈书画四子讲徳及陈羣书论乃陈羣所进此巻末陈羣跋载其母于五年中曽画此图者再更为确证因思内府既蔵其一不忍复留此巻题什还之俾其子孙世守永作家珍亦为艺林増一叚佳话也】触目不堪懐旧处南来老辈半雕疎
　　降防寛免浙江杭嘉湖三府正供十分之三诗以志事
　　入疆民隠切诹咨积欠概将寛免之【昨入江南境即降防将江宁江苏安徽各藩司所属未完积欠地丁漕项及民借籽种等项共银米一百三十余万全行蠲免】并未逢灾谢
　　天佑【无灾则无借项】更常完赋庆农时【雨旸时而歳美每年完赋更无欠项】所当嘉也其风善宁可靳哉我惠施十以免三正供逭【浙省附郭之仁和钱塘二县本年应征地丁正项先经降防概予豁免外因思杭州嘉兴湖州三府跸途所经复加恩将三府属本年应征地丁钱粮共一百九万余两再行普免十分之三计三十余万俾近光黎庶益享盈宁之福】幸兹同乐世雍熙
　　谒
　　海神庙瞻礼三曡旧作韵
　　庚子重来廑晏奠石工一律命坚修【庚子南巡亲临阅视海塘饬该督抚于老盐仓一帯旧有柴塘后一律改建鱼鳞石塘毋惜工费仍留旧有柴塘为重门保障嗣据该督抚等于辛丑壬寅等年陆续采办石料派委诚妥大员勘估建筑至癸夘年八月内据富勒浑福崧奏将原办续办鱼鳞石塘共三千九百四十丈督率司道实力稽查于七月二十四日面石均已砌竣通工一律全完该督抚前往详勘均属如法砌筑整齐坚实可以永庆安澜矣】勤劬虽曰不遗力防佑仍惟赖
　　赐庥
　　神庙载瞻申九叩
　　御碑钦仰示千秋敢云塘固民安枕未翕中亹未解愁
　　驻跸安澜园三曡前韵六首
　　北坍今次永塘尚近洪澜【海塘沙北涨南坍则塘工巩固今自壬辰春以来沙痕渐觉北坍至庚子前巡亲阅则北岸涨沙尽坍海潮直逼塘根今尚如此实为廑念】春月来观海古稀仍防鞍【每于城邑或乘马便民瞻就也】鱼鳞期越固【庚子命于柴塘后为石工饬该督抚等自老盐仓一帯添筑鱼鳞石塘凡三千九百四十丈仍留柴塘为重门保障于癸夘七月全功告竣矣】蚕市较苏寛【苏州街市颇窄兹海宁街市较寛】乡语分疆异民心一例欢
　　塔山近海邉踏勘慰心悬竹篓喜增涨【塔山坝工当潮汐顶冲借竹篓贮碎石三层拥防坝根昨秋据富勒浑等奏防坝竹篓上中两层现俱露出今自二月后涨沙増长全掩三层竹篓为之稍慰】蚁坯惕漏泉隅园且停憩比户有歌弦自是文章邑然当戒藻妍
　　旧家原有述熟路不须寻世业传来乆国恩受已深翰林兹挂籍书囿勉绳音【海宁陈氏向多为翰林者今乃寥寥庚子临此陈善庆以家蔵蔡襄茶录真迹呈进念为陈氏家传墨寳因还之并为题句俾得世守勉绍前声也】重展蔡襄迹依然悬古鍼【蔡襄茶录笔意秀劲有晋唐悬鍼遗法其自记云草木之微处之得地则能尽其材颇能即小见大故庚子题诗有颂不忘规应着眼处之得地尽其材之句即襄自叙意也】
　　安澜讵祗名永祝晏而清明日观形势一宵廑虑情前吟巡壁旧
　　圣藻额檐明载语世臣者承家在敬诚
　　是园有紫竹不计歳和年画格应为创吟情讵可捐松非自称直梅亦舍其娟三益于斯盍都因静以延一溪春水柔溪阁向曾脩月镜悬檐角古芸披案头去来三日驻新旧五言留六度南巡止他年梦寐游
　　登尖山观海
　　尖山迤北弗资塘铁板沙比石犹固尖山迤西乃赖塘闾阎必借石为防天时地利自古然人事弗和斯致误所谓和亦匪云同尽心筹民保障故我登兹山亦已屡不为观澜畅神遇涨沙靡定不可恃每因蒿目乏良虑
　　视塔山志事三曡旧作韵
　　两山【尖山塔山】接石坝恃竹篓外翼条石未可筑潮汐日夜逼乙酉沙防篓【尖山塔山之间向有坝工正当潮汐顶冲条石难施惟借竹篓贮碎石三层防根壬午阅视时沙涨掩篓四尺因命该督抚标记尺寸按月奏报至乙酉歳亲莅勘騐防篓沙涨较旧志増至五尺时咸为坝工称幸然坍涨无定未可恃也】庚子坍渐急今幸防以全并无篓露立【庚子前巡阅视塔山塘工不惟乙酉所见掩篓之涨沙五尺尽坍并三层竹篓已露上一层至癸夘八月上中两层俱露今甲辰二月以来涨沙増长上中下竹篓三层复全行掩防】北涨期难望遑此论寸尺乙酉即有言安保无更易【乙酉塔山沙涨増长尺寸大吏皆谓江海效灵然海沙变易无常岂可深恃是以乙酉视塔山诗即有效灵漫致颂安保无更易之句】吁佑未防庥诚弗假予责【每阅海塘必诣　祠防吁神佑今沙涨已渐见增长而向称难以施工老盐仓之活沙两年间接筑鱼鳞石塘筹办江苏及绍兴等处所运石料均能及时应用亦赖天佑　神助惟有益勉诚敬耳】接筑鱼鳞塘工料筹详悉兹更有后
　　议【欲拟将范公隄一帯土塘接至省城者都易以石庶乎可恃费帑非所惜也】欲接筑坚石【此次南巡阅视议自抢塘柴工尾斜向西南接至范公塘而于柴塘后添筑石塘即留柴塘为重门保障更添建挑水坝两道以资保防】帑项非所靳然斯亦下防
　　观潮四首再曡乙酉韵
　　镇海寺傍临海台行春观处正潮来逮今三度诗十二不拟石塘重【去声】往回
　　咏事酉年信笔随悔愆子歳亦于斯【乙酉观潮诗有伍胥文种诚司是之二人前更属谁之句其后北坍南涨潮势渐逼石塘因悔前诗之见虽髙而语似慢故庚子诗反其意云设非之二人司是如是雄威更合谁】谓当鉴我涨沙矣仍看北坍更吁谁李嵩妙迹携行笈相证雄观信弗差诗读张【仁近】杨【基】刺南宋风霜二帝忘行车【石渠寳笈蔵李嵩钱塘观潮图真迹有张仁近题云雕栏玉槛照东海贪看秋潮忌黍离又杨基题云潮水信可定日夕来朝宗人心独不如而不思两宫两宫未雪耻屡下班师防云云盖深讥宋髙宗之躭晏安而忌国耻也】
　　一帯石塘工已就【庚子阅海塘命于老盐仓一帯柴塘后为石塘昨嵗癸夘八月据富勒浑等奏报石塘三千九百四十丈工已全行告竣】鱼鳞拟筑向西仍【老盐仓一帯石塘虽已全竣而章家庵以西惟借范公土塘卫防形势单薄恐不足资捍御兹与该督等悉心筹勘欲一律坚筑石塘使阖郡黔黎永资乐利费帑所不惜也】亦惟此日尽人力敢冀他年几可乘【海沙南北坍涨原无常自已夘以后潮势近塘沙痕渐觉北坍今已二十余年循环往复理之自然当有北涨南坍之几然朕惟尽人事以待之其时几可乘固不可必耳】
　　赐扈跸王大臣及浙省大小吏食
　　庚子斯上已清明此甲辰【庚子前巡于三月三日驻跸安澜园行宫赐食兹以三月十五日清明节驻此宴赉】需云宜饮食胜地防臣隣小雨亦为泽【是日小雨即晴】轻烟那论新【清明禁烟传烛之事后世乆不行】遥心绻北省渥可霑春
