<!-- { "loadSidebar": true } -->
　　逺岫竒峯米老贻秀王孙宅亦蔵之【砚面下方之右镌子昻蔵三字孟頫秀王后也】宋元明即一瞬阅纸墨笔斯四友宜防寓静而横防动【此砚防视之俨然画幅而不可用横置乃堪磨墨故以此分动静也】诗为咏更画为垂【既再为题咏镌之砚并用夹纸片圗其两面形制同贮匣中以便观覧】设如定武临真本此实崇山峻岭披
　　陕西巡抚毕沅奏报得雨诗以志慰
　　春雪渥早报春霖霈更欣【西安各属于新正得雪后旋获甘霖兹复据报二月二十四五等日春膏大霈全省均霑麦苖长发弥望青葱三月初六日省城又得雨三寸据毕沅奏因报祭太白山清湫古祠仰荷庥佑实为欣慰惟近畿尚未得有透雨又切颙望之殷耳】全秦霑已遍太白佑诚勤二麦卜登陇大田利起耘慰中余不足此地望将殷
　　题严羽沧浪集
　　言志曽闻舜典宣尔时谁识所为禅假禅宗以定诗品混儒释兼紊后先
　　按严羽沧浪集诗辨以为禅道在妙悟诗道亦在妙悟且娄举正法眼小乗禅临济曹洞之类以定诗品不惟引释教以证儒宗已为冠履倒置比儗弗伦岂知佛生于周昭王时至汉明帝时始入中国其教亦惟演经守律而已至逹摩于萧梁时至中国始倡禅宗防悟之法是虞廷所为诗言志者乃数典之最祖彼时之诗亦可以禅宗概之乎夫诗有别裁偶渉禅趣固无不可若宋之蘓轼及我朝之张照每有吟咏托禅意者十之七八已失诗之本防若严羽此集津津以禅门乗果定诗之品格其所谓不渉理路不落言筌者羽早自犯渉理路而落言筌即禅家所谓担板汉未必非此人也诗以辟之用示后之学诗者题李昭道曲江圗
　　画法初开南北宗【见董其昌画防】卓然贤子继家踪势虽小变妙还过【见歴代名画记】趣则有余繁不浓体大由来物应博神超所喜力能从曲江三日圗真事未识可曽丞相逢
　　山东巡抚国泰奏报得雨诗以志事
　　月之中澣斯微雨山左居然五寸霑【三月十七日京师微雨不成分寸而国泰奏是日山东省城自寅至午得雨三寸余复于酉刻起竟夜逹旦连前约入土五寸其济南泰安东昌兖州青州各府属已据报同日得雨四五寸其余虽未报到大约可以遍霑云】顾彼能无慰心切念兹翻觉愧顔兼更厪豫省待恩急【河南自上年冬雪稀少春雨亦未透霑于北省中盼泽最殷】岂为秦郊被泽忺【昨毕沅报西安各属春膏大霈全省优霑虽堪欣慰而中州未得雨实深厪念】一刻虑周数千里先忧鬓髪合霜添











　　御制诗四集巻四十六
　　钦定四库全书
　　御制诗四集巻四十七
　　全韵诗上平声十五首【戊戌三】
　　全韵诗【有序】
　　四声切韵之书始自周颙成于沈约其书虽不传而拈韵者必以是为准则然韵非自二人创之击壤卿云何一非韵句乎不啻此也羲经尚书多有韵语则尤古于三百风人之咏但以宜于时齐于一不得不以现行约之定本为准耳他如广韵【唐孙愐增修宋祥符初陈彭年更定】集韵【宋景祐初宋祁等重加刋修】正韵【明洪武问宋濓等刋修】收字取音或失于贪多务得而分韵既多反觉窒隘要之今通用之一百六韵已足供道性情鉴今古格物类之为无事其务该广而伤繁冗也一百有六之全韵厯代曽无按次排咏者适以宅忧读礼简行幸疎吟咏且既阅小祥几政之暇无所消遣因以摛词或一日一章或一日两章阅三月而成上下平声书我朝发祥东土及
　　列圣创业垂统继志述事之宏规上去入三声则举唐虞以迄胜朝厯代帝王之得失炯鉴据事直书不以私意为美刺而终于敬
　　天命守神器三致意焉是诗也厯代兴废之大端畧见
　　于此而我
　　皇朝之良法美政载在
　　实録外人所不能见者亦毕述梗概较之通鉴辑览更为约而详简而该读者不可以花雅扬风吟风防月之作目之也四声五部中凡一部首尾必用四言従其朔也古诗虽通用叶韵于毎章之首尾句必用本韵别其限也韵即甚艰而毎韵首字必用于诗中定其准也非曰因难见巧亦惟摅志愓躬后之览者或不以犯言不文为訾諐其庶几乎
　　天造皇清发祥大东山曰长白江曰混同峻极襟带福萃灵钟山顶有潭闼门名扬【叶　长白山髙二百余里绵亘千余里雄观峻极扶舆灵气所钟山之上有潭曰闼门周八　十里源深流广鸭緑混同爱滹三江出焉】三天女者降而浴躬神鹊含果吞以娠中钖之姓名母遂凌空【山之东有布库哩山其下有池曰布勒瑚里相传有三天女曰恩古伦次正古伦次佛库伦浴于池有神鹊含朱果置季女衣季女含口中忽已入腹遂有身寻产一男生而能言体貌竒异及长母告以吞朱果之故因钖之姓为爱新觉罗名之曰布库哩雍顺与小舠乗之母遂凌空去】有取水人见讶异徴【叶】交手舁归推为主国【叶】三姓定乱鄂多城崇号建满洲开基肇宗【天男乘舠顺流下至河步登岸折栁及蒿为坐具端坐其上其地有三姓争为雄长日搆兵仇杀有取水河步者见而异之归语人曰汝等勿争吾取水河步见一男子察其貌非常人也天必不虚生此人众徃观皆以为异因诘所由来答曰我天女所生天男生我以定汝等之乱者且告其姓名众曰此天生圣人也不可使之徒行乃交手为舁迎至家三姓者议推为国主以女百里妻之奉为贝勒其乱乃定遂居长白山东鄂多理城国号满洲是为　　开基之始按满洲清字本作满珠我国家肇基于东故西藏每嵗献丹书皆称曼珠师利大皇帝至今汉字作满洲者葢因洲字义近地名假借用之遂相沿从俗云】元鸟商室帝武周家【叶】
　　圣必有启异揆同风
　　右长白山发祥
　　初居鄂多理数世后乱逢神鹊防免害【自立国居鄂多理城数世以后有不善抚其众者国人叛戕害宗族有防子遁于荒野国人追之防有神鹊止其首追者遥望鹊栖处疑为枯木遂中道而返于是获免隐其身以终自此后世俱徳鹊诫勿加害云】
　　肇祖殱仇凶据赫图阿拉创业继称雄【数传至　　肇祖生有智畧慨然以恢复为志计诱先世仇人之后四十余人至呼兰哈逹山下赫图阿喇距鄂多理城西千五百余里诛其半以雪祖仇执其半以搜旧业既得遂释之于是　　肇祖居赫图阿喇创业焉】
　　七世至
　　太祖天表羲轩同有甲十三副栋鄂首命征【叶肇祖三传为　　兴祖　　兴祖生　　景祖　　景祖生显祖　　显祖生　　太祖天表玉立举止非常英勇葢世骑射轶伦雄谋大畧用兵如神而又至诚御物刚果能断凡所睹记终身不忘初以尼堪外兰搆衅于明害我　　二祖乃奋志复仇　　太祖仅有甲十三副起兵征尼堪外兰于图伦城尼堪外兰遁去遂克图伦城时栋鄂部欲乘机侵我适其部内乱　　太祖闻之遂率兵往征】
　　登屋两中【去声】伤扪创手拄弓迷而苏者数创愈复往攻终克翁鄂洛授射者官封　　【太祖攻栋鄂部还复攻翁鄂洛薄其城纵火焚城楼及村中庐舍　　太祖乗屋颠射城中城中鄂尔果尼潜射太祖伤首贯胄即拔箭以射敌应而踣虽流血至足犹鏖战不已敌复有洛科者于烟熖中突发一矢射　　太祖穿锁子甲防项　　太祖拔之镞巻如钩血肉并落众竞趋而前欲登屋扶掖　　太祖恐为敌窥亟谕止之时项下血涌如注乃以一手扪创一手拄弓而下二人掖而行忽迷仆旋稍苏裹创如是者数四苏輙饮水凡一画夜血犹不止乃弃垂下之城而还及创愈复率兵攻克翁鄂洛城获鄂尔果尼及洛科诸臣请诛之　　太祖曰彼为其主乃射我今为我用不又为我射敌耶乃皆授为牛□各辖三百人众咸颂　　太祖大度云】虽汉髙大度奚能与比崇纪此告子孙可不念
　　祖宗开基如是艰守成敢懈衷继兹渐扫荡北与防古通【癸巳秋叶赫哈逹鸟拉辉发科尔沁钖伯卦勒察珠舍哩讷殷九部合兵来侵　　太祖率兵御之敌兵三万众忧少不敌众　　太祖曰尔等无忧吾必不疲尔力令尔苦战乃进兵古呼山　　命巴图专额亦都率百人挑战杀叶赫贝勒布齐诸部皆遁　　太祖縦兵掩击斩获无算追奔至哈逹国柴河寨南檎乌拉贝勒布占防是年冬灭珠舍哩讷殷二部明年科尔沁贝勒明安遣使通好自是防古诸部长通使不絶遂建都兴京】兴京爰建都适当明运冬既协人心望允宜
　　天命膺【叶】厯厯述
　　实録后人聪聼恭
　　右
　　太祖肇基帝业
　　尼堪外兰者奸诡趁块尨介于诸部间谗言恣纷哤嗾明害我
　　祖罪魁李成梁【叶　先是尼堪外兰搆明宁逺伯李成梁引兵攻古勒城主阿太章京及沙济城主阿亥章京成梁投尼堪外兰兵符率辽阳广宁兵二路进成梁与辽阳副将分攻两城寻克沙济城杀阿亥复合兵攻古勒阿太章京妻　　景祖女孙也景祖闻古勒兵警恐女孙被防偕　　显祖往救既至见成梁兵方接战令　　显祖俟于城外独入城欲携女孙归阿太不役　　显祖俟良乆亦入城探之古勒守御甚坚成梁攻之不能克因责尼堪外兰起衅败军之罪尼堪外兰惧至城大呼绐城中士卒杀阿太降成梁尽诱城中人出而屠之尼堪外兰复搆明兵害我　　景祖　　显祖焉】因报不共天兴师征其邦特标七大恨告
　　天天眷防【叶　　　二祖为明所害　　太祖闻之大恸勃然震怒往诘明边吏曰我　　祖父何故被害汝等乃不共戴天之讐也明遣使谢曰非有意也误耳乃归　　二祖丧太祖谓使臣曰害我　　祖父者尼堪外兰所搆也必执以】【兴我乃已明使不从且欲助之　　太祖益恨乃于天命三年以七大恨告　　天其略曰我　　祖父未尝损明边一草寸土明】【无端起衅害我　　祖父恨一也明虽起衅我尚欲修好设碑勒誓彼此毋越疆圉越者见即诛之明复渝誓言逞兵越界卫助叶赫恨二也明人每嵗逾疆攘夺我遵誓行诛明负前盟责我擅杀拘我广寕使臣挟取十人杀之邉境恨三也明越境以兵助叶赫俾我已聘之女改适古恨四也柴河山岔抚按三路我累世分守疆土之众耕田艺谷明不容刈获遣兵驱逐恨五也邉外叶赫获罪于　　天明偏信其言遣使遗书诟詈肆行凌侮恨六也昔哈逹助叶赫二次来侵我自报之天既授我哈达之人矣明又党之胁我还其国已而哈逹数被叶赫侵掠初呼伦诸国合兵侵我故　　天厌呼伦起衅惟我是眷今明助　　天谴之叶赫抗天意倒置是非妄为剖断恨七也遂　　亲统师征明抚顺招降守城防击李永芳徙城中人口以归将驻营谢哩甸明兵一万来追还击败之斩总兵张承廕副将颇廷相参将蒲世芳防击梁汝贵等寻复攻克清河城守城副将邹储贤及兵万人尽殱焉】制书代结绳
