<!-- { "loadSidebar": true } -->
　　嶙峋三岛移仙境靃靡双葩熻綘霞灯火上元浑隔岁【去岁元夕有御园灯火待明年之句】御园景物倍清嘉
　　隔岁兴怀且漫论占年六出庆
　　明恩东郊于耜欣霑足指日廵方命翠轩
　　叠纸裁罗越样竒火蛾玉燕镇纷蕤皇都三五增华盛返朴还淳系我思
　　正月十六日赐宴聫句
　　【御制】瑞雪宜时淑气调东皇着意富元宵蓬婆息战春偏丽
　　馺娑承
　　恩景倍饶干羽两阶符帝舜羲和四仲协神尧千邨人乐祠膏节【臣傅恒】九陌风传击壤谣应候阳和谐律吕凝禧瑞霭接棼橑天街夜永迟鱼钥【臣来保】琼岛春回奏鳯箫早见始青敷陇首尚留残白占山腰南枝的皪舒梅蕚【臣史贻直】大地沾濡润麦苖盘列五辛看稳受菜陈七种喜频挑筵前吉语凭探茧【臣阿克敦】
　　【御制】阁里芳词忆颂椒两岁重华踈宴衎今年嘉夜庆和韶传柑授循前例
　　依藻兴歌叶令朝洵是堂亷通咫尺居然歩武上云霄唐花影入帘栊静【臣梁诗正】爆竹声连里巷嚣听漏向晨甞草制宣风计日待乗轺称觥预晋华封祝【臣陈大受】聫佩同趋绛节朝凘断玉螭冰欲泮雾横寳鼎篆徐飘长春叠发仙茎秀【臣蒋溥】不夜停催禁漏遥朱槛两行攅火树赤城十丈起霞标蕊垂莲炬明长满【臣汪由敦】
　　【御制】烟重兰釭暖未消绞缚山棚图贝阙挽轮冰戏涌瀛潮香浮翠椀浮圆脆
　　巧胜琪花胜缕彯鼇柱漫劳龙伯钓星槎那借鹿卢蹻浓芬乳泛调瓯茗【臣刘统勲】秘色瓷鲜夺越窑饤就琅霜珍粔籹包来云实重琼瑶凤九和鼎呈雕俎【臣介福】麟脯行盘进绮寮屑玉浮叟分月户倾金潋灔酌天瓢七弦清角传三叠【臣嵇璜】一曲红牙滚六么舞鹄回鸾矜婉转缘橦度索鬬轻趫座呈海客珊瑚网【臣嵩寿】
　　【御制】屏拂巴賨翡翠翘飞叶一蓂依砌戺指寅半月见招摇成诗莫漫夸华蕚
　　锡宴惟欣咏蓼萧乍掷晶毬光煜煜对翻银叶影迢迢鱼歕锦浪文鳞跃【臣张泰开】鸟放雕笼彩翼超细颗丹葩生桂粟深丛紫颖茁兰苕广塲献寿来骀背【臣孙嘉淦】小队嬉春舞龀髫红菡萏交飞采焰绿蒲萄缀曳祥颷轰腾文陛殷雷虩【臣观保】迸落晴檐白雨跳灼烁星精芒有耀团圞魄寳运无朓林香薝卜萦真宇【臣钱陈羣】
　　【御制】界净琉璃敞碧寥上苑即看成阆圃广陵何用驾虹桥北门学士连茵席
　　南极星文爥斗杓
　　睿藻自天斟沆瀣小言学歩赋鹪鹩观台瑞现云三素【臣刘纶】午夜欢迎烛万条户有管弦知岁稔人同酺乐识
　　恩昭勾芒秉令泉膏动【臣德龄】畿甸
　　行时物色撩奉朔朝正通渤澥来廷王防绘僬侥雨晹顺序征蕃庑【臣董邦达】功叙登歌振雅骚夹道尘清旋寳马围灯风輭袭华貂百司賛賛思无斁【臣裘曰修】
　　【御制】三爵油油示不佻忧盛敢忘希令辟亮工端复借羣僚泰交相凛休相颂试听云门奏征招
　　上元后一日小宴廷臣既用前例观灯聫句并成是什其愿赓韵者听
　　儒臣珥笔列长筵灯夕聫吟例向年即此冥搜探物象絶胜热閙听蛮弦同心交警时方泰举首欣看月尚圆顿忆筹边经岁事飞章剪烛阅西川
　　宫中行乐万方知
　　慈寿康和庆莫涯祝岁试陈灯影戏踏歌谁进月华词兰苕翡翠春容与鸾凤芙蓉夜陆离创守评量难易处思艰累叶正重熈
　　题邹一桂山水
　　飞来笠馆翠微间磴道凌空讶许攀树叶吹风看飒飒瀑流落涧听潺潺忘年古鹤闲梳翮长日高僧镇闭关百尺虬枝扶碧嶂依稀如过九松山
　　李世倬松阁飞流
　　落斜流水滙清溪溪面危亭云与齐上下水云澄动处无边理趣露端倪
　　燕九
　　灯夕度逡廵仙踪纪此辰自来传燕九都爲惜华春节物年增富风光日又新堂堂阅驹隙脉脉感蓍薪
　　雪
　　名园未浃旬春雪已逢两土膏将脉起润泽滋培养午暄融作雨亷纎已听响入夜凝六出峭寒切帷幌临轩晓问政玉宇迎眸晃林枝叠缀英笼鹤重披氅讵惟足竒观更复厪深想迩来
　　天贶稠毋或予心放【叶】
　　林亭雪景
　　林亭瑞叶洒连朝向午融和强半消布泽最欣滋绿野含花长见艳芳条
　　杨柳似含烟羃防楼台仍积玉嵯峨春园新趣添诗兴洁比冰天较若何
　　望去燕天成一色收来越椀防三清王家迹未曾携得乍可迟之赏快晴
　　年前三白栖鸳瓦早是占农慰法宫清絶园亭不相让别开神绘玉玲珑
　　灯夕虽过景未残玉鸾银凤舞媻姗勒回春冷何妨剧大地无饥自免寒
　　喜晴
　　初春已有喜晴诗可识今春雨雪好常年三白每歉冬那更愁多例愁少前朝梦雨雨公田继以六霙酿寒峭【叶】麦针孕土草含萌此际发生时尚早便复严寒谅不妨虞碍纽芽偏悄悄晨来祥旭散和融冻云敛净光天表山头积素看将消池面新波爱初渺协纪劭农予切务岂有闲时去怀抱略得舒心对暖书史案头一探讨
　　钱维城峭壁寒林
　　枯枝无叶有丹青架水天然合草亭过壁烟云饶变态倚栏高士独延停
　　董邦达灌木廻溪
　　灌木重隂夏亦寒阖闾独坐俯澄澜烟波无尽志和趣岂在樵青与钓竿
　　填仓日
　　五辛盘已撤十字饼初尝节物排年纪风光此日良占农真得吉从俗亦何妨积润塍鳞叠成波沼镜张从新春婉娩忆旧景徬徨【慧贤皇贵妃于此日仙逝已五阅岁矣而　孝贤皇后二周年将次又及抚景追昔不禁神伤】更切怀贤匹无何逮小祥
　　新柳
　　窣地鵞黄绿沼濵一年春色又从新只今意绪浑殊昔每对新春忆旧人
　　闻保阳及河南得雨喜而有作
　　前旬驻御园雨后继以雪酿寒惧伤麦所幸初春节向南候已暖霏空融玉屑霡霂庆优渥近远三寸彻保阳奏早到商雒章兹阅秋牟发既资春耕泽无缺额手爲苍生宁不心欢悦
　　闻雁
　　雝雝送响傍春宵底事关山不惮迢背烛防搜聊咏物去年即景谓宣骄【去春闻雁有数声聊尔爲宣骄之句】塞天伯仲依然叙楚泽烟霞若可招太液池融絶矰缴饮栖付尔恣逍遥
　　大学士来保七十寿爲是歌以赐之
　　七十古稀亦常有纶阁中人不多觏【叶】居然台衮臻黄耉平生诚谨获福厚金门朝夕宣勤久鲐背精神尚抖擞汉万石君今其友作歌春酒爲卿寿词取易达卿祗受勉力賛襄予左右
　　暖
　　薄暖初转律脆冻早酥津一嫩日暄几朶棚梅新【植梅于庭以棚防之今有成树者较盆卉爲佳】鸳楼融玉筯扣砌消银鳞光天詄骀宕和气翔絪緼润含土膏动庆宇清无尘大似江南春闻之江南人
　　正月廿九日作
　　六街早罢踏灯歌宿润含韶鼔太和今岁较于前岁幸三分已复一分过不无对景频愀尔试问流隂竟若何结习也思渐蠲却春来依旧事吟哦
　　题文征明研
　　衡山十四字留铭抽思能生翰墨馨棐几恰供宣席用高轩不共白云停【衡山有停云馆】








　　御制诗二集巻十四
　　钦定四库全书
　　御制诗二集巻十五
　　古今体七十八首【庚午二】
　　恭奉
　　皇太后西廵瞻礼五台发轫京师即目得句
　　廵方指西晋行令发春旗洒路前旬雨省耕二月时觐光来岳牧观俗切畴咨治理思臻厚
　　慈宁愿祝厘芳郊供揽结旭景渐舒迟排日成新什题端视此诗
　　卢沟桥
　　春光罨车春水乐鸢鱼冰先【去声】桃花解波含柳色如嶤峰明积素甫野润新畬絶胜常年景诗成庆慰余
　　良乡行宫作
　　行宫首顿黄图近廵幸畿南路必经拟向文殊重瞻礼又迎
　　慈辂此居停晚来瓦雀争巢噪春到盆花傍座馨几度景光随节异横云塔影镇亭亭
　　咏赤玉石子
　　两间粹气英华积绛云一握光而泽瓌寳非璜亦非璧象同鸡卵融黄白夏扶血勇面常赤节士之贞介如石
　　秋麦
　　秋霖冬麦均适宜昨岁来牟播偏广膏泽新春又渥优暄以暅阳气融盎纽芽遍野绿葱葱饼饵香风匪遥想申命仆从戒驱驰三农岂易逄年穰跸路所损纵不多蠲租讵惜司农帑纷纷赤子觐龙光共乐春台欣有象
　　恩寺题壁
　　兰若通衢左山僧岂厌幽颇能具功德【寺僧盖律门于持戒供养尚属精进较狂参妄证与夫牟利者爲优矣】辄与暂停留暎户苍松老听经白鸽稠设询喧寂性分别起心不
　　柳色
　　御苑临仙跸鵞黄看尚浅涿鹿度行旌柔条绿堪绾窣地暎青牟飏风迎玉辇向南气已暄来东飔正輭披拂无纎尘掩冉待新藓景光触目佳情怀以诗遣
　　过涿鹿郡
　　将礼曼殊域重临凹字城资耕春野润趂意客途晴考古叅疑信观民计歉赢豫游侯度勉思日谨持盈
　　医喻
　　医术素不知医理可推晓不出补与尅二者不同道补或邪火乗尅或元气耗【叶】但期无病佳投医无一好肘后谁则见扁鹊从来少寛猛爲政方视此何殊调【叶】陆氏有名言庸人戒自扰
　　涿州城南
　　涿州城南柳色新光风摇飏青韶春亸鞭拟挽长条问阅尽征途几许人
　　长烟初泮晓风清画意诗情面面迎万古江山黄帝野谁教此处独传名
　　盈畴绿麦已芊緜都道春膏胜往年野老相将修耒耜未交寒食便耕田
　　晓行即景
　　春云轻缀宇晨露净消尘红日寒犹浅青郊景渐新意行怜路近岁熟觉风醇西岭岚烟散迎人玉障皴
　　示直总督方观承及其属吏
　　下隰高原一律滋春廵正值省耕时思其艰矣穷黎庶与我共之良有司稍幸频仍逢岁稔几曾容易致风移休和端自人心感谩诩丰亨弛敬寅
　　新月
　　一钩新月绛河涯素影轻寒淰淰披才送华镫惊过节初来武帐又催诗烟花少迟【去声】红尘梦半满凭叅白业椎【禅宗请示语曰白椎葢启其钳推之意】底用廵檐将歩砌清光无碍到氊帷
　　过定兴
　　督亢本膏腴况乃三白足春郊迤逦过秋麦芃葱绿鸡犬达四境仓囷比千屋览此爲解頥稍以慰蒿目迩来天贶厚大田庆三熟去岁麦复收今春地霑溽此晴更宜时相将播百谷歉实予之咎丰实予之福此责无可诿祈年心永笃作诗凛持盈敬勤勉肃肃
　　暖
　　春仲气暄和曲内生机畅万物向昭苏鸿钧妙神匠湛露溥霑濡惠风徐拂飏前朝觉冷剧雪色凝遥嶂虞或伤纽芽情怀颇惆怅兹暖实相宜田功故无恙行令厪民瘼对时仰
　　天贶
　　习射
　　武帐多余暇晴光拂防旄吼风飞夏服写月挽乌号于古称观德斯今可习劳重轮连命中得句亦因豪
　　安肃道中
　　山岚欲泮栁烟含驿路和风逐晓骖行过溪桥廻首望燕南景色似江南
　　云容时喜轻笼日雨泽频欣溥润田畿辅省耕常岁事景光那得似今年
　　菜畦菓圃连谿坞瀑水东流一帯斜【县有瀑河东流入淀】恠底山川饶秀色村名犹自号张华
　　草色
　　一帯裙幕地青扶舆春色已形形向阳远入烟光薄傍渚平分水黛泠谁道文章属桃李几多生意罨轩軨所欣在彼不在此早见来牟绿满町
　　至保定赐直总督方观承及其属吏宴
　　清苑临华葢光风拂绮筵省方延岳牧赐食侑笙弦岁稔人心豫时康礼教便繄予敷德泽朂尔善承宣
　　命张若澄图莲池书院因而有作
