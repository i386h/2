<!-- { "loadSidebar": true } -->
　　雨后润蒸春雾屯平明破雾出园门例舆惯熟东西路易马犹闲髙下原【自静寄山荘乘舆出近山则易马而进近年毎如此】辨径嶤峯望弗见过桥古寺讶前存去来今了不可得静悟如如两足尊
　　万松寺
　　防骑至天成万松逈雾里銮仪【銮仪卫司舆辇之事】有执事轻舆早候止六旬兹有五亦可乗舆矣何必向少年精力较我尔步辇遵栈道轮班休息彼是时雾已敛林峦争效美下视平谷中白绵如海委石磴陟千盘精蓝到尺咫远峯松渐苍示有虫为毁近寺松独青天龙应护视然吾有后言佛法无彼此此义复何居欲咨调御已
　　西甘涧
　　下岭命归鞭山蹊循复沿栖凹仍有寺淙涧率成泉古佛如是相野僧不解禅饶他契义谛棒喝只徒然
　　东甘涧
　　一岭分西东陟右斯降左涧水无不甘左右逢源可山寺以松古庭前緑隂精庐足容膝抚席聊憩坐欲问童童者是我抑非我
　　少林寺
　　石桥过防见红墙复有金仙古道场不二法门泯名象分来底借説嵩阳
　　游古中盘僧以寺无名乞额题之曰慧因寺诗以志事
　　径入松门别一天【道旁古松防虬榦旁出骑行其下宛若松门】千岩万壑霭春烟且教清跸停墙外遂易轻舆进寺前古佛无言惟黙坐山僧自谓不叅禅慧因允请为题额七字志从乙未年
　　不识无名胜有名怜他屈膝一畨诚慧非定慧曽参透因是何因可悟明须解了心应放下谩夸题额以为荣东厢精舍试清憩凭牖聊抒畅揽情
　　槃阿精舍四首
　　古寺槃阿又朅来堂堂调御现莲台东厢精舍如相待岂得无言顿置回
　　云月宇迥临虚便凭花棱一望诸此是人间清浄域水声山色总如如
　　豁然开朗碧霄寛吹落天风不碍寒尚有仪鎗峰顶立【每临幸所至虎鎗侍卫执鎗立峯顶以备刺虎谓之仪鎗其实盘山无虎不过効勤当差而已】应真却是早降完
　　松柏青青枫桕黄间【去声】间【平声】南望见山荘髙楼天半祗眼底【半天楼为行宫最髙防坐此南望则楼又在其下矣】因识名言曷有常
　　东竺庵二首
　　怪石之所都山半亩坦横苍翠松柏间忽见杨栁青物以鲜见珍自属人常情而何佛亦然竺庵面前呈我为下转语佛人物等平如来故如是分别则众生知然应黙然奚有东西名
　　天竺既称西曰东何不可数典每忆西未能忘物我岩庵现调御木几香花妥清供以空空严祛左首一间屋每来必憩坐瓦盆老杏株依然开数朶言旋了无着云栈防馺娑
　　云浄寺
　　英英关不鎻崔嵬应是丰隆为我开遂歴巉岩造檀宇因教相好礼莲台为图那借峯千叠得句才消茗半杯云浄试参真面目无心出岫一言该
　　千尺雪
　　千尺雪近西北门游山下马必经此我至山荘已五日而亦适为初到耳奔腾飞流胜常壮昨经过雨乃所以凭疑似落云间却才曲注马足底物内游逊物外逰东坡先我言其防
　　题唐寅品茶图
　　就泉煮茗一快事此事诚宜写作图欲问个中唐伯虎亦曽絶胜到斯乎
　　登半天楼作歌
　　楼以最髙名半天却乃去天几万里不惟所登未及半其分【去声】奚啻才米博辨广譬失实多世间何事弗如是大言炎炎小言詹詹彼善于此则有之矣
　　效深室有防
　　半天楼侧效深室数武因之小憩临斯乃髙朗非幽夐名实略似相陶阴然而纵目一下观普照翳蔽无劳寻絜矩开诚愿若此欲使面从而后言者毋或少隠坦然皆得呈其心
　　泠然阁口号
　　径寻松抱石萦穿阁筑山腰憩息便自喜清风满襟袖春暄无碍此泠然
　　云林石室
　　适从半天楼东降就深谷云林茈虒间屹百千曲曲尽得亩平于焉架石屋屋不尚藻棁取宜惟素朴可以惬神心可以畅游目少坐便言旋回瞻略増恧所幸亦在兹知足恒自足
　　赋得灯右观书【得风字八韵防试题】
　　继晷焚膏者观书勤用功置檠当在左据案乃宜中讵祗周人尚应専韩氏攻光来无影乱照防与神融千载阙言着一端足理穷展编宁借月翻帙不生风顺手既称便沃心都可通因思段成式研北事堪同
　　题钱维城山水四十八帧
　　松崖小墅
　　侍臣扈跸昔游盘有暇近临粉本看小墅松崖阿那防最便宜是聴流湍
　　风轩宴坐
　　重隂緑树覆闲堂宴坐其间围缥缃一巻不须手展帙风翻触目足参详
　　古木巉岩
　　回峦沓嶂层层迥翠柏苍松面面迎细径盘旋入云表招提仿佛号天成
　　云溪春晓
　　春溪淡沲緑波倒暎遥山护晓岚却是田盘无此景应縁把笔忆江南
　　飞帆出峡
　　两岸枫林霜染红扁舟吹送鲤鱼风髙人坐俯层崖上太白诗情黙忖中
　　渔矶烟树
　　古寺寒村倚石矶苍茫烟树远山微落霞孤鹜齐飞防几个渔舟傍晚归
　　回滩九曲
　　九曲江滩石拄撑卭郲九折不相争设非叱驭王尊辈何必其间冒险行
　　芦汀独钓
　　石上藤萝风袅斜芦汀月影望犹賖拏舟不为闲垂钓活句应縁参浣花
　　蕉清课
　　屠苏小筑碧溪南一巻竒书与古谈何必作铭劳刺史逍遥自适緑天庵
　　暮山欲霁
　　远山雨倦壑蔵云几缕红霞放夕曛茒屋老农课儿辈趂晴正好晩田耘
　　梧斋虚敞
　　几叶髙梧漏影虚竹栏氷牖静如如主人不识闲何往却倩清风守屋庐
　　云坞幽居
　　咫尺南村与北邻山围水抱总无尘输他个里幽居者看画曽非画里人
　　翠坂驯游
　　乔松丰草石泉沄缀景伊尼意亦欣一例山荘输避暑驯坡逰戯动成羣【静寄山荘虽亦蓄有鹿不及避暑山荘之十百成羣驯鹿坡乃热河后三十六景之一也】
　　千林红雨
　　山云落雨却晴暄是杏非桃綘片翻【田盘少桃而多杏】水面文章任流去漫疑此是武陵源
　　磵阁松风
　　怪石古松此独擅揣称侔色益为竒天风落防非凡韵十八公应自唱诗
　　髙亭俯碧
　　一碧无边万顷多孤亭迥俯巘嵯峨扁舟欸乃寻常聴小海谁能夏统歌
　　水村平远
　　乐山之防足徜徉乐水情原不可忘却亦南巡经见者楼围烟雨几村荘
　　万派璇源
　　声腾滂湃势澴瀯旁有水轩三两楹的是当年晾甲石只今千尺雪为名
　　山城昼静
　　抱山城郭倚江街夹镜桥边船泊涯生面别开太白句恐防人或谢公懐
　　激石鸣湍
　　萦林络石激还斟万派遥源杳莫寻不解横琴为之写孤他中有古初音
　　绣谷髙秋
　　绕屋乔林画不如髙秋飒沓染霜余阿谁放旷歌洋泌疑是洛中贞固居
　　远浦归帆
　　远浦扁舟才一叶轻风送到便堪呼渔人网起澄潭晚缩项槎头正好沽
　　枫径寻诗
　　岩畔孤亭锦叶披髙人策杖防心时何须着个车停侧已自神传小杜诗
　　雪溪闲泛
　　好是江南风气暖雪时水亦自无氷剡溪设或移燕地访戴心殷恐未能
　　叠嶂回溪
　　一层叠嶂一回溪地势不齐中有齐嶂愈深斯溪愈远在兹小隠合王倪
　　竹翠茒堂
　　潇落茒堂与竹篱东西只隔一溪披渔樵相话往来便定是当年陆与皮
　　平沙野彴
　　苇渚沙滩野水清棱棱小彴跨川横野人从不入城市蹙步偏桥却解行
　　练波轻舫
　　水面轻风皴练波布帆徐送石崖过舟人穏坐心应谓千里一朝底用他
　　湖荘緑防
　　数间茅屋緑隂稠一带清溪抱岸流不负浣花老人者自应佳趣有诗酬
　　四山雨暗
　　云出山还山裹云偨池树共与氤氲法知小米非老米鹘突中仍厓略分
　　松隂观瀑
　　箕踞相将坐迥陂隔川飞瀑对移时黙然不语意殊可问答松泉与代之
　　江天晓发
　　白帝彩云破晓辞青莲诗景画中披樯竿五两非摇动恰共心旌得意时
　　曳杖探幽
　　紫逻青萦叠巘嶤探幽散步不知遥野川那畔当殊胜曳杖因之过石桥
　　曲阁泉潨
　　回廊架渚疑舟泊古树凌云似盖垂挂水注为坦水漾防情横态揽无遗
　　远烟归鸟
　　远山暮色夕阳西山霭苍苍暗满溪漫道此时人意嬾便他归鸟也应迷
　　孤亭清旷
　　翼然四柱俯崖唇隔岸森森石笏嶙画锦堂文不容欠写教飞瀑与垂绅
　　霜臯清唳
　　不须翦羽受拘挛清唳一声意洒然此最松苍石诡防合教结伴立胎仙
　　丛柯耸秀
　　枯柯突兀韵金风秀色防人三两丛莫谓空林无緑叶许多生意在其中
　　翠嶂香林
　　住乆招提不出山何当送客虎溪间只应陶陆来相访分付香林一辟关
　　层岩野屋
　　山深合是硕人薖林泽优游乐事多仿佛当年谷口郑髙轩门外不曽过
　　萝磴盘云
　　防为峯复横为岭怪石竒松与簇攅漫讶精蓝名未晓得粉本自古中盘
　　江楼月午
　　一片金波万顷披古轮那数影娥池层楼中客知何氏疑是谢公回棹时
　　石淙流韵
　　湍流激石韵泠泠无定定中声与形仁者谓仁知谓知故予只作徴招聴
　　秋林琴趣
　　疎林潇洒野湖寛湖外一棱见远峦上下空明琴趣足抱而独坐不须弹
　　仙庐深蔚
　　树缪山萦互吐吞翠防一径入云根结庐最喜无人到只付林间鹿守门
　　岩关夕照
　　紫翠屏张傍晚时夕阳山气暎相宜泉明佳句寻常咏亲切谁当印证斯
　　寒原朔吹
　　寒原秋老朔风腾秃栁临崖若不胜况尔残荷与败苇自应一例付溪氷
　　瑶峯积素
　　属车昔日此来擕小帧呈看殿雪溪预为壬辰占后兆【每幸盘山未见雪景惟壬辰二月始于山荘遇雪屡形吟咏是年春钱维城并未扈行且旋即归里竟于其冬物故维城画此册于前若为之兆云】却教乙未补前题
　　题清音斋
　　静明园里斋名乆【静明园内有清音斋兹仿而名之】数典于斯题额书此自若同彼自若马相如慕蔺相如山惟禅客心清浄松似幽人貎简疎何事肩舆忽寻胜许来暂那许恒居
　　澹懐堂
　　背峙叠峯崇面临大壑空鹤来看古度松防识髙风苔已侵阶緑杏才依埒红澹懐非自外懐澹乃由中
　　受宜居
　　世间万事理虽殊亦曰受宜志则娱养欲给求万民愿俾均宜受责惟吾
　　题邹一桂杏花
　　一雨催开万树花写生忽见几枝斜斋中栏外如相较色色香香两不差
　　直按察使达尔吉善奏报保定得雨诗以志慰
　　田盘逢渥雨遂以盼畿南却后三朝报亦称四寸覃春麰卜熟庆夏起耕堪农况应知好明当返跸探
　　盘山回跸驻大新荘行宫作
　　田盘佳防漫耽娱旋跸仍经大岭纡陟峻依然试马策就平原可易车驱三春农务日以进一雨青郊景又殊向晩云生复希念不知足乃若斯乎
　　顺义道中作
　　白河水自宻云来潦涨夏秋雄且豗此际浅流架桥易乗时功倍可思哉
　　南瞻雉堞见城头安乐民诚安乐不闻以多年稍颓废要当发帑事重脩
　　翻犁湿润土生香徧野农夫播种忙十日往还何所异麦苗芃緑较前长
　　顺义县行宫晚作
　　昨甫栁条嫩今全花朶芳光阴如是迅来往底为忙据榻斋中静观书灯右详【观书宜于灯右而向无言及者因属剏得今嵗防试即以此命题】明朝谒
　　慈圣略觉此宵长
　　盘山回跸诣畅春园问
　　皇太后安因成是什
　　往来才只十余日仙苑芳春花绽皆回跸带星发行馆【是日寅刻即从行宫啓行图早问　　安也】驻旌图晓谒
　　思斋最欣
　　超向精神健宁止
