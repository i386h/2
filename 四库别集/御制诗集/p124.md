<!-- { "loadSidebar": true } -->
　　真定行宫晚坐叠旧韵
　　小坐复今夕闲情忆向年劝
　　餐非昔侣【丙寅年来此　孝贤皇后相随】举案是新縁燕迹仍伊旧【是寺为慕客燕龙腾苑旧址】潘懐祗自怜金容防咫尺未得了明禅
　　阅兵
　　诘戎伊古重爽值九秋天气霁礟声壮云开旗色鲜聨营团写月驰道直抨弦亷李遗风在干城尚勉旃
　　题隆兴寺画壁
　　前度权城临小春佛香髙阁防金身绮语破戒赞相好七字韵脚通元真信宿驻跸促归辔未及遍览庵罗园兹来秋日多清暇乃得一一探其源调御丈夫固防萃前庑画壁尤絶伦四十九年无一字源流十二谁所传净饭王宫生悉达天上天下称独尊乃至徘徊双树下终不生心转法轮【文殊请佛转法轮佛云吾四十九年未曽说一字乃令我转法轮耶】围绕纯陀及迦叶恭敬帝释人非人土伯九约角觺觺干闼八部狰侁侁罗刹敦脄亦听法防倛牛首咸来賔须弥四面面各色其间众类纷纭纭元蠭赤蚁蟠旷宇母产　还为飱延颈举踵望悲防圆光遍照何寃亲异哉幻境无不有难执名相徴文言画师乃不识名氏想因薫习如来禅知防画像必斋戒【孙知防字太古每画圣像必斋戒疏瀹方援笔】山东法传杨契丹两家手迹真伪半未能到此窥篱籓赵州古寺壁间水相传作者吴道元此去赵州百余里同时留迹何疑焉但防一笔挥圆相风落电转谁能然【画断吴生画圆光只一笔风落电转防成月圆】此画当作吴画观兼传摩诘思开元【东坡有王维吴道子开元寺画诗】
　　阅滹沱河隄工【有序】
　　滹沱河本无堤以其流渐逼城髙斌总督时奏建葑坝御水非如永定两岸长隄束之行也十一年阅视时有兠湾吸流处略经指示建坝挑水今已淤沙可耕而河流遂向南徙矣兵民建坊颂徳夫河流无定南北亦其常耳固安亦吾民今夏隄乃溃决岂朕厚于此而薄于彼耶既以成诗并示直诸大吏
　　前嵗视滹沱近隄虞侵城今嵗视滹沱隄脚淤沙平临流施网处秋麦芃新耕复见好消息中向南经北隄免冲齧万户庆居宁建坊旧驻所感徳由至诚维予自忖度转觉愧恧生一时偶指示讵有安澜能设能廻狂澜永定相视曽夏霖乃溃决迄今隄未成是河亦浑流来徃嵗每更所幸有余地不与水相争长隄防城止曾匪束之行居功而诿过中人以下情我常恶彼为何须扬颂声
　　赵州柏林寺小憩
　　禅寺曽闻古赵州便途探迹正清秋虞碑字具龙鳯势【寺后殿前有石甚古刻虞世南攀龙鳞附鳯翼六字】吴水体兼文武流【左右两壁有吴道子迹一画文水一画武水】白鸽下无经可听【是寺乃禅院不以持诵为重且祗数僧颇废其业云】金轮焕是
　　圣重修【雍正年间曾重修之】笑予柏子曾参熟不识庭前树是不九月十有二日途经赵州小憩柏林寺阅殿壁吴道子画水旧迹召扈跸文臣梁诗正等刻晷聨吟禁用水部字
　　【御制】花宫来九月穑寳登三秋唐壁悬吴画
　　香林驻
　　御驺涂垩粉防古纵横墨晕稠具体文兼武【臣梁诗正御制】摇毫放更遒尝闻工变相今见防阳侯禁体例癸亥【癸亥年登澄海楼与张照梁诗正聨句亦禁用水部】
　　强韵追应刘佛日光皎皎仙风响飕飕咫尺论万里【臣彭启丰】
　　【御制】筋力廻千牛或静符地徳或动与天游翔阳常逸骇罔象穷防搜十指扪欲缩双睛难收能事开元埒【臣刘纶】
　　【御制】竒观广陵侔两孙彼固逊一勺吾将投茹纳百川此髣髴三岛不镜象埽尘刼坳堂防芥舟干维擅宻运【臣梁诗正】
　　【御制】坤轴环遐陬龙门启岝鹿苑腾蛟虬旷哉八功徳邈矣大琉球砰磕撼素障缥缈凌丹邱那得并州剪【臣彭启丰】
　　【御制】何必中山求【谓定州雪浪石】冯夷方击鼓干闼将成楼隠名名越显
　　绘声声若酬鱼龙卧岂穏云梦吞应愁万斛斟
　　天笔【臣刘纶】
　　【御制】一晌停吟眸含虚体无物攻坚性不柔因喻致治理持盈保天休
　　赵州道中作
　　常山初驻翠华旃老幼瞻依夹道填饥食寒衣均在念车尘马足共摩肩幸逢四海方无事益切三时祝有年慙愧闾阎心爱戴侍臣勿用纪青编
　　再题吴道子文武水
　　壁端只虑天瓢泻千年不竭真神也伊人心自别髙下堂堂王道驩虞伯【叶】潏沕滉瀁无冬夏葆孕龙宫及鼇驾【叶】石渠各种空传马【石渠寳笈藏马逺各体水真迹】日月出矣爝火舍大士如如尘不惹宴坐道塲功徳洒
　　光武帝祠【汉鄗县今在赵州柏乡之间】
　　蛙声紫色不堪论浃髓髙文累叶恩千古中兴帝首出秋风斜日庙仍存手提三尺知兵要身致太平究治源望汉台今何处是村民伏腊自羔豚
　　菊
　　今年秋暖菊花迟破萼重阳才数枝乍尔挂缾酣放候依然行幄未逾时底须节物寻陈迹且喜风华引逺思独笑柴桑更无酒影形索莫绕东篱
　　邢台道中
　　防马邢台歴古邮朝暾暖浥露华浮漫懐覇业寻遗略且喜原田获稔秋冬麦青葱芃四野南畿风物近中州民间疾苦予心厪计里迟听辔每留
　　题宋璟梅花亭
　　东川成赋后此处有亭留梓里余风逺梅花古调幽谁欤凭防缀乍可适歌游绕砌寒英绽平池活水流才华唐岂乏忠亮世稀俦俪句寻廊读【廊间嵌石即刻梅花赋】端知气味投
　　宋璟祠
　　驿路秋风度古襄丛祠遥见柏茔旁生平事业期房杜身后调和恨李杨三代斯民由直道千秋名相示周行鲁公响搨碑重读气味相投要在刚
　　邯郸行
　　初过邯郸城因作邯郸行邯郸古来佳丽地徴歌选舞搊银筝邯郸城中富蚕作蚕月条桑緑隂弱罗敷不顾五马廻倭堕畏风春帔薄邯郸复多逰侠子鸣镝离弓双兎死归来意气犹未已击鞠呼卢侍罗绮美酒十千醉不辞炰鼈臇鰕脍鲜鲤于今城市尚依然村民但知勤种田丛台下渭桥邉豪华瞥眼二千年返朴还淳此或贤
　　登丛台极目
　　传闻好事说丛台胜日登临霁景开丰嵗人民多喜色髙楼赋咏谢雄才襟漳带沁真佳矣雪洞天桥安在哉烟树迷茫闾井富为筹元气善滋培
　　恭题磁州
　　御射亭
　　皇祖西廵廻跸射柳于此尔时大吏建亭纪绩景仰徳威益凛继述
　　射柳名亭气象雄千秋
　　圣日照临中肯教贞观专前羙真令由基拜下风安不忘危四时狩所其无逸万方同孜孜绳
　　武心恒笃未敢亭前一引弓









　　御制诗二集巻二十
　　钦定四库全书
　　御制诗二集巻二十一
　　古今体一百十首【庚午八】
　　过漳河初入豫省即目成诗示抚臣鄂容安
　　一水分燕豫提封制度周当秋廵狩处自古帝王州务本民风厚崇防吏计脩益须持后效方足慰先忧休助予常切旬宣汝善求涤场欣遇稔供帐戒从优河水安澜逺嵩阳瑞霭浖闾阎疾苦隠道左共谘诹
　　丰乐镇
　　一桥接两隄两省限一水迎者既纷来送者亦旋止守臣有尔我子心何彼此周禆寰海内孰非我赤子中州乃初至按辔咨民事【叶】夹道老幼填瞻就近尺咫蠲租早颁诏赐金每问齿笑哗奚必禁奔走纷未巳其数无虑万一一色含喜嗟子有何徳子来乃尔尔寒所衣者布饥所食者米比户日所需直贵固其理既庶而既富曰教思所以扰之爱亦害循之顺匪弛是处名丰乐髙廪庆亦有【叶】顾名心倍欣熈世无过是伊洛周郑间结揽从兹始
　　安阳道中覧古
　　翠防度安阳秋暄晓露瀼韩陵一片石昼锦数间堂建置相还邺军期项与章考寻闲按辔要务让农桑
　　演易台谒周文王祠
　　洹荡之间曰羑里演易圣人昔拘此天髙地下皆易理彖辞阐发权舆是天王圣明罪当诛千载而下真知巳巍巍之台近尺咫夙凛师承惟四字【叶　常谓文王视民如伤四字足为千古帝王心法】无忧其常忧暂耳王季为父武为子牧誓谅非心所喜叩马村在河之涘夷齐首肯吾斯语【叶】
　　经岳武穆祠
　　翠栢红垣见葆祠羔豚命祭复过之两言臣则师千古百战兵威震一时道济长城谁自壊临安一木幸犹支故乡爼豆夫何恨恨是金牌太促期
　　夜雨
　　梦廻武帐听浽溦借助风催峭冷微防渉为厪征马瘦【雨寒则草衰故马瘦】滋培亦庆宿牟肥
　　晓行
　　云敛豫天晴尘清郑野平真成洒道雨不碍省方行疾苦咨民瘼欢娱騐物情徳车凭覧处侯度凛持盈
　　淇县覧古
　　河洛省方初秋迟暖律舒红桥度淇水緑野纪殷墟线弱风前柳针长雨后蘧从民每乗骑暂可谢轻车【豫省觐光之民益多于直省盖以初至也若多乗车则有叹不得遂愿瞻仰者故每乗骑以从民意云】
　　燕去雁来初闾阎气象舒古来犹沬土此际已良墟社祀卫公武村传君子蘧千秋彰瘅在何必便廻车【用朝歌墨子事】
　　射
　　省方展休助较射习勤劳绳
　　武心恒切穿杨兴共豪流星贯【平声】鹄的满月引乌号观徳威仪秩其争君子曹
　　过殷比干墓
　　天地之经君臣之义贵戚异姓同归一致与社稷共逝将焉避孰丁其难孰丁其易嗟哉斯人遭殷之季罔为臣仆先王献自披沥以陈甘于殒弃五畆佳城千秋弗坠夫子适周载经柏隧早许三仁讵惟四字
　　谒卫源祠
　　驻跸苏门下躬瞻清卫源地灵神以妥派逺物防恩百颗珠呈琲一月贮痕流淇润桑土利泽永中原
　　登啸台有作
　　太行秀迤苏门山宜为隠者所盘桓我来深秋气萧霁旷懐以上千年间辞骑屧歩陵崇峦憩借猗靡之臯兰谡谡天风吹鳯鸾即遇公和相周旋清激啸防我不解慷慨啸理我或闲嗣宗猖狂岂能攀诗留片石飘乎仙
　　题安乐窝
　　前者周程后者朱同归何碍却殊途深知天地理数蕴不作语言文字儒试想安贫乐道趣常依月到风来湖啸台近在烟霄里异世芝兰结契无
　　驻跸百泉作
　　清跸来逰卫水源小加构筑俨林园洛中名胜山川秀秋杪风光松菊存座俯沧池下鸥侣阶含碧藓育桐孙读书近溯周程防恰喜明暖日暾
　　半顷明湖緑竹围卫诗风景尚依依大珠小珠玉盘落智乐仁乐逸兴飞竿线不期鱼受钓樊笼独惜鹤思归廵檐更读前人句却似韩陵可语稀
　　竒树歌【有序】
　　百泉多竒树然不过曲拳轇轕貌古形诡而未始离夫木也惟此树其根盘错多穴望如淮石亦有石子磥磈苍皮间其上则扶疎老干依然嘉树深秋叶落不知其名问之云皂荚百泉竒树无复竒乎此者矣既命笔为传其神复成是歌题于上而识之
　　乆竹青宁古或闻异哉此树非木羣木乎石乎难疏分我忽逢之清卫濆下临流水上干云盘根错节如髠屯两株直耸拏轮囷华清一树其子孙小试成仙左骑军兴来命笔传其神
　　白云寺
　　入山秋色佳到寺春阳煦匼匝围玉屏茈虒张锦树竹径穿云出禅房花草菲阶前一水去作垂虹飞一庭柏树青千嶂枫叶紫平原逾月行今朝见山喜静室才十笏好山具四邻当年谁结夏无着与天亲岩凹藏乳窦竹底眄烟郊断缺唐碑在犹然称白茅【是寺唐时名白茅明季改今名】
　　少坐清有余便去兴未巳廻视失招提钟声白云里加免获嘉等县今年秋収稍歉者租诗以示地方吏
　　我过直时蠲租别次第丰收普免三歉収更加二前临丰乐镇凭舆觇稔嵗是用生欢顔免三均示恵迩日遵河北观民每驻辔沙田余穉苖场圃鲜硕穂问知秋雨稀谷价因以贵休助有古训加蠲亦近例亟颁十行诏更勅一方吏恵民不吝恩施恩善推类
　　七贤咏
