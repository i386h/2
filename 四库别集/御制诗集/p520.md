<!-- { "loadSidebar": true } -->
　　堂【含经】后斋【蕴真】前歩屧巡两廊石刻早安匀昨经三仿终还始【昨歳曽取刻帖时双钩油条填墨对临自五月中驻避暑山庄至木兰行围廽跸凡四阅月计临三遍】却鲜一如精与神略省察都愧往古少徘徊又是新春即兹灯节宁能罢无易由言欲化淳
　　蕴真斋
　　蕴为发之始真则假之对真以蕴乃佳假以发斯昧真诚而假私返身必由内然与斋何涉循名实可背愿言勉克已如临师保诲
　　理心楼口号
　　五官自是首乎心理则其施在酌斟不出虞书十六字进之一字曰惟钦
　　敦素堂
　　溪堂临沼上沼而尚凝氷宛是玉壶在依然藻鉴慿翻书欣目朗即境得心澂更契卜商会言诗可以兴
　　含芳书屋
　　漫嫌红紫勒花光衮衮春来意已忙书屋却欣善名副青韶未鬯正含芳
　　深宁堂
　　廊转虚堂接既深斯得宁梅盆识春白苔砌向阳青彛鼎无俗韵图书余古馨因思奠寰宇讵独在轩庭
　　乐性斋口号
　　性惟有善初无恶此语尝闻乎子舆设使乐之弗以正其流不可不防诸
　　新赏室
　　一室顔新赏三春方孟临盼来有栁眼识得在梅心即此消还息便成古与今弃闲领佳会五字掞清吟
　　张训礼围鑪博古图
　　训礼易敦礼二人非一人相如似有慕【书画谱载张训礼旧名敦礼避光宗讳改今名又别载张敦礼传初疑即系一人及细考时代敦礼乃哲宗之壻前后相距百余年当是名偶相同或慕其笔墨故袭其名如司马之慕蔺亦未可知】欲讶孰为真古器玩三代闲庭聚四賔朱栏干曲畔梅信正含春
　　题防都斯坦玉饮器
　　西昆玉工巧无比水磨【去声】磨【平声】玉薄如纸制为饮噐佐閜盌形异梓人载周礼半匡艾荷叶翻上一朶薝卜花承底又如老蚌擘方诸暎月分明欲生水抚不知痕眎知痕何以措思何运指奇技直拟下増椎徐观又复弗忍耳
　　咏官窰缾子
　　修内制瓷缾色佳称粉青净心七字偈守口四言铭鸣自轻瓦釡古当继土硎珍逾夏商鼎少贵似晨星
　　题钱维城山水花卉合璧小册
　　逥溪响雪
　　大溪山下亘西东石上流泉赴壑潨比拟呉中千尺者髙低虽异色声同
　　翠云赤帻【鸡冠蓝菊】
　　轻盈态拂仙风动偃仰形擎瑞露滋恰似鸡人将报晓金乌欲上翠云时
　　桂岩书屋
　　叶为玉緑蕊金黄花下偏宜搆小堂研北人闲摛彩笔了知得句亦天香
　　露湑霞觞【万夀菊秋海棠】
　　金台玉盏漫称扬红玉盘承万夀觞别注豳风以花谱居然跻彼见公堂
　　寒滩钩艇
　　苍岩枯树带前湾独把竿丝钩艇闲莫讶寒滩鱼不饵伊人意岂得鱼间
　　省树添香【紫藢茉莉】
　　白白红红两不妨丰姿一例振琼芳舎人名已馡台省那更闲花借助香
　　江楼帆影
　　倚巘层楼俯大江往来帆影见双双南巡燕子矶头景结习胷中底未降
　　金田翔翠【黄茉莉蓝雀】
　　低亚髙鶱作态多风前相对舞婆娑布田设以黄金拟翠羽应为姞栗陀【即灵鹫出梵典】
　　层峦兰若
　　隐隐花宫据迥层一丝云栈入崚嶒阇黎捿托真得所不费功勲悟上乗
　　秋篱罗绮【木槿翦秋罗】
　　翦来初试绮罗新称体顔如意相【入声】亲篱侧不殊倚修竹浣花诗里识佳人
　　松潭鱼簖
　　渔人援木几曾求鱼簖周阹置浅流比似网纲差觉胜取因鳞类自来投
　　海西秋艳【洋菊】
　　谁把篱东幻海西金风玉露亦含荑渊明蓦遇应难识五色由来令目迷
　　咏木镂屏二首
　　过雨千溪涨生涯乐网师篷舟撑出矣板阁凭观之妇子团圞聚罟罾左右随澄潭羣集处活脱杜陵诗
　　右烟溪渔乐
　　春光鬯以和春骑出婆娑近水緑浮鸭逺山翠罨螺寻花还覔栁度涧复循阿试问奚囊里佳词得几多
　　右春林游骑
　　题王著书千文真迹
　　考古虽然多有舛【淳化阁帖为王着审定其中世次爵里多所讹舛米芾黄伯思辈毎訾议之然摹勦精工古今刻本无出其右则亦未可尽非葢着特昧于考古而其工书有家法史固尝称许之也】临池何碍是其长一千文抚精神蕴八百年腾纸墨光初仕成都遇淳化疑摹智永识欧阳侍书际会传佳话訾议宁须论米黄
　　宴坐堂中偶尔成咏
　　春雪旬朝消易易灯宵七日过堂堂【自十三日至燕九例放灯七日】略欣閙后值几暇惟是忧先望泽长歳乆人情知莫测时逾阳徳颂方刚那称勤学敢忘学更觉躬行慙不遑
　　味真书屋
　　邺侯三万巻夸富四库而今望若洋试问屋中味真者真知其味在何章
　　抑斋
　　长春仙馆中斋额泐青宫【长春仙馆子为皇子时所居也顔书室曰抑斋与重华宫西厢同即位后凡园亭行馆有可静憩观书者率以抑斋为额】到处兹数典坐来惟恧躬业修徳进未昔日此人同祗有抑然志庻几如武公
　　皆春阁口号
　　一气东皇布始訚九瀛万物尽皆春若论登阁对时句祗在干干励体仁
　　抱朴草堂
　　草堂称抱朴白屋煦春和可共万民豫惟虞六幕讹淳风那易返藻句尚频哦缅想茅茨世还应抱愧多再题和阗玉闗山行旅图用旧题闗仝闗山行旅图诗韵
　　主峯独隆崇盘磴自逶迆天容上覆青树色侧含紫太白歌蜀道延之咏玉水谁知考工氏合相会斯旨质之关仝画卒难分彼此
　　孙克松泉叠韵
　　松谡泉清响叠宣鸣隂双鹤素翎翾韵中那得无三友生面别开岂不然
　　咏汉玉小璧
　　圆径【去声】弗三寸而赢出土千年孕糓精了识明廷非子执义因粒食得沿名
　　题钱维城天台十景图
　　青溪烟景
　　源出洞天岭滙流溪防漾鹤仙缅遥年徒杠涉今浪人字起芦汀去去赴鴈宕
　　赤城霞标
　　岩石色殷红赤城名以寓如雉堞入云可证审言句孙绰意如斯莫谩错注赋【霞标即云标避暑山庄　　皇祖亦曽以此名岭屋维城以孙绰天台赋因石赤与名不与赤城重儓乎】
　　国清松径
　　闾邱访二士丰干笑饶舌携手相与去入崖祗一瞥寺额云梦兆【国清寺为隋僧智顗所建相传顗初至天台梦佛指授有寺若成国即清之语因以为寺额】未识金刚偈【叶】
　　佛陇经坛
　　西方极乐国金田银界道是地岭为名【自金地岭下折谷中深篁宻树间二水穿络又西遇银地岭有磨崖佛陇二大字智顗尝登此讲经而岭以金地银地命名颇含佛经界道之义】其义殊易晓纳于芥子中分疏自了了
　　华顶凌云
　　天台防髙处凌云数十里隂晴皆见日殊难明其理【华顶为天台防髙处旧相传其上虽晦雨可见日出入但日出必至地平以上人始得见华顶虽髙岂能见于未出之前或夏秋之雨逺近隂晴不同尚有罅漏可见若遇连隂云翳四宇咸周安能独遗日出入处略无遮蔽耶其说盖山僧傅会揆之于理殊不足信顶有经台亦智顗故迹】经台传何人依稀始智顗
　　石梁飞瀑
　　云标滙众流望梁千仭悬匡庐堪伯仲其余皆眇焉石桥原可度清词忆少连
　　琼台酌醴
　　琼台悬中天金庭擅桐柏道宫筑唐时其下淙灵液一酌便登仙奚借蓝桥驿
　　桃源绚春
　　绣峯复缋磵绚防红霞如千树桃已然万年药岂虚缅忆刘阮踪宁让武陵渔
　　双岩佛屋
　　寒岩与明岩若断复若续对峙镜光暎嵌崖有佛屋义在法华经分座人天伏
　　万年福海
　　万年【寺名】对碧峯净业修福海应真泛鐡船石湖至今在衡文冩境人【钱维城视学浙江时经逰天台因图其景以进兹维城殁又二年惟存此巻矣】与彼同千载
　　题和阗玉镂渔樵图
　　樵径渔舟托隠沦颇多廊庙致其身设因数典评髙下呉界终当逊渭濵
　　河南巡抚何煟奏报得雨诗以志事
　　祥花瑞叶沐初旬暖律迤南作雨均【初十十一两日此间尚系得雪何煟奏开封及各府州属是日均已得雨盖愈近南地气愈早暖云】千里传音来此日一时慰念庆新春浅深次第膏虽别【开封归徳汝宁南阳陈州五府及许汝光三州得雨二三四五寸不等霑膏深浅虽殊而霡霂之滋则彼此被泽正同耳】近逺霑濡泽则匀正值颁纶欣啓牍【今早以何煟办理河南巡抚实心尽职其兼管河务亦甚妥恊特加总督衘示奬旨甫降而何煟奏函适至因命即日同奏牍发往俾早承温綍益勤宣徳意】体斯敷锡勉勤民
　　闻两路军营攻得要隘信至诗以志事
　　两路驰军报一朝达喜音【明亮以正月十一日在马尼报捷阿桂以正月十二日在谷噶报捷俱于二十三日奏到】谷噶【读作平声】既冞入【阿桂等奏于正月初十日子时兵抢过谷噶丫口占其山梁三四处速得碉卡已入贼境一百余里】马尼【去声】并深侵【明亮奏初十日丑时进攻马尼之前攻得碉卡杀贼二十七人贼目一人富徳截出马尼之后攻克防口二碉抢夺木城杀贼三十余和隆武于卡卡脚亦攻得二碉与明亮兵合而对河之徳赫布亦攻得贼寨四十余处马尼中山梁五碉诸贼悉溃奎林以皮船渡至博堵亦得其木城二座】雪冐如平蔡【海兰察等所统官兵自谷噶山粱丫口复行下沟风雪大作官兵穿林越险奋勇直前转战二十余里五更后又复大雪官兵转乗雪雾迷漫直抵碉根除黒夜防毙贼人不计外共杀贼三十余】火腾卜尅金【明亮进攻拉窠克石卡五遂逼迤东大碉贼放鎗扺御官兵不避危险蜂拥而上于西面挖开石脚抛掷火弹复于东南角举藤牌掩蔽穴地实以火药地雷轰发碉墙随圮贼大半压死余亦皆殱毙】旗兵真识义屯卒亦输忱【此次官兵攻碉接仗倍为出力皆由八旗劲旅奋勇先登緑营观感激励并效法恐后而屯土兵练亦各踊跃用命】奋勉咸敌忾么防期就禽讵宁蕲重赏【在事出力之满汉屯土各兵俱加赏一月钱粮并令将军等查明分给宁滥母遗】实用励同心崇岭彼失据【先是海兰察等于初九日辰时即在谷噶山梁丫口下埋伏贼人并未知觉至酉时见了口下有贼五人海兰察追蹑之鎗殪其一余皆窜逸恐其至贼营送信因议于喇穆喇穆横岭外分路进攻占其左右山梁及相近之儧巴拉克山峯额森特亦据岭东之色依谷山梁海兰察又占最高之登古山梁贼于此等要隘并未预为守御今大兵皆入丫口贼已自失其险矣】穷巢我可寻虽然宜戒满筹笔倍生钦【两路官军所向克捷实頼　　上苍嘉防余惟益凛满盈之戒以钦承　　眷佑耳】
　　新春万夀山清漪园即事
　　节后仍余暇名山试重【去声】游东风已拂柳春水可行舟蠛蠓乘阳气凫鹥下暖流六桥阿那畔耕织又从头
　　惠山园
　　诡石丛间路入从春园山水意将浓乗闲偶尔游一晌缩地居然移九龙绕砌近隄吐新草明亭暗窦间【去声】苍松南巡风景依稀在亲切民情镇芥胷
　　玉澜堂
　　朴斵溪堂号玉澜西窓临水镜光寛东风解冻呈溶瀁春舫穿梭织绮纨鱼陟冷犹怯未跃雁回初以聚为欢静明【玉泉山甪名】塔影两峯印便作圣湖一例观
　　长春书屋
　　湖傍书屋号长春名副春来实倍亲讵必栁桃辉锦绣已欣山水蕴精神早収防胜曲屏缀雅有芸编净几陈即景问何为契要乾元君子体惟仁
　　夕佳楼
