<!-- { "loadSidebar": true } -->
　　岂曰万民？岂无友邦，与无善邻？曷不老臣，与任贤仁？恶犹佩，兰蕙焚。驺麟杀，豺犬尊。吁嗟乎！吾今而后知乱不在多，则夫治天下者亦在予一人。
　　五氏之恶最强者，豕韦氏。系韦者，高阳氏之后也。其祖亦以贤功建国，至孔甲之世，峙贺强立，始霸诸侯。子孔宾继之，亦党桀助恶。今孔宾又死，子冀新立，血气方刚，恃其国势，益暴横邪淫，而好色尤甚。既索东方众诸侯国货财、子女，供桀夜宫之需。实自享其半，犹以为未足，又自索于诸侯。诸侯力既尽于先，今皆不能应冀。遂首伐有鬲氏，灭其国。鬲君奔，各国皆畏。豕韦不敢容，遂奔豫方，来归商侯。侯纳之，欲送之还国。乃使大夫庆辅往告豕韦冀曰：“昔先王封国，地不过百里，不相并。其近者修睦，不相陵。今子新立于民，上将使民和而国安。乃遂兴兵，财色之是索。夫有鬲者，后夔之裔也。何罪而灭之？寡君惟是国小力微，馆其君则用不足，纳其国则力不能，敢请命于子，能复封之，则子之仁也。”
　　冀大怒，骂曰：“何老囚未死，乃敢狂言侮子？他头欲膏予长剑乎？
　　”斥庆辅曰：“速归，教子履自来送命。”
　　庆辅从容进曰：“君息怒。商侯已饰国中美女五十人，具黄金五十镒，将把来与鬲君，送于君。故使下臣先来观君心，意何如耳？君怒，黄金美人不送来矣！且下臣慕君已久，国富兵强，可展其尺寸，以事君。若商，则国小不过自保而已。且以君之大英资，何惮不为天下主耶？”
　　冀大喜，留庆辅于国，曰：“子真贤才也！”
　　厚待之。庆辅遂得于国中遍告诸侯之人，言商侯之盛德至仁，而东方诸侯之国尽思归汤。
　　庆辅居豕韦六月，尽得豕韦国中要领。且结有腹心多人，而后私奔归商。豕韦氏冀方自夺士民之妻五百人，穷淫极乐。
　　更广索民间有可意者，悉取之。仍日发兵，取于诸侯。又甚则夺宗族大臣之女。有其大臣支机子来奔商。商侯厚待之，而豕韦国中臣士民人大半思归汤矣！
　　次强者昆吾氏者，实姓巳，陆终之后也。巳疆继豕韦，巳伯于前世。今已牟卢，久助桀虐。牟卢专尚威武，好田猎，逞刑杀。恃其兵强马壮，恣意侵伐众诸侯。北方诸侯人人自危，而牟卢益甚。闻有怨者，即兴兵伐之。无终子尤庭，帝尧之庶支也。以诽语被灭，奔来归商。昨国伯超先尝从昆吾氏以党桀，今其子良仁新立。牟卢怒其不先来告知，而自立，欲伐之。良仁惧亦奔商。又鄘国男宁，年老国弱，惧妻子为牟卢所杀，尽挈而奔商。商侯皆厚待之，而遣大夫湟里且，告于昆吾氏曰：“寡君闻之，恃德者昌，恃力者亡。昔夏之有德，天下宗之。
　　非有征伐之威也。羿杀九日，诛封豨，篡夏国，收逄蒙，而自见杀。非无威武，为无德也。君以大国而行其德，天下孰敢不从？若以势力行之，谁能不叛？君其复无终胙国。寡君亦愿共戴之。”
　　牟卢伪许复二国，二君归，感商侯之德。遍传闻于北方。不半年，而牟卢复兴兵，杀尤庭，良仁又奔商。其鄘男则原不求复，固在商也。自此北方之诸侯尽思归汤矣！北方已素闻商侯之仁，而大夫旬范本北人也，又请往观北方。遂居二年，尽得北方要领，布心腹而后归。而牟卢又以宠妾之言杀己子。
　　又怒杀其弟之子。其弟已离者亦来奔商。而昆吾氏国中之人，皆欲归汤矣！
　　又次强者顾氏，其前侯委望助桀亦久，今其子金冥已立五年。专好用刑，亦好货。代桀夜宫之索，半私以自奉。西方诸侯多贫，不供其欲者，亦请于桀伐之。易欺者，己辄代之。初伐绵氏，大战于长原，不胜。后尽纠恶党，灭绵氏，杀其君，尽其财货，抢其子女而还。既又忌其同党之侯殳氏，诱至宴会，出伏兵杀之。诸侯遂皆叛。金冥恃其兵马强盛，不以为意。商侯之大夫湟里且，本西人也，闻之请往观之。遂往西方，居一年。遍布以商侯之令德，而诱劝其人民，及各士大夫并各国诸侯。金冥又以虐刑，杀其大夫正岜，正岜之子正宝因里且而归商。而西方之诸侯与顾氏之臣士民，皆欲归汤矣！
　　其次，南方息国常氏，于之弟猱。先是于助桀，其弟驺谏于兄曰：“何为助桀？”
　　兄曰：“不得已也。”
　　于卒知其弟贤，以位传之。而末弟猱者，邪人也。觊其位，欲行弑夺。驺察其意，遂避位北奔，亦来归商。其母思驺，恶猱。猱遂窜其母于荒山，不顾养。又好货好淫，广集珠玉金宝为床，室拟桀之夜台，日夜集娈童、丽女百人，解衣乱淫，争风比势狂笑。一堂，名为杂乐堂。又有一宫，四方无门。但有一穴，注暖酒于中。
　　中乃大窖，已与妖人狎客。娈童、嫩女数十人解衣入穴。入窖而浴于酒，一面饮，且一面淫荡，名曰醴泉宫。既醉迷后，甚至寻人杀之。或妄问狱，倒置刑人。或一切不理，而自入醴泉极乐，国事悉委之陶思嘉、柴经。二人好货好色尤甚，妄取民财，夺其妻女。有豪士临天道者，其妻为猱所夺，怒而奔豕韦。
　　系韦以常揉为同调，竟不理天道。乃奔归商。
　　商侯使庆辅往告猱曰：“国之有君，将以治人。世无有无亲之人，尚安有无亲之君？且男女杂游，人类所不为也。今子为之，国事岂醉卿所可理，生民岂宵人所可托哉？愿君尽孝去淫，任贤修政，以治其国。”
　　常猱亦命大夫来答曰：“君处中国，寡君在南方。梦寐魂魄飞越，不能至也。乃辱使命，责在底里，得毋过典。寡君闻天下有子负亲，亦有亲负子。子负亲，人尽知，其不然也。亲负子，人不知也。故寡人独行之，不知道的只曰‘尊亲’，遂触其冤。岂知子亲本俱假合也。且子君之多忧也。何不自为极乐？以忘忧诚。忘忧则一日至足矣！何必久图度也？醴泉者，乐之佐也。所以消世之坎坷，起天下之痿痹也。”
　　商侯笑而谴之曰：“邪说怪行，不可以人言道。”
　　庆辅商人，请复往察之。往居一年，尽得其要领。又得其国之贤士昌允、高离以来。其南方诸侯之国并常氏之国中，亦无不慕商侯之仁而来归者矣！
　　五氏之中，葛氏垠最昏愚。葛氏，阏邱之后也。其国在今归德，西宁陵县也。垠之恶专尚淫酗，次则淫刑杀善民。党桀为恶，横行中国。中国诸侯莫敢如何，勉强事之。近年以桀命括搜财宝子女，为夜宫之需。葛氏搜中原众诸侯国殆遍。而太康氏首不能应，葛氏伐而灭之。众诸侯尽力供应。众诸侯之士民尽怨众诸侯，而众诸侯尽怨葛氏。人人欲灭葛氏。葛氏既假夜宫之由，索取民间，以自足。狡童美女，充于内外。奇珍异宝，溢于宫厨。多作旨酒，尽日酣饮。诸童男女，奇歌妙舞者，八十余人。醉则与诸狎客恣淫，不以国政为事。功不赏，罪不罚，民讼不理，士求见不得见，士民皆怨葛氏。且益增置酒食，以饮酒之官，不善饮酒易醉，乃改葛氏祖庙为太和堂。废祖宗之桃为墙隅，自与客纵博赌赛伎俩，斗鸡于其中。己乃大饮。
　　男女竞交狂笑，淫戏成一块。
　　适天大雨，堂前不可着履。遂取庙中旧遗竹册简帙铺地，以度客行。民租尽取，酒米犹不给于用，乃尽括搜民。家亦无有，遂百壳皆酿酒。宗族共请祭祀祖宗，垠曰：“岂有生人不乐而死鬼能食也哉？”
　　葛国与商最近，其族人葛从顺奔商，以告商侯。商侯曰：“噫！一至是乎！”
　　乃使元士虞生衡往问之曰：“夫人之生也，本于父母，而原于祖宗。故天子祭天地，诸侯祀祖宗。今君乃百为俱足，而独不祀先祖，此何为者乎？
　　”葛氏使大夫诳对曰：“与君相邻，谓宜缓急相视，有无相知也。今寡人之邦，虽地广于君，而百物不供，莫贫如此也？牺牲果实不供如鼎俎，何不能承？先君曰：‘百为具足，毋乃未详。’闻乎？”
　　商侯曰：“噫！奈何而贫至此？”
　　使虞生衡往遗之牛羊。葛氏受之，乃与诸客大笑曰：“子履真迂！听吾所诳，其牛羊是增。我一馔之饱，遣商使去。即杀牛羊下酒，大啖之于太和堂。”
　　又有族人奔告于商侯。商侯曰：“噫！异哉！
　　葛伯之不仁也。”
　　使虞生衡再往问之曰：“敝邑阑笠之腯，不敢自爱，而以供君。君乃复蔑典礼。又不以祀，何为者乎？”
　　葛氏又使士诳言对曰：“夫祖考之祀，蒙君肥腯，而洁丰无具也。粢盛不供，如瑚琏何？”
　　商侯曰：“噫！有是哉？何不耕祭田？”
　　使曰：“敝邑之民，力敝情离不能耕也。”
　　商侯曰：“且至春，吾民当姑代之。”
　　使谢而归。
　　葛氏又大笑，以为得策。恃其兵力及四邻之属，以侮商侯。
　　商侯岂不知？只圣人心，事不逆人诈，自尽其至仁。葛氏不知其然，以为迂陋被欺，并不知其亲戚士民俱已离心，而与四邻属邦俱已欲归汤矣！所以一桀五氏之外，天下众诸侯，皆避难而归汤也。葛使方去时，而太康之后太康氏延者，来奔商，请师征葛。不知商侯何如处分？下回再说。
　　第十八回伊尹说汤征葛伯商师伐四方霸国
　　却说汤归亳后，桀四十年甲申，夏，太史终古来归汤。一日，出见人张网四面。那人祝曰：“从天坠者，从地出者，从四方来者，皆罹吾网。”
　　汤曰：“嘻！尽之矣！”
　　乃解去三面，止置一面。更祝曰：“欲左者左，欲右者右，欲高者高，欲下者下。不用命者人吾网。”
　　诸侯闻之曰：“商侯之德，至及禽兽。”
　　已后不间时月，天下之人来归者，不计其数。鬲君自青方来，支机子自豕韦来，无终子、胙伯、鄘男自冀方来，巳离自昆吾来，正宝自雍方来，常驺、临天道自徐、杨来。皆请商侯出师，拯救万民。商侯皆以无王命而国小民寡，谦让退辞。数诸侯及霸国亲民，及别众诸侯未来归之人，皆以此为言，商侯退逊不敢任。众共言之于伊尹，伊尹曰：“吾君不任此，固吾之任也。”
　　遂益励兵纪，养财用，作民气忠义之教，既已有素。
　　至桀四十四年戊子，葛从顺弃葛民来归，诉以不祀之事。
　　商侯侧然，即使元士虞生衡往送牛羊。自秋至冬，又未尝祀。
　　商侯再问，谓无黍稷。次春，商侯命近葛境上毫民，往为之耕祭田。大夫皆谏之曰：“奈何受欺诳？行仁太过。”
　　伊尹与莱朱皆不言。大夫问伊尹曰：“君受其诳，何也？”
　　尹曰：“春雨时至，不谓粪秽之塘自满而不施。盛德溢发，不谓调残恶之人自绝而不化。君行仁而已。”
　　于是亳民奉命，并不攀张扯李，欣然肯往，为葛耕田。是何故也？不说我民不合劳于他人，惟知有侯命而已。因此命一得十，命十得百，有上千人替葛国耕田去了。又有几百人送酒饭去饁田者，比耕自己的还勇往齐捷。
