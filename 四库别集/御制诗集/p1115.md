<!-- { "loadSidebar": true } -->
　　天恩昭鉴剖【御极以来惟令地方官安养苗民严禁汉奸生事即改土归流之为亦不擅举兹椘狆二苗之乱或诚刼数彼自害生灵也我直彼曲　　天理国法岂能容之】原无伐彼心彼实国恩负【予防　　昊苍垂佑大武十全皆因不得已而用兵非敢稍存黩武之念矧此诸苗蠢类俱任生聚涵育之中年来内外屯垦任土日增亦従无加彼赋科之令惟有息事寕人俾彼安享乐利乃竟背恩倡逆实出意外不得不兴师致讨以中　　天罚也】然亦有烦言左民置苗右【前者楚苗滋扰时即以仇杀客民夺回侵占之言借词煽惑遂降防询问果有郡县左袒百姓苦累苗人或役使不给雇值或任聴客民盘剥不为公剖以致激而生变之语因严饬该督抚等扵善后章程内划清畺界设立苗弁俾民苗各安生业永断葛藤】细咨或不无却待议善后【因思黔省狆苗无端搆衅或亦有如湖南三防之左袒百姓苦累苗人之防此二事均俟大功告蒇当谕令各督抚等据实查究并扵善后事宜妥办】靖楚即伐狆移师酌枢纽督臣定青溪【上年十一月中复有贵州青溪教匪滋事经官兵进剿贼退据大勒保复击破贼巢殱毙生擒无一漏网】统军命扫莠【本年正月贵州巡抚冯光熊奏南笼府属狆苗纠众焚掠时勒保原同福寕筹办黄柏山教匪即令其由彼轻骑减従驰赴南笼督兵剿捕】一战克闗岭大路得通走继解新城困遂克卡河口获贼目卜厌是为贼臂手【勒保扵三月中攻克闗岭滇黔大路始通四月进解新城之围一路扫平要害卡寨六月进克卡子河隘口生擒贼之得力头日老卜厌等余斩馘无筭】旋由普坪进数千贼拒守兵分两路攻绕道渡河陡雄兵似天降直抵南笼赳【本日勒保奏攻克卡子河后扵本月十三日派令总兵张玉龙等由卡子河后路取道前进亲率副将施缙等由普坪一路攻贼卡分布山险因伏兵丛箐之内贼见大兵进逼率众数千下山邀截经伏兵齐起围剿歼戮十九日进扺坝弄该防为郡城外最大村落贼众在彼悉力阻拒适张玉龙等所领之兵前来防合并力夹击焚燬贼卡二十一日至五孔桥桥已先为贼所拆毁官兵一面在桥南发大礟轰击一面绕道由水浅防涉渡直抵郡城我兵奋前追击贼众惊窜生擒贼目王阿报等五犯圉城立解】立解半载围万戸欢声吼飞章捷报来昊贶谢稽首总统善用将将佐均英偶故迅解城围守者劳非苟细披疾苦状恻然心动忸【南笼圉解守城官民欢跃出迎众约数万内有署经厯金享把总杨文海率领兵民同心固守因日久粮食殆尽有生贠谭明礼等出米杀银两陆续接济又有举人王秉心等招集义勇画夜豋城环御又城中柴尽有生贠周琛家有树园尽伐以供炊爨然以被围半载情形殊形疲惫披覧勒保奏章为之心恻】吏民胥合旌次第施恩厚【该防文武绅士各効勤劳实堪嘉奨特加恩分别陞拔并蠲免一年租税令该督抚加意赈防兵丁普赏一月钱粮俾得均沾实恵】更与锡府名兴义新额茂【叶　戊申嵗平定台湾以诸罗县官民固守改县名为嘉义今仿其例改南笼为兴义府以示彰善之风】独惜纷战时首凶乃窜薮搜擒弗可迟根防枝易朽【郡城既复贼首梁阿戴王仙姑韦朝元李阿六王抱羊五犯乗间兔脱自应亟为追捕其窜匿之所不外该郡所属捧鲊永丰册亨黄草埧四防然郡城根株既防则彼皆系技干想易芟除】粤兵自南来黔兵从北扣【月前命两广总督吉庆率领官兵将广西边界西隆新州等防屯聚従苗匪类叠加歼戮进克亚稿贼巢肃清粤境今渡江至黔与勒保夹攻防剿所有未获首凶真如釡防防鱼想无窜匿苟延之路矣】夹攻各顺道釡鱼那抖擞捧鲊及永丰傍支分践蹂【该郡所属应行剿办地方捧鲊永丰册亨三处附近粤西现在吉庆渡江即可顺道圉击其黄草埧苗匪附近滇省亦令滇抚江兰与总兵徳英额等帯兵协剿似可尽剿余孽永靖边隅防音亦近矣】指日定黔疆功全恩酌授【叶　南笼围解已即时酌赏待执贼首及傍贼穴浄尽全功告成仍降防爵赏】权息一处筹仍厪三方垢【楚蜀教匪经官兵剿捕屡战屡克殱戮过半惟首逆窜逃现在宜绵明亮迎击自陕入川之贼首姚之富王廷诏李全等徳楞泰围除添徳王三槐额勒登保追捕林之华覃加耀尚未就获虽狆苗平定在即而此三路教匪犹未浄不能不筹画督令速蒇功也】军务癸【十数】成辛【八数　言十成其八】寸衷略安宿【叶】屈指数【上声】时刻甘寝二十九【一夜廿四刻为三时仍余五刻则廿九刻也】
　　眷佑荣为慙便宜八七叟
　　雨【闰六月十二日】
　　既雨既开晴占农时若诚【初八日曽得雨自夘至酉入土深透今日复雨自朝至暮亦深透恰符夜雨朝晴时若之占】三朝谚符节【夏日望雨最殷农谚言三日一小旱五日一大早今甫过三日复得好雨大裨农功不特暑退凉生正迎先秋节】小旱热行庚望泽霖即霈趋炎凉顿生霑终日润更喜晚霞明
　　署两江总督苏凌阿署陜西布政使倭什布各报雨泽诗以志慰
　　江苏报雨及西秦两防发章一日臻南逮水田欣透足【苏凌阿奏上下两江各府州属禀称六月初二三四及初六七八初十十一十四等日得雨四五寸至深透不等清江浦一帯复扵二十四五等日大沛甘霖禾苗畅茂农民欢庆】北虽陆地总霑均【倭什布奏西安等各府州属禀称五月二十五六七暨六月初一初三初六十三四及二十三四等日得雨自三四五寸至深透不等票谷芃盛实兆丰收】民资衣食身应乐戸鲜饥寒风自淳心切治安无别术祈年干惕寸衷寅

　　御制诗余集巻十四
　　钦定四库全书
　　御制诗余集巻十五
　　古今体四十四首【丁巳七】
　　闰六月望日立秋作
　　望为首下月秋立肇西成子入值微雨【是日子时细雨】夘临即快晴恰符农谚吉【农谚以立秋日无雨为掉主秋后雨少设雨大为傻又主秋后雨多惟微雨即晴为吉今日子刻小雨旋晴傍晚又微雨即晴正符农谚】深谢
　　化工祯怵惕终朝敬夕阳心始平
　　题秋澂斋
　　昨晚雨即霁今朝秋益澂幸逢赐时若诚慰叶农征【农谚立秋日微雨即晴为吉昨日十五立秋果符吉兆雨日正应时旸可慰劭农素愿】四宇云无防一天暑弗蒸操觚还自问敢不励兢兢
　　静余轩
　　有暇无烦政西轩近偶过架芸笑孤览壁画慢闲哦寻树未红叶步庭惜緑莎后坡原削土变石识年多【轩后本系土山土经削去嵗月既久其质坚凝磈磥变而成石盖塞外往往有之】
　　林下二首叠己酉诗韵
　　丛樾防嘉步辇留金行气入【昨日立秋】火行收论年逾八节一瞬【己酉至今阅八年】那待庭桐叶报秋【羣芳谱云梧桐于立秋之日一叶先坠故云梧桐一叶落天下尽知秋今塞外并无此树】
　　屈指光隂迅若斯本为幻景岂为竒六年容易又过二【己酉诗有云屈指六年容易过可称林下客于兹今授玺之后又阅二年则八年矣勑几训政仍复如常盖由昊苍眷佑身体康强何敢自图逸豫遂耽林下安闲之致也】林下客原今憩兹【此系】
　　【戏谈聊叠旧韵而已】
　　河南巡抚景安山西巡抚蒋兆奎各报雨泽诗以志慰
　　豫之南及晋之西霑泽各陈到则齐【两处奏折俱于初五日发十五日到】九府四州胥霈渥【景安奏豫省开封归徳彰徳卫辉懐庆河南南阳汝宁陈州九府许州汝州陜州光州四直州各属州县于六月初旬及十三四十七八至二十四五六七八等日得雨自三四五寸至深透不等髙粱早谷均已结实饱绽晚禾杂粮亦俱长发蕃茂民情极为欢悦】省中边外总防禔【蒋兆奎奏晋省太原平阳潞安汾州大同朔平宁武泽州蒲州九府辽州沁州平定忻州代州保徳解州綘州霍州隰州十直隷州所属州县并归绥道所属归化城和林格尔清水河萨拉齐托克托城五厅于六月初七八十三四十七八二十一二三四二十九等日得雨自二三四五寸至深透不等秋禾畅茂粮价平减农氓忭豫地方宁谧】不知兵处诚庥矣【谓山西】即被扰方亦幸兮【谓河南】贼聚军围擒逮近更殷望捷信何稽
　　留京王大臣报雨诗以志慰
　　间【去声】作甘霖四寸滋【留京王大臣奏本月初九日得雨后十四日夜间复得阵雨十七日亥刻雷电交作大雨倾注至十八日子时方止入土四寸现当田稼长苗结穂之时得此渥霑土膏积润而雨后旋即开霁曦旸蒸晒颗粒益增饱绽农民欢庆】更欣夜霔晓晴曦普霑稻下黍髙地恰值长【上声】苗吐穂期时若抚兹益増敬农功念到实称宜阁章阅过晩餐际欣彼【京中】望斯【山庄】难措思【昨十六十七等日虽时作防雨不成分寸略觉山地干燥为之望泽兹晚餐以后京中报至留京王大臣奏得雨四寸次日快晴实为欣慰而此地正望泽复为之忸然膳后即诣法林寺等处躬祷】
　　雨【闰六月十九日】
　　刚喜京中霑四寸却愁塞外隔三朝【京中雨泽优霑诚为心喜而此地自十五十六日微雨后至今又隔三日虽土脉尚润但伏天暑热冀得甘为宜】讶同俗谚心诚急【夏日农谚有三日一小旱之语兹已至期不能不望泽】切感
　　神庥泽赐饶【法林寺祷雨后复至　灵泽龙潭步祷即见西南云布甘霖立霈配藜沟浍皆盈肩舆随侍诸内臣衣尽湿透酌量颁赏】云布西南霔霶霈【申时云气浓布即时澍雨大作入土深透歊暑尽却仰防　　昊眷　神庥益深感荷而子兢业之心未敢因此稍有懈弛弥増干惕】雨连髙下势飘萧立时深透驱炎暑弥励冰兢戒满骄
　　喜晴【闰六月廿四日】
　　三日晴干三日雨祷
　　神霈泽鉴微诚【是月十六日得雨后至十九日复冀甘霖予躬诣法林寺等处防祷即迓　神庥立时防雨大霈】自兹昼夜经两度【十九至廿二】无定希【仍盼泽】虞【恐过多】廑一情【十九日得透雨后二十一日午刻复雨旋作旋止二十二日辰刻至申刻复被渥霑至酉即快晴廿三日至今连朝晴霁土脉积润之后得此蒸晒大裨田禾予虽授玺子皇帝仍时时念切农功感荷苍昊垂慈尤深寅畏】乃喜昨今连霁恵或当髙下卜西成寸衷
　　切切祈
　　天佑敢曰归闲不念氓
　　山东巡抚伊江阿奏报雨泽诗以志慰
　　夏收早已幸称丰兹复甘膏渥报东首六闰余霑次第【伊江阿奏济南等十府二州各属于六月十四五及二十四至二十八闰六月初一初十等日得雨一律深透】髙禾低稻普蓬茸【又据奏称得此甘膏髙粱谷黍早者结实晚者扬花其余棉花豆蔬杂粮均长发畅茂粮价日就平减西成可卜丰收农民实深欢忭】利衣更庆棉花盛杂食兼资豆颗充批疏不禁慰且惕西成尚逺益防衷
　　出丽正门观稼叠去嵗诗韵
　　闲居稀出逸嫌过命骑晨凉观稼禾时雨时旸昨年似【昨嵗雨旸时若秋收丰稔今嵗自驻跸以来每间数日渥霈醲膏旋即放晴开霁于农事相宜兹偶防马观稼目击禾黍盈畴可卜秋成有望实与昨年无异】曰钦曰惕
　　昊恩多苗秾穂结叶农谚近慰逺愁盼捷歌斯况夏秋阅三载【自前嵗捕楚苗上年复有教匪滋事冬间楚苗戡定而教匪经官兵攻屡次克捷惟首逆至今尚未全擒迫望喜音刻萦宵旰计三载夏秋驻跸山庄同此望捷之懐实增愤闷耳】不胜慙愧那尤佗
　　河南巡抚景安奏报抚绥归业农民办理完竣诗以志事
