<!-- { "loadSidebar": true } -->
　　廊庙自有宝端惟席上珍弼予紏愆谬賛化协星辰讵曰诸员备宁夸万国賔何来盈尺椀制自逺瀛人丰劒依前偶合珠聨旧循宿分廿八妥位占四方匀【辛丑所得玉椀凡四大瓣又各为七小瓣如四方二十八宿各按方位是椀亦如之】妙理未闻古鸿工总发春璿玑调槖籥玉律代新陈鼂彩英而素葆光丽且淳对増心穆穆仰似徳恂恂欲咏仍惭叠言捐又惜频不招还不拒啇贾任其轃
　　壬寅新正
　　祈谷前一日诣斋宫作
　　诣
　　坛斋宿致精诚恰喜新春值上正【今嵗新正初四日上辛元旦即致斋起至初三日诣　坛宿斋宫】两界银田夹黄道六街仙木灿都京降辇西门省步趋
　　垣中步弗借人扶【向年旧仪诣斋宫曰皆于　　祈年殿甎城南门外降辇步入防诣皇干殿上香瞻拜自癸巳冬礼臣议定仪注由甎城西门外降辇步入畧省步趋之劳兹行步如常亦无须扶持得以展致恪诚实仰赖　　昊苍鸿佑也】古希天子防
　　天佑顾我儿孙视此乎
　　斋室真称十笏居新题旧作厯观余课晴量雨恒应尔勤政爱民敢懈予
　　壬寅上辛
　　祈谷礼成述事
　　积雪皑皑垣柏隂连年沐
　　泽渥而深【癸巳　　祈谷诣斋宫正逢谷日得雪前嵗庚子元旦瑞雪盈尺故有癸巳至今阅六年诣　　坛同此步琼田之句自庚子后连嵗雪泽皆渥昨冬腊既优且普不止三白也】
　　天开地辟春维孟辛母庚公昨继今【昨庚子日诣坛今辛丑日行祈谷大祀礼】礼为万民
　　祈首祚乐宣太簇叶元音践临乆更承
　　恩乆滋益防防励小心
　　新正重华宫忆旧示诸皇子
　　南郊祈谷俶嵗重华度重华予旧宫青年养徳处达实以操心亦不烦屡语彼时所生子有三胥早故一女后所遗今老恒怜顾【和敬固伦公主　　孝贤皇后所出今亦五十二嵗矣】慨想五年前初正迓
　　慈御家宴侍观灯那可复重遇向来忧乐多石火光隂骛奢望八旬五致政豫迟暮十三春秋遥得弗得未卜【叶】便使信得之百歳迅乌兔未来以幻观过去以梦付惟是敬勤念孜孜无改素
　　题永乐雕漆八仙盘
　　鍼刻犹存永乐制匠工未许易雕镌【永乐雕漆器皆鍼刻细书大明永乐年制匠工最为精巧宣徳时制不逮前工人私去原欵改镐宣徳欵其间存永乐原欵则希有矣见方逢年帝京景物畧】冩生真足称独手布景宛看防八仙杨茂张成徒往代汉臣唐士友忘年老人南极坐无事鹤舞鹿鸣听自然
　　初五日御太和殿行庆贺礼诗以纪事
　　三元献嵗致斋诚五位抚辰庆典呈日徳恰欣符嵗徳【是日壬寅】礼行惟是奉
　　天行螾生共沐阳交泰任养同霑物喜赢心所安縁义以起【从前四次用次辛者以诣　　东朝庆贺礼不可阙今嵗谨遵　　皇考前训仍用上辛　　祈谷朝正庆贺于初五日行礼实协重农宿志云】得遵
　　前训重农耕
　　题大西天草书萨尔瓦莽噶拉穆汉语译为普吉祥玉印六韵
　　痕都逺衞藏俗曰大西天【防都去衞藏甚逺道里莫得而详即古五印度也相传彼地有佛遗迹而今彼处佛教乃式防外道转盛俗称为大西天若囘人之痕都斯坦盖北印度之一隅耳】书不止四体【汉文有真草篆四体按普曜经云净饭王欲教太子经论令从师学太子因说梵天诸书凡六十四种未审尊者教我何书师慙折服云云是梵天诸书甚多不止如汉文四体也】经恒衍万年何来玉印两一例篆文聫萨瓦翻普也【萨尔瓦之尔乃萨字之转音】莽噶【作平声读】译吉焉【莽噶拉穆之拉穆二字亦噶字之转音也】章嘉梵语识【玉印二方字体近天竺因令御前侍衞巴志持询章嘉胡土克图据称是大西天草书一曰萨尔瓦汉语普也一曰莽噶拉穆汉语吉祥也首嵗得此实为兆人钖福之徴云】首嵗福徴传我自勤宵旰无时释惕干
　　咏三松雕竹笔筒
　　诡石苍松境致幽其中七老恣优游若而底用徴名姓总是人间第一流
　　新正养性殿
　　他年颐养处新嵗豫游辰颇觉在兹近【计复十三年即当居此矣】可能居此真孜孜勉勤政霭霭喜迎春三白昨冬渥鸳楼尚积银
　　寻沿书屋
　　法宫那得无雕饰书屋偏欣藻缋捐插架芸编足佳味大都知味在寻沿
　　题遂初堂
　　记云凡事豫则立娱老因之葺室堂种树庭前才拱把寄懐日后屡成章赋名偶尔用长史书目谁知有太常【晋孙绰着遂初赋防稽内史王羲之引为右军长史宋尤袤曾官太常少卿取绰赋意名堂有遂初堂书目】屈指十三年亦速庻防于此得徜徉
　　古华堂
　　轩堂纵新构宫禁原自古因之有古树三两列庭宇巨擘柏与楸其年难计数柏固恒弗凋楸有枝为伍童童栉栉间如聚期羡侣以不华为华对之忘能所
　　抑斋口号
　　抑斋题自青年乆其后命名随处宜【向于重华宫治书室名曰抑斋践阼后凡御园行馆可以凭几展编者各处皆有示不忘旧也详见抑斋记】设果他时居此者武公恰是着词时
　　题和阗玉周司防匜
　　西阃何曽识有周但知捞玉贡春秋量材爰命考工职作器仍传司防庥【司防匜铭有四方永作祐语】饕餮戒贪寓心凛鋬流适用酌言酬设因恶防缅神禹师古应思在此不
　　咏官窑双管缾
　　李唐越器乆称无赵宋官窑珍以孤色自粉青泯火气纹犹鳝血裂冰肤摩挲真是朴之朴咏叹仍非觚不觚合赠何人合长吉簪花得句负奚奴
　　咏陈淳緑端石平安砚
　　刻砚其形肖緑玕作书恰合报平安泰山胡氏却相反家信看余掷涧滩
　　人日
　　雍和宫瞻礼
　　从来七日是灵辰
　　潜邸雍和礼法轮鼍鼓螺笙宣妙梵人心物色唘韶春今来昔去宛成嵗地厚
　　天髙那报
　　亲设以古希有二论斯之吾亦始成人【余实康熙辛邜生于是宫也】
　　悦心殿
　　悦心夫岂易言兮偶悦心应敬益跻庆值四方无事日慰当三白已霑畦因知即景今为幸耐可翻书古与稽孟子佳言从幼读时时亦自要提撕
　　漪澜堂
　　溪堂塔山隂液池俯浩渺兹来冰尚凝副名时尚早然而以喻心静安动为躁【叶】以此别有防不波亦自好
　　画舫斋
　　拖床行以至画舫却艰行便即冰皆释仍停岸弗征因知非践实毕竟浪孤名世事如斯者多哉吁可惊
　　古柯庭口号
　　金辽徃事尔应知矫矫犹撑阅古枝发叶莫嫌他树后可思得乆以斯迟
　　镜清斋有防走笔成歌
　　水清因以镜喻水镜清无私照协理然而吾更有进焉镜能照人弗照己照者见也亦训知是惟于镜斯可耳设人以镜喻己照知人不知己岂美知人之善为无咎不知己过斯为否在恒人则己弗当所闗为君益大矣既知此可弗慎乎安能泰然玩景溪斋里
　　抱素书屋
　　书屋镜清左况于曲院中尘情不期逺素意自无穷信矣惬懐抱宜哉忘色空假山铺积玉先获我心同
　　韵琴斋
　　斋近流泉号韵琴泉流弗冻有琴音户枢不朽同斯意耳得声中心理寻
　　题快雪堂
　　无翼飞来片羽投筑堂廊壁嵌而收聚于所好虽佳矣百度惟贞可戒不木刻还教补石阙【己亥冬得快雪堂石刻因筑堂为廊以嵌石版其原有木刻三版并命内府善手重摹泐之于石俾长短寛窄画一其木版仍弆堂中以记数典】偶游率与畅搜近年毎喜吟三白或果祥符叶气求【堂成于己亥年冬庚子元旦即得瑞雪盈尺冬腊之间尤为优渥昨嵗十一月十二日初次得雪已积地六寸且连日同云密布京师于十七二十二日续又得雪两次直山东河南山西江南湖广陕甘均陆续奏报本月初十十一十二等日得雪自三四寸至盈尺不等实为普徧优渥云】
　　浙省新制侧理纸成试书因得句
　　丁丑初获侧理纸讶为创见只两幅【见旧咏侧理纸诗】既而懋勤检库物五畨原以弆之夙一再吟咏试墨卿兼喻鉴人失清目【丁丑南巡得侧理纸两畨跸检查内库复得五畨曾一再题咏有或且当面失奚借不胫走抑又瞿然惧将毋人似否之句】迩年仿为命浙匠始犹难之近则熟海苔渔网弗让古用实不竭胜越竹镜牋滑润玉版脆此独精坚更淳朴譬之汉庭固多材相如辈伙汲黯独既思何求而弗获于人艰哉益增恧
　　题宋端石星柱砚
　　活眼为星百六罗诚斋手笔此研摩只宜绨几供清玩慙愧临池工擘窠
　　汪承霈进其父由敦诗文集因题句当序
　　时晴书早夀苕华【汪由敦书法秀润乆直内廷戊寅嵗命翰臣等排次进呈墨迹为十册摹勒上石名曰时晴斋法帖】子舍兹呈遗藁嘉诗与古期归雅正文非时调去浮夸席前我偶懐贾谊书读尔休慙赵奢旧日西清剧谈辈祗今谁在惹咨嗟
　　仿赵孟頫汀草文鸳图即用赵孟頫画韵
　　飞潜胥各乐生生汀草双栖具逸情波面鲤鱼风欲起漪纹冩照滟光晶
　　咏壶卢缾
　　幸谢蒸鵞佐脱粟却成槌纸得全壶囫囵弗借范而范沕穆何妨觚不觚学士漫嗤画依様陶人那问铸从模无烦贮水安铜胆随意闲花簪防株
　　淑清院
　　防者和之象清为丽以初稚春防切矣小院乃相如慢韵西江磬【往年江西得古鏄钟十一为补成十二贮防清院内之韵古堂】闲披东壁书莫嫌物华勒暖律善吹嘘
　　素尚斋
　　假山古亦真山斋朴而素拾级登嵒龉不过十余步书史伴清憩所尚原吾故司苑例缀灯防曾银蜡炷欲罢又未能随时景光度
　　千尺雪二首
　　水阁今来景若何束泉两峡玉嵯峨慰哉千里积盈尺奚啻区区千尺多
　　皑皑色里淙淙响应接难为耳目官谁识便宜此子者无微尘处享清寒
　　賔竹室
　　曲径琳琅防小轩园人扫雪宻培根曰賔君子宁斯谓无易由言舌莫扪
　　同豫轩口号
　　传曰先忧而后乐书云暑雨与祁寒书轩自昔额同豫同豫为难为不难
　　题鉴古堂
　　紫光宴藩部恵逺意弥深外备犹须待余闲此试临芸编翻未暇藻笔掞堪吟鉴实明陈古勤惟励自今
　　登宝月楼
　　重阁枕城层一年一度登自慙多搆筑原未屡吟慿南海氷凝液【本一液池因间以苑俗遂呼北海中海南海是楼在南海之南防】西山雪积棱对时称顺适为此益兢兢
　　兰室口号
　　无嵗不入兰室无春不咏兰香比似善人君子亲之可得相方
　　补桐书屋
　　旧桐惜成孤新桐因以补拱把欲其生养之功费许弗思戒已甚朅忆孟子语枝榦已森森团隂羃庭宇所植树将老奚辞老为伍
　　随安室有警
　　昔日随安人盖谓无不可今日随安人乃成逐处妥昔为俭之媒今近奢之伙不逊及宁固夫子明训我循名益恧然弗拟乆而坐
　　遐瞩楼口号
　　丰泽园中俯液池昔年奉以
　　阅冰嬉颁恩习武依常例那忍重兹拾级为
　　题澄懐堂
　　书堂额澄懐
　　两字奎章丽徙倚讵耽景研精每思义
　　至人懐本澄动必合天倪【叶】设弗臻此境懐澄岂容易九州一心中万民衣食计宵旰苟或忘何以俾乐利斯之未能信永言志吾愧
　　紫光阁小宴外藩即席得句
　　庚嵗山庄庆毕来辛年紫阁免畨囘【庚子嵗以余七旬庆典防古诸藩及囘部降畨等毕集山庄辛丑春正因免畨囘等重来以示优恤】西昆北漠兹均集东澥南瀛许并陪【兹壬寅紫光阁赐宴畨官囘部皆按例入觐并命朝鲜琉球南掌暹罗四国使臣亦入宴观礼向年所未有也】示恵连情岂虚尔持盈保泰益殷哉楣间题额从头阅惟慎宁徒逞赋才
