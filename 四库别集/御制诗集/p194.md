<!-- { "loadSidebar": true } -->
　　绰楔伊谁勒屿巅四围乔木俯临泉既称夫子在川处安借释迦别教传【右有招提曰泉林寺名与地殊不相副故戏及之】责实循名又奚必枕流潄石且云然従今横尾一拳石来往何妨着寸田
　　镜澜榭
　　潨流环绕带以回廊疏轩临池澄澈见底锦石斑璘漪澜縠绉信可乐也
　　荇藻翠若梳鳞介纷可数出墙为泗川西流自终古
　　横云馆
　　泉东平冈迤逦盖陪尾支干虚堂闲敞肤寸触石滃起砚席间
　　陪尾西来一尾垂三楹闲馆筑于斯谁知聴乳窦鸣处恰是看岩云起时
　　九曲彴
　　循山麓东南行诸泉奔汇而西步彴屈折宛转因以武夷仙源目之
　　拳石介中间左右泉无数出墙汇为川始遵泗河路墙内左者髙亦不向右注地灵迹必竒伊谁知此故溶溶开镜湖彼防多古树我欲揽其秀曲彴可过步
　　栁烟坡
　　桥南草亭映带疎栁朝烟新绿悠然有浴沂风雩乐趣
　　清明时节轻丝翠淡染朝烟新雨霁此情此景始何年又识何人吟此际此际清吟恰值吾梳风罥霭相扶疎未藏金衣弄笙管早教玉斧赦樵苏因懐防也善别撰浴乎沂而风舞雩
　　古防堂
　　西偏古木大数十围轮囷垂防不让诗礼堂唐槐南华大年未足语古
　　灌木不论名字古榦各具精神防经春风秋月适逢美景良辰千载以来伯仲百尺之上轮囷偶坐爱斯嘉防缅懐植者何人
　　红雨亭
　　方亭四敞药栏苔径致颇清雅适文杏盛放春雨初霁红湿弥鲜
　　芳郊胜值寒食岳云初泮朝烟绿明堤栁疑暗红湿山花更燃
　　河南巡抚图尔炳阿奏报得雨
　　鲁甸春膏渥以优便因接壤忆中州飞章见说一犁足额手同民望麦秋
　　清明二首
　　回防背泗水胜节指清明新火新烟斯来斯往程风轻春日冷露重鲁天晴莫漫孤芳草即看有落英郊原宜野望红绿已馨薰那见鬭鸡防空传禁火文雨余迎目润春满入懐欣按辔同民乐谁诃语笑纷
　　过东平懐郓州谿堂因用苏轼韵
　　创建长庆中重新元祐后新堂亦已頺荒基秃衰栁我行经古邑马上拂吟袖韩文与苏诗千年炳星宿谿秋月仍镜谿春泉尚溜借问谿堂人以何称不朽马总镇此方賔従防防酒其时宁晏康濡袽而补漏
　　闻京师得雨志喜
　　鲁雨齐云数日连神州北望为心悬一封乍见驰遥驿三寸欣知霑大田膏溢麦牟想芃勃泽余花栁缋蔫绵当春千里歌优渥若惕持盈意倍防
　　东阿
　　毁贤誉不肖真舛佞者其人周破胡都道齐威并烹合纳忠亦识损之乎
　　谷城
　　回轸言重经谷城遥因揽古寄闲情葆祠立戍均难考为北于南鲜定评【按一统志云谷城在县南十二里碻磝山之下宋檀道济唱筹量沙之所立戍守之云云而府志又云谷城山在县东北五十里即黄石公期子房处所纪不同究亦无可考】且喜绿含千顷润爱看红防防村迎初过方惜春光浅又见风前有落英
　　习字漫咏
　　去程喜新景掞藻临氊庐归途率经见习字向纸疏设非斯二事奚以遣防余耽斯并政懈吾宁肯为诸李杜有佳句钟王存法书人均非逸者艺也道与居缮性得深资何事非起予
　　三月十一日即事
　　又是暮春旬一日恰于齐地徳州南八周驹电忽今度廿载斋荘作昔谈此去徘徊空复尔【将以回銮往叩东陵　孝贤皇后陵寝亦所必至】迩来忧乐大都谙寥天古月依然照逝水流光正好防
　　入直境
　　往返才过廿日强青郊尔许灿韶光桃花已落杏花放春麦新萌秋麦长开福前瞻梵王塔昌平背指圣人乡省心也识三幡义治世惟殷九叙方
　　红杏园
　　缁帷昨灿发日华今吐英南北暄寒殊迟数百里程各以验气均因贲文明尼山信莫由河间良足旌一例芳春葩较于他卉荣驻节适在兹睾然兴遥情
　　隂
　　烟光芃麦须千里均霑濡轻隂将酿雨伫望为踌躇预虞风刼翘思泽沛输情知土含润春膏谢多乎因悟幸恩心吾民那能无
　　日华旧迹坊
　　好古求书礼贤者典型想像尚贻斯譬如蓦遇虎贲士我亦因生北海思
　　即事
　　赵燕齐鲁四分封小国仍多属附庸一月行程周歴遍当年政令竟奚従
　　万栁堤
　　鄚州城北临长隄缓着玉鞭珠勒嘶【马之善走者名珠勒】去日黄稊试烟嫩归来绿叶布隂齐
　　赵北口行宫六韵
　　驻临赵北淀座爱近西窓白水目千里青天鹭一双弯环带洲渚森防茁蒲茳蜗舍烟遮郭鳬舟风送防空蒙真入画欵乃不成腔坐到深更后冰轮正满江
　　南苑行宫叠旧作韵【有小序】
　　孔林告祭礼成旋跸展谒
　　孝陵
　　景陵由赵北口取道而东经临南苑迁次逾宿循览旧
　　题感时触绪辄仍原韵用述近懐
　　离宫信宿重闗情绨几芸编触目清讵科鹿蠡仍计诈尚教颉利待擒生【起銮日西路军营驰报擒获阿睦尔撒纳露布盖据以告者乃逆贼缓师之计也已而防楞等知其为诈督兵速进刻期往擒】驱除已奏伊犁定【初阿睦尔撒纳潜踪伊犁闻大兵至乃遁去喇嘛人众来迎策楞等遂以二月二十四日收复其地】旋转终归絶域平
　　谟烈在天祈黙佑
　　桥山东望蓟云横
　　烟郊行宫晩景
　　朱鸟苍茫落逺天碧螺约邈隠暝烟萧斋翰席偶今夕江砚宣毫又隔年牧唱防声度墙外庭花一树舞风前壁诗不拟重追忆自识吟时已惘然
　　恭谒
　　孝陵
　　风云环衞是先天松柏隂森近百年一脉
　　精神孰知逺万方基构况承
　　前玉衣石马惊霜露瑞岭祥峯切颢烟耆定遐荒借鸿佑持盈思永益干干
　　恭谒
　　景陵
　　三征我武辑宁夷一面姑寛顺应时奠逺庶因愉素志告成敢以达衷私
　　音容三十四年隔
　　徳泽百千万禩垂不数斯来縁有事不疏每到迥含悲
　　驻跸静寄山荘叠去嵗韵
　　园荘门设戒常闗辟达心殷宵旰间正是芳春漫孤景聊因清暇一逰山触懐黙识趣偏永即境拈吟例可删逾月东巡厪问
　　寝较于五日更无闲【去年二月驻此有五日为期何太速之句今春因告祭　阙里取道谒　　陵旋跸过此计程已四十余日念切问安信宿即去于山荘内诸景概未拈吟故云】
　　天成寺
　　石门花木锁春深塔铎风鸣满字音我欲摛毫吟所得不知何处覔吟心
　　万松寺
　　前年为惜松遭刼去嵗还欣松复苏都为此来防活句色空空后所空无
　　青峰寺
　　暗琴不见响潺潺一谷棃花笑破顔雅似吴中香雪海遄飞逸兴到其间
　　双峰寺
　　度壑穿林才片刻双峰一榻恰怡神回头拟向如来问彼此伊谁是主賔
　　法藏寺
　　法云界里青春静只树林中翠防移却指盘龙犹好在盘龙笑答不惟斯【是寺有盘龙松近千年物昨嵗曽圗之并作歌】
　　云罩寺
　　跋马言臻最上层楼窓纳逺一临凭定光犹在孤云表姑舍是予待再登
　　少林寺
　　径下盘纡蹀防嵬新诗检防讶竒哉恰如指月录开读七偈拈从七佛来
　　回銮诣畅春园问
　　安
　　逾月东巡隔
　　寝门喜瞻佳气蔼仙园欣陈春垅都含润即看甘膏又沛恩
　　徳化周姜更殷简兴居夏凊与冬温普天亿兆人同愿万载千秋奉
　　夀萱














　　御制诗二集巻六十二
　　钦定四库全书
　　御制诗二集巻六十三
　　古今体一百二十首【丙子四】
　　常雩礼成述事
　　崇隆玉陛
　　泰坛圆咫尺
　　明威对
　　昊干祭举常雩占角后泽霑三日洁斋前情知夏长秋成逺颙吁五风十雨骈敢幸时和弛干惕躬亲昭事愿年年
　　御园即事
　　山亭水榭报清和逾月流光迅若何树试緑隂方张王【二字去声】花留红意亦婆娑亡魂纵是逃猃狁获丑惟应待洛那【叛贼阿睦尔撒纳窜入哈萨克界计当擒缚以献洛那即大宛今哈萨克也】也识事难期尽善洗兵志在挽天河【去嵗平定伊犁而阿睦尔撒纳中道叛归煽惑伊犁宰桑喇嘛等亦有附彼为乱者已而众知悔过欲擒彼赎罪又以众志不齐竞致窜逸今我军既至伊犁大局已定特以穷极逰魂未即致俘而大兵又不可遽撤为可懑耳】
　　汉玉防磬
　　于阗緑玉含菁英白虹五夜宝气腾昆吾奏巧雕镂精神螭轇轕翔云征联翩伏翼瑶光明非环非玦非珩璜铿然流韵清泠泠后防戞击谐韶韺九苞丹鳯来虞廷宫悬枞业依管声奏格清庙和且平时显时閟尘刼更土花凝碧韬光晶神工赩奕召六丁至宝终不幽崕扄肯敎亵玩供俗听荐之温室连城座中琬琰罗纵横静对渊穆含古馨为阐潜德视此铭
　　题王问画拾得像
　　色空作麽生防袈裟聊尔蔽寒皤腹个中无着哆口常自余欢适遇传神子裕底殊饶舌丰干依稀向人欲语云当作如是观
　　两韵诗
　　膏以明煎玉以英错智者千虑愚亦一得伐胡见戮筑墙见疑非知之难难于处知虎威以爪剑利以锷强弩之末鲁缟示弱逹人知命君子见机灭灶徙臼言戒非时
　　文徴明梅竹双禽图即用其韵
　　有梅未觉小园荒间竹真称君子堂对语山禽不飞去为耽幽籁与清香
　　初夏万夀山杂咏
　　水态峰姿入夏新名山逾月此游廵光春题句方粘壁许尔相看日以陈
　　六桥隄畔菜花黄影入漪澜锦七防迟较青齐将卅日农家月令信何常
　　层楼雅号画中逰四面云窗万景收只有昆明太空阔破烟几防下闲鸥
　　长隄几曲緑波涵堤上柔桑好飬蚕为重女功劝燕北漫猜画意肖江南
　　青蒲白芷带沙濆小艇寻常狎鹭羣棹入轻烟忽不见数声伊轧逺犹闻
　　惠山园
　　峡声入夏壮林色较春浓径度镜中彴遥闻云外钟迎眸惟静趣随意作清供塔影波间落还疑印九龙
　　栁桥
　　着个轻舠弄拍浮漾沿直到栁桥头漫漫晴落谢家雪却似山隂访戴游
　　镜桥
　　匪垂虹影讵拖绅何处空明可着尘若道湖光宛是镜阿谁不是镜中人
　　昆明湖中泛舟题景明楼
　　逗景明湖漾木兰层楼影入碧波寛开篷恰喜来澄照倚槛何殊畅逺观耸翠流丹相上下沼芳隄卉未防当年忽忆曽题句【乐善堂集中有咏水中楼影之作偶尔心忆兴在目前】卅载流隂一指弹
　　浴佛日偶题
　　五香水贮净琉璃共道生从右脇时无垢至人还待浴洗心竟者又伊谁
　　题张宗苍林壑幽居圗
　　淡真爱宗苍画捜索应敎概遍吟只恐衡门彼作者林居却悔未曽深
　　大雨【四月十日】
　　丰隆作解沛滂沱数【上声】日何曽十日过律中筑琴拊银竹丝无机杼织空罗穗将吐益资麰麦苖始生真利黍禾一念圣狂独忖防慰心那抵惧心多
　　题钱选诸葛亮南征圗
　　槎渡罗泸态逼真先南深入岂辞辛如何集众多鳬藻不见纶巾草表人【是圗画众军渡泸江山谿鱼贯前进之意而无武侯像故及之】
　　雨后万夀山二首
　　夏初景逼润雨后晓犹凉湖水新添涨山花未歇芳白蚕才上箔緑稻欲分秧耕织圗常揽而非赵子昻迩年雨觉易春末夏初时愁少即为幸恩多可弗寅望秋遥若彼问景暂于斯山意将林色佳哉触目滋
　　莹心堂
　　跨壑筑小室其下淙流水出狭稍就平成池绕堂趾因以莹心名澄照俯尺咫置杯胶何有印月清无比理趣防扵斯政要通乎彼
　　月波楼二首
　　团圞宝月印波心殊胜光明契浄深却是春宵秋夕下几曽揽景一登临
