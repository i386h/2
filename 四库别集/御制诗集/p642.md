<!-- { "loadSidebar": true } -->
　　昨近常逢阵雨优幸而即霁毎纾愁所欣京县亦时若却悉大田卜嵗收【留京王大臣奏自六月初九日雨后旋即晴霁十二三等日连得阵雨时作时止十五日天色朗晴诚可谓雨晹时若并差探四乡大田虽土膏滋润而炎蒸之得此雨泽并不觉其过多低洼处亦无积水于杂粮蔬果均为有益】低处并称无积水菜畦兼可望登秋奏章各省多佳信【近日山东河南陜西各省陆续奏报均于五月中下二旬雨水霑足而豫东二省则六月初六得透雨矣】得此何修励已修
　　见虹
　　无端复雨复忧忡傍晩云收幸见虹可卜定晴宜暑月还希催溜畅凄风【仪封工次新挑王家荘引河已成専伏汛水长并趂西南风逼溜之势相机启放至今尚未奏及盼望益切】逺源涨落武列北空宇桥拖蝃蝀东天地何当有滛气失言难讳紫阳翁【虹乃日光雨气相薄而成朱子于卫风蝃蝀篇注以虹为天地之滛气殊害于理曽于咏七十二虹始见章详辩之】
　　清舒山馆
　　山之复更水之隈别馆偏宜择向开清听所欣谡涛耳舒懐都为快晴防两年嵗月如畴昔七字吟哦属傥来身有余闲志无逸文筵未肯久徘徊
　　頥志堂叠丙申诗韵
　　頥志頥谁志徒余五字留【丙申题颐志堂诗曾有颐志颐　　慈志及　　夀祝拟仙筹之句】重来悲仰额空説
　　夀增筹两嵗景如幻一川水镇流水流何所似似我泪难收
　　再题所仿倪瓒狮子林图仍叠前韵
　　由来水到便成渠斯语堪诠画与书园建狮林原慕彼图蔵清閟复题予幽佳此日传上塞同异明春证古胥一再仿之一再咏自维何事太纷如
　　赋得镜水云岑
　　水镜静含照岑云动以闲四言留
　　圣迹五字破天悭不竞观流处俱迟对在间金山画如展【是处亦名金山】玉局带难扳仁智妙兼防
　　羮墙望久闲瞠乎行莫逮把笔益慙顔
　　咏宋澄泥天池砚
　　王扶泥砚属文同嵗久铮铮声作铜我为陶贺得所常供和墨写筠丛
　　再题古玉圭
　　不辨商周制犹存河岳形穆然征上瑞彬若辑明廷古质阅桑海虹光射斗星奚称梁代璧词艳鲍卿铭
　　立秋【六月二十七日】
　　迩日时隂晦幸非落皆今晨忽朗霁秋节庆真谐不雨何妨掉【俗以立秋日不雨则秋月雨少谓之秋掉又作秋吊亦有以立秋日雨为秋吊者】收云果是佳农謡屡征验【农占以立秋日晴为西成丰稔之征试之屡验】即景且纾懐
　　登四面云山亭子用两韵回文体
　　避暑山荘暑亦过设恒无暑柰田何然而凉处暑可避斯则山荘有独多避暑莫若此亭子髙处不胜寒是矣至却月余未曽登则虑恐劳仆从耳今朝立秋秋信多光隂荏苒真无何常时望中给念者是宜乗爽言经过不须命骑命舆耳数息驾言亦是矣千岩万树在眼中眼中吾老吟杜子
　　玉岑精舍作
　　精舍极西北欲造罢以嬾今朝乗新凉不可更需缓况由降最髙事半功倍显亭子别云山轻舆遵石栈林海泛緑波峯回疑棹转济胜有若斯入深无不欵率欲忘筌蹄那复言倪筦
　　涌玉亭
　　昨过山雨石溪盈俯瞰玻璃十笏明渟者自居泻者涌頋言今日善循名
　　题秋澄斋
　　今朝秋信甚分明举目天髙气已清虽有云生惟觉淡每欣日照必含晶闲来那计两年别偶坐堪探六义精研净瓯香诸虑静山斋真是副嘉名
　　静余轩有防
　　静余有二义一曰静有余是则轩所独而我偶领诸一曰余以静乃每心憪予万防日待理清暇艰致扵静更躁之反余复饶所如未能饶以静且图躁成祛
　　御制诗四集巻六十三
　　钦定四库全书
　　御制诗四集巻六十四
　　古今体一百十五首
　　七月朔日作
　　秋节甫过秋月临时光代谢只侵寻气清曦霁有余朗天淡云闲无片隂榆宇纵观知汉转莎隄缓歩得蛩音晶阳午曝仍婪热催报西成亦惬心
　　咏董其昌画禅室砚
　　老坑石贴五铢钱【背有五铢钱七枚葢其昌得时已经入士出王者矣】侧分明泐画禅既曰香光契禅理依然着象岂真诠
　　再题天鹿锦巻
　　宋刻丝见亦曾屡彼皆纂组具画意率作挂幅俱清玩石渠不啻贮三四装为画巻者葢稀此则画巻前所置用之贉首似抑屈爰命裱成画巻式【叶】昔实宾而今乃主蕉岂幻兮鹿匪寄常拟食苹寓嘉兴犹虞呼马廑深思
　　戴文进山水
　　或坐溪堂或筞笻埀竿钧者泛孤幽人胜处适其适髙士写余逄未逄不雨崇峯犹气润当秋丛樾尚隂浓莫愁谷口蒲车至复涧廻峦锁正重
　　题官窑胆瓶
　　壮士胆非紫仙人骨是青规圆铜鎻口列五鐡余钉鳝血缬纹细鸭头拨色停春兰秋菊外无可试簪馨
　　咏刻玉松亭五友图
　　满七还防除二人松亭闲对玉山峋清标气度文章軰为五苟乎抑五陈
　　荔支初至诣
　　松鹤斋荐新感而成句
　　虽无
　　神御有
　　居停陈紫初来敬荐馨【每嵗荔支至必敬奉永佑寺皇祖　　皇考神御前至圣母不敢屡奉　　神御之义已见于向所作诗注中而　松鹤齐则昔年　　夏凊之地也故敬诣荐新】
　　香扆依然徒抢地听于视矣
　　泯声形
　　范时成秋山访友
　　崇冈及野彴都有客来防六法开生面三秋覔防心霜林虽飒沓古木尚萧森诗格于何是郊寒岛瘦吟
　　题旧澄泥石渠文藻砚
　　锦衣尚防闇为章玉质仍存栗子黄以供石渠染翰侣斐然文藻自殊常
　　题敞晴斋
　　敞晴雅合快晴来石栈萦纡涧防廽万嶂寥萧爽籁落千林軮轧霁烟开一时得趣真佳矣两嵗别情亦幻哉却为【去声】筹农心略慰流隂那问相催
　　绘韵楼口号
　　二籁于喁落翠崚听来律吕总相应大家不少独歩者为问绘斯若个能
　　清绮书屋
　　书屋斋【敞晴】楼【绘韵】一院中各题名便不相同触懐颇悟诗示法揽景还知画鲜工绮弗伤纎自成丽清宜戒啬亦非丰三唐阅遍谁能此心醉惟应蜀杜翁
　　緑云楼
　　树既幻称云云复幻称緑緑本非云色云岂真树族是因假借名非有恶知木真幻及是非惟偶托名目万事似此多欲数【上声】难更仆
　　水月精舍
　　岩顶架精舍其下俯溪水溪至此而寛雅称银蟾委岂必泛舟棠只须倚绮然而于月夕则从未凭此如是何为名寓意而已矣
　　观瀑四首
　　晴瀑
　　飞擘苍崖落碧川晴斋忽看挂檐泉偶然忆得青莲句日照香鑪生紫烟
　　雨瀑
　　助得天龙喷雨丝相应律吕奏来宜漫云是水不洗水合相试看接上时
　　月瀑
　　辋水沦涟空不空玉轮相映正于东僧繇妙迹石渠弆【张僧繇夜月观众圗为石渠宝笈上等】笑我无端亦画中
　　风瀑
　　解添新爽濯婪炎便有防风亦不嫌飞防无过畧傍洒那能掀起水晶帘
　　题緑玉司防匜
　　一握和阗玉琢为司防匜率因从古朴非所论时宜韭緑犹余润栗黄徒讶奇四方永作祜博古式铭词【四方永作祜周司防匜铭也是器初见于博古图今入西清古鍳】
　　张子俊秋山书屋即用图间题者韵
　　峯容树色两苍苍元气因之合混芒展巻髙人神解别岂徒数【上声】墨与防行
　　风翻峭璧连空碧霜落澄潭彻底清防杖石桥且小立爱听陡峡瀑泉声
　　题宋端砚【背刻坡翁二字】
　　坡翁两字背镌深岂往端溪客所防此老当时真手用果然不壊到于今
　　恽夀平山水轴用画中呉晨题韵
　　茅屋还教山木支日长山静鸟声迟主人访客将何往童子防壶饷茗时
　　七夕
　　万嶂菁防生翠烟碧霄银汉指坤天恰当鹊驾逄七夕又早蛛筵濶两年那有闲情为秘誓可无新咏付华篇宫中巧节长城外也得人间佳话传
　　再题山近轩
　　已在万山中更图山之近于得不厌多人情率堪哂而轩乃蹈之葱蒨尽以蕴虽云静何碍讵殊欲为凖彼但徇欲者失静害则允
　　清娱室有防
　　山清室可娱清娱额檐际而我来兹室因绎清娱义九有大清国万民永娱事养欲及给求思之甚艰致岂谓清供目岂谓娯满志惟益增惕干遑敢恣留憩
　　戏题古松书屋
　　天公为我种龙鳞八百春秋共大椿偶句其间结茅屋非幽人强学幽人
　　题延山楼
　　山本静非动楼惟虚故延曾无费来往自得与周旋生翠罨牖清晖照几筵爱兹真徐孺陈榻觉卑焉
　　养粹堂得句
　　羲象分明曰纯粹士希贤圣圣希天飬之亦岂资他术可见行惟在体干
　　米芾云山烟树巻
　　烟树云山杳莫分羶芗説项有前闻如从鹘突论真假吾亦斯之未信云
　　按此图虽笔墨浑厚而蹊径分明似小米而非大米徒以项圣谟题云峯峦变灭时便是米家法遂相传以为元章画耳
　　咏宋端石七星斫
　　隆池【彭年号】铭语三桥【文彭号】识一乐百枚兴涌泉【檃括二人刻砚文】设以为文方北斗昌黎境诣岂轻肩
　　汉玉谷璧
　　视之有纹抚不觉称曰汉璧犹卑之血土所浸合一色碧天霞抹红黄辉澹然蕴古以自泽夫其用者知为谁
　　热
　　昨近忽作凉塞外固如是长此竟安穷今朝复热矣热乃宜山田黄云熟穂始
　　天地生物心相土气机委而人意无定逐境为戚喜安能克已私坦然顺化理
　　载月
　　塞苑常时早晩凉未宜月夕泛兰航乍炎却似金令乘爽因之载魄光可使好秋竟孤负便教即景试倘徉底縁识得殊朱夏素彩流来带露瀼
　　过河观稼
　　立秋后喜十朝晴潦退徒杠亦驾成【固都尔呼河上长桥每值暑雨盛涨輙易冲损因于末交伏前即命撤去俟秋晴潦退始令支架为梁以省物力今日桥已成矣】便与过河一观稼果然满野副期情黍髙谷矮都将熟菜圃荞町正向荣此景岂云容易致防多廑虑度三庚
　　澄观斋
　　渡河稼事细周看返辔园门倚碧峦本少奏章待批理遂教齐阁试盘桓偶从旧作重检防顿濶流光四燠寒两嵗有忧并无乐一时即景付澄观
　　宿云檐口号
　　秋日何宜宜快晴髙标羲御曝光晶凭满野西城近分付云檐漫副名
　　翠云岩
　　石态树姿无不奇夏过秋到得诗迟个中意倩何人解七字恐难毕肖之
　　林之始岂有云称曰翠更隣蛇足增却是崇岩不分别饶他茈虒防崚嶒
　　中元日有感
　　例以中元祭
　　各陵驻兹
　　神御拜瞻
　　凭【永佑寺恭奉　　皇祖　　皇考神御兹以中元节敬诣瞻礼】次因松鹤叩
　　如在【松鹤斋为　　圣母旧时寝宫今于　　宝产前卭谒　　音容莫觏倐越三年曷禁悲痛】近忆丙申悲不胜节事徒教陈梵网秋湖无兴看河灯早知空色非空色者个难忘慙慧能
　　夜雨【七月望日】
　　晩云阁雨势巧让水灯明灯事甫言罢雨丝立至倾霁来弥半月润意惬深更涤尽迩婪热明当爽气迎
　　咏官窑八方瓶
　　陶成缅赵宋阅防百年深不辨仁兮哲可怜徽与钦器存因论世物玩莫忘箴当底原标甲品题获我心【禁中古器每以甲乙别其等次】
　　方方壶秋水晩山
　　秋船载画如居室水阁临溪似泛舟宾主一时讶难辨山光万古座中留
　　题宋澄泥列钱砚
　　遍围青緑贴三钱在圹近铜理或然设使鲁褒欲著论可容斯也置身邉
　　山中二首
　　山中四季各为风最是金致不同敺暑拒霜成万寳小哉空说楚王雄
　　右风
　　山中秋半露华鲜太古林峦太古天设向人间论甲子老于宝瓮纪尧年
