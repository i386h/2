<!-- { "loadSidebar": true } -->
　　石槽行宫对月再叠旧韵
　　桂轮昨夜十分妍翼魄偏欣更静娟野景恰逢将望夕【是月十七日望】清光肯负广寒天已看妙鬘全収翳欲嘱飞娥永驻圆佳节团圞才过了地庐料是总迟眠
　　八月十七日宻云县行宫再叠前韵
　　楼云璧月鬬清妍别馆臯涂依旧娟照彻大千华藏海近来尺五塞垣天善推和仲能留节惜景纎阿似闰圎遮莫金吾行漏下中秋两度且停眠
　　即事
　　晓寒一谷欲添衣午热行宫羽扇挥近塞暄凉浑不定与时作止在知几霜迟颇喜待荞熟露重兼资沃菜肥虽是年年秋狝路省农每为驻骖騑
　　九松山
　　路转峯廽岩谷清苍松无数倚峥嵘恰如千古香山寺知者谁传九老名
　　命防楞刘统勲详勘下河灾防事据奏较乾隆七年水灾为轻既用稍慰并诗言志
　　下河闻逊七年灾南望中心少慰哉既慰翻因生怵惕得毋讳饰自兹开
　　长城草
　　离离长城草晞露霏秋烟其下咽语虫云中奏管弦埤堄久圮毁蔓叶相牵连白骨纒荒根举昔死守边可知牢守日应是已失年
　　雨
　　秋暖蒸为雨霏空势渺茫尽湔婪尾热忽送打头凉圃老欣畦润征夫怨路长人情评度处难得两全方四川总督黄廷桂奏蜀省嵗丰谷贱因命转粟二十万石赈淮扬被水州县诗以纪之
　　全蜀欣逢年教开移粟船不因读汉诏拯溺自应然【水潦移于江南朕惧其饥寒不活方下巴蜀之粟致之江陵见汉武帝元鼎二年诏】
　　滦阳别墅
　　澄澈寒潭潦已収又来岩馆坐清秋人家烟见翠微里天宇晴开碧嶂头新景髙空明似画旧题嵗月迅如流也知诗句多何益翰墨因心防辄留
　　小金山
　　滦江固觉非扬子试问金山是异同两水防归溟海后根源总在大圎中
　　双塔山
　　双峯耸翠肖浮圗鹿苑当年了不殊入影东西照滦水挿云南北拟明湖
　　驻跸避暑山庄作
　　山馆延縁驻翠旌每来偏值素秋清宜人山色看无厌入画溪声聼有情间染丹枫出緑树全教蛩语代蝉鸣今年鹿信虞迟却两日权停便拟行
　　嘉树轩
　　搆轩就嘉树树已百年余蔚然轩亦古秀防笼庭除既因悟所托宁云怀厥居牕户碧纱圆常延月入虚
　　不二圗
　　维摩黙然处文殊曰善哉是真入不二不语义已该拟向黙然防捉影徒成乖云何俨作圗声闻笑咍咍
　　雨
　　临秋清暇好作雨塞山灵着树湔红緑霏空幻色形适当停跸际便可倚牕聼两两沙禽度冲烟落逺汀
　　聼瀑
　　瀑声常认雨雨里瀑偏竒才识空摹拟不如真者宜烟丝及珠防离竒互上下寄语倪黄流此景若为冩
　　永恬居
　　山不厌其深屋岂期其华岩居非雕绘叠树相周遮恱性适因静防心奚必遐命笔戒绮言澹泊以为嘉
　　题澄观斋
　　过水寻幽径依岩搆逈斋常教鹤守户时下鹿书牌翰墨香为侣琴尊静者谐澄怀观道妙益觉此间佳
　　八月廿三日作
　　恨以终身志推迁倐复临有怀
　　云日杳无嵗时深黙处山庄寂闲聼檐雨斟重钦瞻顾命益凛继防心
　　驻跸
　　细雨朝仍洒宣传清跸留亦因恋佳境何必急鸣驺卓午旋开霁乘凉畅盛游山灵真解事着我恣吟秋
　　寻题
　　寻题得句旋移境乘兴为书不择牋若问山庄殊胜处逢源左右总超然
　　听瀑
　　谓当雨里无过矣可识晴来更恰然白界翠屛迂缓画律和声瑟沅湘弦秋心宛在水精域烟色遥开玉塞天今日始知谪仙句妙因霁后对前川
　　宿云檐
　　冩楹才见一丝铺近巘遥峦乍有无五里张公真小矣千年米老尚存乎衣衫常虑霑霉润歩武偏教绕径纡何必虞臣进歌颂山庄揽结作清娱









　　御制诗二集巻四十三
　　钦定四库全书
　　御制诗二集巻四十四
　　古今体七十二首【癸酉七】
　　山庄启跸之作
　　较猎乘时正凛秋岩闗爽气拂旌斿晴开塞囿千峰近雨挽山庄一日留野水拍桥沙涨落晚禾积圃石田収无遗地力繁生齿为此欣然为此忧
　　霜
　　气寒边塞外白露早为霜万里晴连汉十分晓变凉山田収刈罢蔀屋墐熏忙物候亲经惯闗中正不妨
　　波罗河屯行宫作
　　一谷轻寒破晓风防湾流水溯源通已看别馆行来近且喜山田报处丰过雨秋苔依砌緑含霜野菓缀枝红底縁到此多吟兴笔架三峰正峙东【行宫东三峰矗立土人名曰笔架山】
　　即事
　　山村到处庆逢年民事咨诹缓着鞭诘曲篱边闻犬吠髙低树里起炊烟
　　云里髙峰雨不知涨添千涧只移时轻烟片刻全开霁碧宇晶阳幻太竒
　　千峰紫翠画屏迎不定寻常隂与晴截水爱看横蟹断隔林时聼驼声
　　早征
　　早征早莅止庶事暇有余蹉跎或晏行奔迫将何如可通为学方及时戒趑趄所以古之人孜孜惜居诸老大嗟何及慎哉君子儒
　　入崖口作
　　萦纡塞水赴山溪雾敛髙峰秋色凄仙境直攀千级磴防闗谁借一丸泥嘬榛石防如飞掷隠叶山禽不住啼灵囿天成教习武往来每为驻骢蹄
　　汲伊逊水烹茶
　　所遇名泉必试品扬子第一故借甚庐山瀑帘虽未悉以此知彼岂虗审玉泉伊逊真巨擘难为伯仲均天禀标名趵突泽皇都涧瀍利永阜丰廪塞搜此地每经过可无表徳垂终稔是时秋烟正霁川鴐鵞翔集鱼鲔淰氊庐绠汲煮行铛清赏作歌乃自朕蟹鱼懒举火候常肘腋慢道风生凛八功徳水宛在盂浮玉涌金尽敛衽讵惟摛供浇书一时万幕资烹饪
　　再叠前韵
　　伊逊之水第一品其质则轻味甘甚万古灵脉秘龙沙造物有待斯言审大禹恶防戒在酒好茗何妨从性禀罢围武帐值防闲聊事松云烹石廪汲来清冽洵无双候中文武须厯稔从兽犹然不废吟观鱼何用无忘淰消渇兼因消芥泯象乃至泯兆朕举杯千嶂正临牕紫翠绚采秋光凛飒景恍可豁迎眸凉风底虑轻拂衽自怡恱亦何足云大亨还厪木火饪
　　题董邦逹秋山烟霭小巻
　　为便行嚢作袖珍秋山浮霭霁光新展当氊室千峰入着语难分画与真
　　橐驼
　　种繁鄯善多封牛食少任重其性柔畜中良产内地鲜谬称马状羊为头塞程橐载无过此色有苍白或黄紫而今市贩亦知用铃声替戾行连尾鸣嗜栁【俗云骆驼嗜栁防古嗜酒】不肯前长防穿鼻骑以牵征嚢百务一身具蹄胝背肿谁则怜鵞颈低昻过碛川圗展塞景胡瓌传避风跑泉语乃诞【汉书西域传谓炖煌往外国流沙千余里无水有伏流驼遇其处以足跑地掘之常得水又青海北夏有热风伤行旅风将至驼先以鼻口匿沙中人见之则以氊拥蔽口面避其患常询之青海诸部皆无其事】少见多怪理实然
　　即事
　　崇邱倚杵玉防低开锦风前百鸟啼山体静存云幻动马头东向雾迷西溶溶澹带晨蟾影幽寻野鹿蹊讵为盘游恣从兽诘戎深意此中稽
　　塞花
　　塞花能耐寒冒霜越姌嫋丁星带烟霏娟嬽迎风姣秀如争篱菊芳自胜坂草饶有鸟兽游而无丝管扰挂瓶雅相宜拂室亦精好讵知银烛下珍重发芬
　　行围四咏叠去嵗韵
　　撒围
　　秋令木兰猎年来率按行伐齐既以习纪律亦因明据岭排羣伍沿蹊致两旌讵徒恣从兽要寓诘戎情
　　待围
　　中军例徐进犹在白云涯选胜居其要乘闲酌所宜层峦叠嶂际翠栢紫枫时隠若山灵诏依然合有诗
　　合围
　　如星之拱所拟月以圎称岭碧遥拖栁峰圗逈矗僧【碧栁岭僧机圗皆围塲内地】周遮羣効力驰射各呈能灵囿天然辟朝家奕世仍
　　罢围
　　素志常铭内临欢戒极欢息教归布帐招底借皮冠炊熟地为灶割鲜草作盘披星仍迨晓晏起敢三竿
　　雨猎
　　虞人破晓骤前斿围合秋山雨脚稠成局不教传罢猎佳名漫拟魏文侯
　　千峰顷刻吐云竒一阵凉丝马上披颇念征人叹渐石闗中秋麦却宜时
　　度岭逾沟万防繁瀑垂何必借遥源雨衣不漏知需瓦谲谏还因忆谠言
　　时止时霏烟景宜凌风赤羽未嫌迟数畨驰射徐收伍跋渉吾原众共之
　　重阳
　　九日惟今日登髙此最髙天空秋益肃峰逈兴偏豪撷秀寒于菊割鲜腴胜餻景光随处赏赓咏有仙曹
　　出哨
　　纳稼都完民气和往来廿日觉无何讵贪朔塞连围乐且喜山村髙廪多闲却鹰韝徐骏骑驮来鹿角簇封驼帷宫赋就权弢笔【近着后哨鹿赋因间数日未咏】触绪依然事一哦
　　波罗河屯行宫叠旧嵗韵
　　白云背塞垣红叶间邨落流来内地民日久成土著何敢夸奠瓯惟是钦调幕连朝阅丰收劭农心为绰别馆景依然静憩饶清乐
　　木兰回跸驻避暑山庄作
　　木兰秋狝薄言旋山馆重教此憩延菊有黄华幽傍砌桂余金粟馥喷筵隔林麋哨声迟鹿【鹿哨早而麋哨迟山庄内所有皆麋木兰乃鹿】写栋云飞影乱烟往返停留频属咏笺挥壁勒自年年
　　无几何时往返周山容紫翠鬬深秋风吹落叶如闻雨潦尽寒潭逺见洲防缀闲云晴晦幻依迟别馆性情投去时怱遽鸣征辔揽结今应数日留
　　题素尚斋
　　数间朴屋万山中鹿豕为游溪壑樷造物由来敦素尚书生未足诩家风霁空色朗依峰白雨叶声繁防砌红近嵗遥年频捡挍几番静悟不同同
　　观瀑
　　虗亭搆沙渚悬流落石激奚啻供耳谋实堪恱目撃缤纷溅矶逬断续盈科滴似张匡庐圗谁面少室壁今朝大快意覩近胜听逖
　　千尺雪歌再叠旧韵
　　物无姸媸贵已有譬之鸡口与牛后赵家寒山虽鼻祖岂似奔川带我牖落叶雨如散天花八功徳水无更加湱然净练挂千尺披圗仿佛荆闗家干林一色皆凝素雪耶声胡作英頀闻观寂复似无声妙觉都来归静悟时为渟注时潺湲对我迩年几往还如斯逝者曾不改依然沙渚萦云湾枕流静室潇而洒影漾蜃牕光上下清机飒景凑秋深兴来恰当吟篇把宗苍吴人还冩吴盘山吾亦规摹夫春卿防笔绘西苑学士实则圗斯区【去年游盘山自为千尺雪圗而以寒山属宗苍西苑属董邦逹热河则命钱维城各为一圗四巻合装分贮之】四巻匣庋伴竹炉一览备悉事创吾风在林端月在湖取之无尽何同殊
　　桂
　　今年秋信长九月桂花黄砌下芳融日塞中寒傲霜小山重咏句圎魄早亏匡拟付含毫者还称天外香
　　清舒山馆
　　山馆悠然清且舒每来偏觉适几余云开逺岫苍盈牖风过踈林红防除
　　雁背霜空秋意深晴和聊复一登临泬寥邱壑无宗赏淡泊生涯静者心
　　暎日芳菲九月菊过云锦绣一房山缥缃随意堪抽绎趂此秋斋片晌闲
　　河徙
　　河徙古纵有今畨实罕遇白露秋汛过洪波反盛怒隄溃致改常寻思岂无故帑项虽屡支楗茭匪素具以此窃馈闻按核弊尽露欲盖乃弥彰坐听波臣付小人为已切遑为斯民虑其心不可问欧刀讵能恕哀哉下河民淮涨灾已遽何堪河夺淮徐邳复沮洳寝食为弗宁戚戚增忧惧【今年七月淮水盛涨泄洪泽湖五坝泛车逻溃二闸下河髙寳兴胥受其患黄河复于九月初决铜山隄南注灵虹诸邑归洪泽湖夺淮而下为灾益甚】赈恤令尽力障筑方歌瓠初谓老成人羣称晓河务【谓髙斌张师载】受欺乃欺予玉毁于椟【叶】偾辕一至兹知人难被悮忸怩深自咎遑诿天数
　　漫题菊
　　鞠有黄华载礼经何来红紫幻多形茸儒充隠纷无数人有如斯物可听
　　写心精舎作
