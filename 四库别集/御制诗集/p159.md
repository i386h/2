<!-- { "loadSidebar": true } -->
　　黄头舣棹待金鼇太液轻风送畵艘明日致斋逰未得好因路便事清遨
　　红墙曲折镜光开芝字隄头耸趯台却笑刘郎虗费事遥从海上覔蓬莱
　　假山树子近天然阅世扵今四百年恰似云中吠鸡犬略因津逮亦成仙
　　入夏松篁森静姿竹罏小试午风时三间静室无多子何事频来去每迟
　　歩出松门又放舟蕉园钟磬落声幽横从玉蝀桥邉过白塔凌云更举头
　　楼台位置防浮玉为爱空明接水天壁上恰书江国咏一弹指顷向三年
　　邹一桂清溪垂钓
　　蒲芷掩映间烟水澹沱防钓者本无机羣鸥为谁去
　　董邦达浮岚暖翠
　　句曲春烟泮浮岚卒未收华阳肥遯防只欠三层楼
　　张宗苍秋林燕坐
　　著论拟乐志搆园号离垢秋声赋不得神托无何有
　　传闻
　　传闻南省春收好又报齐东待雨迟片刻忧欣浑莫定了知百嵗祗如斯
　　夏至斋居
　　景短日长候分龙占雨朝刚欣五寸继又隔一旬遥厪意依阡畆斋居守禁寮扶阳有明训敢不惕于昭
　　夏至日
　　北郊
　　肃穆
　　泽坛方绨帷正色黄
　　眀禋兹敬举品物届咸章曙气涤暄郁朝蟾驻素光年年躬祀事
　　厚德沐恩长
　　杂诗
　　代御不相借羲车骋炎景灵台表正短北陆躔方永在易象金柅奉天騐隂静恭已无始终敷政恊寛猛依旬雨未时惟万几堪省何莫匪当忧中宵心怲怲
　　蜀葵
　　蜀葵名不一菺莃皆其类岂似秋葵花正色无杂异秋葵知向阳堪以兴忠挚蜀葵则安能随方弄娇媚亦被向阳称仿佛名滥厠诗人贵耳食谁解董狐义青邱咏其白应縁别寄意承露固且可经寒恐弗易永念李绛言【绛言巧拙为真今古同病】因拟狄山刺【山论张汤为诈忠】
　　君子有所思
　　井眉甃文石辘轳引防丝丝弱文石坚此理夫人知嵗月展转乆丝防石上遗匪施琢磨功缕缕深四围新丝固无恙旧石艰补治乃知弱摧坚其危反难持蚁壌及线溜君子有所思
　　拂拭青铜镜欲以照丑美将镜侧置前见他不见已乃知眀贵正苟偏眀蔽耳钩距有穷机尺棰无尽理君子有所思万物备我矣
　　热
　　祝融扇暄颷号屏辑时泽解作将半月继沛悬望亟或云五月旱俗谚利收麦麦已失丰秋甘膏尚可惜禾黍正抽苖汜濩资霑尺延伫劳坐起烦歊侵几席林苑有如此闾阎越逼窄两月三愁旱今畨较尢剧调剂无良方咄咄复奚益
　　邹一桂松菊圗
　　苍官夀客结好友白石青莎依秀原广羣芳中谁冠冕两先生实贲邱园临风听拟涛湔俗裛露餐余英雪烦疑是归来三径日陶家髙致喜犹存
　　六月朔日作
　　希膏方半尺稽泽又兼旬月已夏云季云将雷尚屯悯农愁壤槁问夜歩檐廵黒蜧何时应如伤愧视民
　　清晖阁
　　广厦轩庨暑不侵墨林义府足探寻年来略识其中味饶有忧心鲜乐心
　　风
　　云容欲结遌风开何事南薫转近隤应为迩年春太幸只今孤注送愁来
　　题韩滉田家风俗圗用旧题者韵
　　灌溉
　　绿苗秀欲齐穑事忙村荘时泽既未霑翻车引野塘炙背相勤劬谁趂午隂凉四民惟农苦哿矣豪富郎
　　收刈
　　頴栗有次第三时序匪卒奄观逮铚艾岂复辞偻折既以完官租亦将赎私褐赎褐云胡为聊借御冬月
　　登场
　　宛然覩髙廪不讳丰年优多黍复多稌西陌将东畴余三防后嵗具四播今秋孰谓农有暇请防食未浮
　　持穂
　　颗粒附榦穂敲持要令脱耞声互应荅喜借微风发胼手那辞劳震耳何嫌聒遗可供爨犹省拾榾柮
　　簸扬
　　农事合家作乳子背众前大姑待把穂簸出珠颗圆抱哺而并倨赴时彼何専惟是质有礼熈熈乐逢年
　　砻
　　初扬借簸风再砻资石齿有如琢磨功斐然乃君子为仓欲洁好为廪欲髙峙珍重语儿孙寜容轻视此
　　舂碓
　　五羊未遇时身世轻一叶岂知功业成感深相杵荅既舂亦既碓玉粒期甘滑厌彼机心转寜吾胝足蹋
　　籭
　　老翁坐风檐咄咄课细簸将以输天庾筲三岂谓过粗粃讵狼戾得饱鸡豚贺痴孙莫唤妪妪孱正酣卧
　　入仓
　　籭砻既备功嘉谷应登庾湫湿防霉涴髙垲为廊庑我属望甘霖愁心日旁午展此冀纾懐终风又彭怒
　　习字慢成
　　防阳曽有言书纸十万整散布在人间仍以娱老景持出少年书欲换人不肯不识乏姿媚入道天然境英雄善欺人至今声誉炳我亦屡更书惟因遣日永前后试校衡犂然不可并斯之未能信儒臣慢相请【儒臣亦有以旧字不必换为言】名手曰张恺技同运斤郢善去旧者迹如空不留影问其质为谁冷金端本等【惟宋纸可刮除金粟牋即称脆不可为】事必有其类艺苑新闻耿十万不为少颠翁犹勤黾至今存几纸爱书人可省
　　再诣
　　黒龙潭祈雨
　　稽膏又弥月申悃此重过筮讵辞三凟事诚较六多恧心凛
　　天诫觍面冀
　　神和羞卜通灵蜴忍防欲槁禾预斋盼霔廻驭未滂沱莫聴真无术惟应唤奈何
　　夜雨
　　云作望益切云散愁弗置初零未敢信旋浓转生畏片刻绪万端谁能髙枕寐湱然乃大沛檐声注不匮瞻天宇溟蒙歩砌苔渐渍庶净蠲疾病更廻苏苖穂所惜三寸才未云一犁暨旱乆利渥霖彻夜忧仍继傍曙云复生廉纎时作势救急固差佳优霑始深慰
　　勤政殿对雨三首
　　宿雨凝云晓复零问安今稍慰
　　慈宁传餐甫毕临勤政无逸重书敬掲屏
　　愁雨三凡喜雨三既优既渥此真甘臣工谩道予心慰未抵予心致慰慙
　　欲喜还惊又近愉满盈志敢蕴斯须分无后乐先忧有百嵗如流例此乎
　　溪亭雨中即景
　　急防徐丝纵复横披风襟袖飒然清底縁泚笔艰佳句迩日忧深意未平
　　水阁珠帘靣面垂几余清切坐来宜髙低杨栁舞无定舒巻烟云态越竒
　　廻青禾黍绿铺塍晏坐溪亭涨影増略有闲心揽烟景将无即此忘兢兢
　　题张宗苍雨景畵
　　千涧落飞瀑万树霏寒珠雨来风满楼涨増桥接湖我因愁无聊漫命为此圗笔意信通灵甘防旋霑濡畵壁龙飞去古有今岂无
　　雨后万夀山八韵
　　弥月縁希泽愁深农苦辛今朝经大霈几暇命逰廵适以纾懐郁果然入目新溪声喧有涨峰色净无尘昼为夏长静天如雨后仁耕耘催亚旅草木长精神谓是忘忧地虞非克念隣山灵如借问合唤个中人
　　玉河泛舟至玉泉山
　　河水一川才涨碧溪田两岸总廻青老农额手都生慰识吾心尚未寜
　　玉泉未到又多时緑树隂浓砌草蕤雨洗峰姿饶静趣牕含水态引清思
　　山房水裔复云涯磁铫筠罏本一家何必卢仝太酣放每来消得几杯茶
　　香岩室
　　岩栖聊趂片时闲妙得环中中更环弃日雅宜小年景构庐恰借嵌空山蝉如佛偈谈非口香散天花笑破顔未免踟躇动清恋白云不共客人还
　　诣
　　黒龙潭谢雨
　　晓露鸣驺爽不炎廻苏禾黍緑尖尖三朝翻觉难迟待一尺何期顿渥霑顾諟
　　帝临心益惕曰酬
　　神佑礼遑淹惄如慰后饶清思万景纷投触绪拈
　　逰大觉寺三首
　　途便寻兰若雨余阅夏山不因逢恺泽安得寄几闲禾坂从头验萝蹊信歩攀去年题壁句恰是适吟还隔樾钟鸣里上方觌靣呈夏深寒柏色雨后壮泉声巢已非鸠拙僧如逼鹤清偶来涤尘虑谁觧悟无生晴晦变峰色都来与畵宜泉诚琴筑耳我亦始终之少坐便还去明年又此时情知如幻事留咏定何为
　　泛月斆谢恵连体
　　日尽西北天月出东海水湖光不碍白霞色仍余紫悬华祝融寒委照氷夷喜沉浮万状竒分合一轮是一轮当举头薄言泛兰舟在抨弓正满开奁镜欲流争耀萤火微弄术周生偷防翰咏今夕屈指待新秋
　　恭奉
　　皇太后观荷词
　　望雨时
　　圣母忧予之忧雨既霑
　　圣母亦喜予之喜乃敢侍
　　辇称庆用荅芳辰天下防庥孰非
　　慈训之流恵也诗以言志短体二章
　　好雨均霑既渥优承
　　欢今始展眉头莲花万朶叶千万叶叶花花纪
　　嵗筹
　　机上天孙锦様红纳凉水殿畅薫风几多彤管徽音着未拟勤民
　　此日同










　　御制诗二集巻四十一
　　钦定四库全书
　　御制诗二集巻四十二
　　古今体九十九首【癸酉五】
　　题静明园十六景
　　廓然大公
　　聼政之所虚明洞彻境与心防取程予语顔之
　　沼宫时燕豫召对有明庭即境爱空濶因心悟逝停鉴呈自妍丑汲取任罍缾敷政真堪式宁惟恱性灵
　　芙蓉晴照
　　峯防如青莲华其巅相传为金章宗芙蓉殿遗址名适暗合非相袭也
　　秋水南华趣春光六月红羞称张氏面不断卓家风无意峯光落恰防晴照同更传称别殿旧迹仰睎中
　　玉泉趵突
　　泉自山腹瀵出燕山八景目以垂虹者谬也兹始为正之
　　济南【趵突】将浙右【虎跑】第一譲皇都【逓品名泉定玉泉为天下第一详见记中】镜水呈功徳屏山疉畵圗涧瀍千载利玉帛万方趋日下传成説于今始正诬
　　竹罏山房
　　南巡过恵山听松庵爱其髙雅辄于第一泉仿置之二泉固当兄事
　　恵泉仿雅制特为搆山房调【去声】水无烦逺名泉即在旁一时仍漫画【今春过山房试茗曾手写为圗题诗置壁间】五字旋成章缾罄何湏虑松鸣真是凉
　　圣因综绘
　　荟萃西湖行宫八景于山之坤隅恍揽两髙而面南屏坐天然圗畵间也
　　为爱西湖上行宫号圣因圗来原恰当构得宛成真钟递南屏韵山标上竺皴所输波万顷却便阅耕畇
　　绣壁诗态
　　石崖巉峭壁立名之曰绣取杜老絶壁过云句意也
　　絶壁幻云烟时开锦绣然名家空缋大块不雕镌留此千年意居然四十贤曹刘如降格知复定谁先
　　溪田课畊
　　防泉灌稻畦每过辄与田翁课晴量雨农家景色厯厯在目
　　引泉辟溪町不借水车鸣略具江南意每观春月畊嘉生辨秔稻农节较隂晴四海吾方寸悠哉望嵗情
　　清凉禅窟
　　佛火香龛俨然台怀净域更不问是文殊非文殊
　　名山结初地葱萃四隣通爱此清凉窟常饶松竹风花如悟非色鸟解说真空比似白莲社廻舆笑彼翁
　　采香云径
　　由禅窟右转东北行磴道盘纡山苖磵叶馡馥缘径
　　松径招提出兰衢宛转通植援防鹿逸学圃望鱼丰是药文殊采非云八伯丛欲因知野趣匪事慕莼菘
　　峡雪琴音
　　山巅涌泉潺潺石峡中晴雪飞洒琅然清圎其醉翁操耶
　　抟壁上层椒琤然仙乐调色疑舞滕六制不出雷霄云雾生衣湿川原入目遥置身尘以外得句亦因超
　　玉峯塔影
　　浮圗九层仿金山妙髙峰为之髙踞重峦影入虗牖
　　窣堵最髙处岧岧霄汉间天风摩鹳鹤浩刼镇瀛寰结揽八牎达登临一晌闲俯凭云海幻朅尔忆金山
　　风篁清聴
　　竹近水则韵益清凉飔暂至萧然有渭濵淇澳之想
　　水木翳然处端宜植此君每因机虑息常有静声闻鸾戞风中籁龙飞月下文王家多子弟应尔独超羣
　　镜影涵虗
　　泉至前除滙为平池澄见底荇罗罗轻鯈如空中行洑流沸出若大珠小珠错落盘中
　　济上曽流憇珍珠故此如淙淙常潄玉朗朗镇涵虗曲折千廊绕团圞一镜储寜无于水鉴絜矩试凭诸
　　裂帛湖光
