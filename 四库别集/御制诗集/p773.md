<!-- { "loadSidebar": true } -->
　　地脊原来南北分老人能识果超羣【分水人皆知为白衣老人之力而不知分流济运乃因地脊自然形势人不能识老人特能识之耳】水村斯借疏宣伙河复何须议论纷【前嵗韩鑅于戴村坝上建桃水坝三道桃溜南趋以泄水势经工部侍郎徳成奏驳嗣何裕城复请于戴村坝改建牐座议论纷如因命大学士阿桂于豫省河工合龙后亲自防勘据覆奏牐座虽随时啓闭但沙随水入即使建牐后南旺嵗修仍未可停况汶水由盐河归大清河入海年年开放盐河是否能容东平各处民田是否无碍均须逐一详勘请俟东省运河隄坝各工告竣经厯泛水一两次后再行请防办理所奏为慎重修防起见因俞所请】天下本无事如此
　　明神赖有佑诚云御舟由是顺流下登岸应抒瞻拜勤降防将明兴等奏请捐亷归还运道工程例外津贴银两并准作正开销诗以志事
　　户口日以滋物价自腾贵【国家承平百数十年户口日滋顺治初年民数一千六百余万乾隆初年已增至一万六千余万近年乃至二万七千余万是户口增至二十倍物价日昂理势自然详见癸夘民数谷数诗】是即保泰难可靳官帑费前年河北决堵【塞口】宣【引河】筞筹备和雇与民价征役弗民逮【壬寅年因豫省青龙岗漫口屡堵弗就议开引河经韩鑅等请拨直山东夫役助工朕以邻省助夫非便屡经降防训谕停止并令缓至次年桃汛完工随命大学士阿桂前往督办和雇本省民夫如期蒇事详见壬寅年助夫诗】然而奏销时部原有成例增价例应驳乃有捐亷议【堵筑漫工及筑隄开渠部中原有一定成例前豫省漫工奏销时据该抚李世杰奏请酌增夫料价值银两分年摊征朕以为数甚多民力不无拮据特降防防将应行摊征银九百四十五万余両及上次摊征未完银九十四万余两普行豁免兹河复之后修理东省运道各工据明兴等奏有例价不敷加用津贴银五十三万余两请分年捐亷归欵以免按例摊征等语】吾岂肯为斯普许官销赐河复修运道较前本一事兹勘所筑功坚整如鳞比田庐实可卫议叙酬勤勚【山东运河隄岸各工御舟经过时见其一律完整办理妥速因降防将兰第锡何裕城明兴及江省预筹宣泄漫水去路之萨载李奉翰等交部议叙并令该督抚等查明在事出力人员一体从优议叙以励勤劳】必有所增价亦凖官销暨【东省运道工程例价不敷银两若按例摊徴固恐民力不给即捐亷亦虑办公竭蹶因降防加防准其一体作正开销以示体恤臣工惠爱黎元之至意】但弗劳万民忍更苦羣吏一二资饭食虽有非大弊【河工官役领帑办工借沾余润以资饭食在所不免但非有侵蚀大弊姑置勿问亦不为已甚之意也】聚敛及盗臣传语吾犹记
　　登光岳楼即事四叠旧作韵
　　九防烟中齐一区大圆镜里漫分隅观风遂以停舻舫问景权教履陌衢拾级登来霄汉接慿窓望处近遥铺载将通志殷勤考光岳诚斯望岳无【一统志以望岳楼在聊城东北今名光岳楼而东昌府志又称城东北隅别有望岳楼兹巡跸屡经则光岳楼在东昌府城中而望岳楼今实无之纪载之不足徴信已详见乙酉庚子诗并注】
　　岳光原在望中区何必兼思东北隅【旧望岳楼云在城东北隅也】漫忆呉阊饶水郭奚妨齐野歴烟衢以子视本同庭户嫌彼争为盛设铺四叠欣成十全什合因阁笔复赓无
　　无为观三叠旧作韵
　　佛寺道家宫【是处为道观】胥应致敬崇谒
　　神匪为【去声】独求雨总因公【东省自闰春得雨后大田虽种今复望雨】呵防闾阎晏敷宣
　　天地功那忘甲午嵗贼燹剧哀鸿【甲午秋夀张逆匪王伦以邪教倡乱占踞旧城寺庙民居多被残毁此观亦重经修整者】
　　即事
　　江宁旋跸时北省胥报雨【江寕旋跸时据留京王大臣及直山东河南各督抚俱奏报闰三月初四五等日得雨山西陜西尤为沾足各省大田均已栽种惟卫辉大名两府未蒙普被渥泽】山陜为尤渥其余种亦普惟卫辉大名泽偏靳二府麦固已失收仅得耩禾黍及渡河而北晴乆风堀土齐境过将毕所厯千里许一例为【去声】望霖云兴风辄阻可怜新茁苖欲萎待膏苦直省及京畿亦未报佳【叶】绻彼借种【上声】民【北省自闰月初句后至今月余未雨望泽殊切而衞辉大名尤甚昨经传谕何裕城令其借给籽种兹据奏现委道府大员散给并分厰煑赈俾资养赡因谕令核实迅速妥办并谕刘峩明兴将应行抚防事宜一体速筹查办毋致失所】恫瘝念厥楚
　　河间道中作
　　春初此南巡为之望雪愁夏孟斯北旋复因希雨忧其间虽霈泽【闰三月初四五等日近畿得雨颇足是以大田得普种齐全但至今晴又逾月待泽复殷】又隔月余修禾黍纵吐苗麰麦固失收稚秧迫待润遍陇青垂头迩日才生云狂风吹以流西北隂势重深冀佳优无过霑二寸【迩日西北云浓清早甚凉兹据刘峩胡季堂虞鸣球等奏十三日申刻新城县得雨三寸涿州通州武清顺义昌平州等处得雨二寸虽未霑足究亦　　天泽但此处不成分寸仍为忧之】较此胜一筹何当普甘霖逺近胥防庥调幕信无能观民惟含羞
　　题瀛州南楼
　　瀛州谁复认南楼剰有佺期诗句留可识即今问景者无过佳话付千秋
　　喜雨【四月十八日】
　　自我渡河后望云愁日深谁期近赵北【是日驻思贤村明当至赵北口】五寸沐甘霖起槁还苏秀涤眸真慰心豫齐徐被否【自午至申得雨五寸势甚绵宻且四望云气广逺山东河南江苏等省或同被甘膏因降防驰询该督抚今其迅速覆奏】驰驿问佳音
　　复雨
　　前朝思贤村佳霑五寸今日过赵北廿里土干坋问以前朝泽称滋一寸仅为之复增愁傍晚云生迅作解殷雷声倾盆落雨阵急命劚土看四寸已逮润势自直北来亟盼京畿信
　　南巡回跸至御园之作
　　六度南巡于迈勤一心惟是为民殷雨虽继雨仍希望【自闰三月初四五日得透雨后复于四月十八二十一等日连得雨泽跸途所见禾苖渐次长发但究未透足尚殷颙望耳】孙又生孙亦喜欣日月居诸诚过隙园庭莅止迓南薫载咨儿辈其聪聼毋易言游视记文【今嵗六巡江浙携诸皇子侍行俾视朕躬之克已无欲以及扈从之奉法官吏之奉公民人之亲近有不如此未可言南廵而总不出敬　　天明理两端详见昨所制南巡记】
　　即事
　　即事无忻言望霖日以苦自入直境两次逢雨【昨十八日驻思贤村得雨五寸二十日驻紫泉行馆得雨四寸】不过由旬【四十里出梵典】间渐干霑寸许京畿与之同云作风每阻尔日东省报甘膏透以普【明兴奏东省扵十八日甘霖大霈同日报到得雨三四五寸者五十九州县二十日雨势更广各属报得雨五六七寸者已五十三州县其余亦一律普霑大田顿觉改观又兰第锡奏得雨情形相同并称南旺汶河亦长水六寸粮运顺利等语】景州及河间亦称一犂覩【又据刘峩奏河间等处亦于十八日得雨四五寸不等】是则雨避我我过诿谁所奏章批慰览益切惭而怃
　　夜雨【四月二十六日】
　　两日隂云未放旸或零或歇转徬徨间【去声】时为心犹盼入夜斯今聼乃长七寸土霑真浸润五更势止亟悠扬南来频逓沐
　　恩信【近日刘峩明兴兰第锡李奉翰萨载等陆续奏报四月十六十八二十等日先后得雨自四五寸至深透不等】弗敢曰欣敬弗遑
　　赋得心如止水【得澄字八韵散馆题】
　　朱子答何叔云如止水曽弗波虽曰美无滓要于澄明体铭江总鉴形拟魏徴操存传【去声】斯述精一典先称漫道随流好当思有定应惟清由物照不舎异川凭守此惺惺者方其澹澹能心君泰然处允执福黎蒸
　　雨后池上居
　　年年池上有新诗七字恒因纪嵗时欲简吟篇弗可阙【向年每于夏月间憇此今嵗南巡所咏颇多因欲简咏而此池上即景纪时之作仍不可阙故复成什】偶慿暇牖觉相宜树离尘处心同洗石戴露邉意与滋忧喜由来个中惯碧波翻影付无知
　　题文源阁叠去嵗诗韵
　　六度南巡庆典行归来髙阁弆书成儒臣劼毖勤如约【辛丑嵗第一分田库全书告成贮文渊阁后馆臣等请勒限三年赶办全竣嗣于壬寅年第二分盛京文溯阁书成癸夘年第三分文源阁书成现在装潢陈设其第四分热河文津阁之书亦可于今冬全完】文教敷宣事匪轻厯嵗十余工不易【自癸巳春开馆至今甲辰凡十二年】返躬枕葄愧犹并兹三万六千册内一语为君难最精
　　古希词
　　古希天子古希词幻以为欣幻以悲十七男惟剰斯五好逑配早赋其离释迦曾是説无法尼父则尝云未知归政犹需浃旬嵗即今敢懈日孜孜
　　信天主人自箴
　　开惑昔年著论曽信
　　天爰以主人称【曩以西师功成曾着开惑论仿四子讲徳之意设为春秋硕儒臻成大夫二人问答而以信天主人之语结之】谓危反用成安屡逮失还资为得仍【二语櫽括开惑论义】事定不堪回首忆途长惟益励心兢【逮归政尚余十一年前途犹长也】信
　　天
　　天眷古稀有【余御极四十九年无日不以敬　　天勤民为念仰荷　　昊苍眷佑年逾古稀康强逢吉实从古帝王所希有惟思日孜孜益深干惕以冀永迓　　天庥耳】顾我何修遇此能
　　赋得从善如登【得登字八韵朝考题】
　　性善人人具率之或鲜能易原拟芥拾艰乃喻山登克已斯无欲布公方有慿如金资作砺若木在从绳违顺千里应【去声】休嘉百世承恢恢宏厥宇歴歴造其层讵可因难止当厪广益应坤初明示积余庆永禧膺
　　西直门外
　　夏晓弗炎且薄寒被霖足识袤而寛麦虽失望黍禾茂一雨郊原顿改观
　　大祀抡元胥正务还宫有事在躬亲倚虹堂憇长河畔周阅前题略怆神
　　夏至斋居
　　广殿本无暑今年觉有凉自因雨泽足恰值夏朝长引见不嫌伙答批偏喜忙甘兰灭小丑【昨据李侍尧奏回匪田五阿浑等复借新教名色纠约伙党于四月十五日起事攻破西安土堡提督刚塔帯兵往捕杀贼甚多并亲射毙贼目一人兹复据李侍尧奏官兵于二十三四等日两次打仗杀贼头人田介洪呉二韩二贼匪首犯田五腹中鎗伤在马营水自刎身死余贼八九十人奔窜现已添派官兵上追赶不日即可蒇事】弗庆只慙惶
　　夏至
　　北郊礼成述事
　　一月前增惧虞如旧嵗为【昨嵗癸夘夏至前因气滞旧患适作恐升降仪节有愆因即于御园斋戒遣皇六子恭代行礼】
　　方坛幸礼蒇仰慕慰心期三献昭防事八成协乐仪更希
　　锡康健躬祀永无亏【自昨嵗调理复元后今嵗　　北郊恭承　　大祀仰蒙　　鸿佑康强如昔惟期归政以前　　郊坛典礼嵗嵗躬亲将事用酬　　景贶耳】
　　夜雨【五月初四日】
　　北郊敬以礼成归
　　母事忱纾一嵗违【去嵗以防疴未能躬诣承　　祀深切惭悚】傍晚何期阵云布入宵遂致沃霖霏十朝恰遇时无舛五寸欣霑泽弗防骈叠防
　　庥何用答爱民惟益勅惟防
　　启跸幸避暑山庄之作
