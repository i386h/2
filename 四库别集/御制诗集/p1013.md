<!-- { "loadSidebar": true } -->
　　常平始夀昌春借逮秋偿本是爱民计或成蠧吏方【常平仓始扵汉宣帝时大司农耿夀昌所议建谷贱増价以籴谷贵减价以粜后人踵其意春借秋偿本为爱民良法自奉行不善者一任胥吏为奸扵是名为利民其实侵刻百姓法立弊滋有如刘般所云自古已然】食防因咽废备合遇丰蔵【后世又以有流弊而废置不行是因噎废食之见也既遇丰嵗不为贮蔵之计一任小民狼戾如魏李悝所谓谷贱伤农者此又必然之势也耕三余一耕九余三又何以云乎】调理洵精当【去声　兹据梁肯堂奏直常平仓谷额存二百四十四万五千余石因连年偶被偏灾防恩截漕赈贷之外凑动存仓协拨邻封并恩免民欠共缺额谷五十六万八千六百四十石零例应动项采买今嵗麦收丰稔粮价渐减秋成复约有十分为数年来未有之丰嵗登场后粮广价平不无谷贱伤农之虑应责成各州县趂此丰年买补足额以实仓储所产髙粱居多山路艰运准将髙粱粟米一体收买照例折谷俟明春青黄不接之时酌量出借易谷还仓并饬禁吏胥派累及牙侩居竒等弊又如因采买稍多致价昂仍即酌量停缓等语州县缺额之谷本应乗时采买今嵗又逄上稔诚为十年一遇之幸该督商筹采补更防诸弊洵属周到民食无妨而仓储可实自应允其所请耳】希闻特志章湖广总督署湖北巡抚毕沅奏报早稲收成九分有余诗以志慰
　　督司兵抚司民事兼署因之达奏函【向例总督职司营伍地方民事皆巡抚奏报兹因抚臣福宁来京陛见毕沅暂署抚印是以具奏收成分数】六十二州县报到【据奏湖北省除应山逺安郧西保康竹山竹谿六县不产早稲外其余六十二州县早稲均已收获登场内收成十分者咸宁蒲圻等十七县九分有余者江夏武昌等二十五州县八分者江陵公安等二十州县合计通省收成九分有余现在中稲将次结实晚禾暨各种杂粮菜蔬正须好雨滋培据各属均报扵六月中旬一律普霑至二十八九又复渥沛甘霖入土极为深透统俟饬查南北两省报到另行续奏】九分余早稲登覃饶中【八分】逮上【九分】农丰幸饱食足衣戸乐堪慰矣楚疆稔斯北仍防佳信望其南
　　登四面云山亭子
　　一嵗一登一什留两年两咏两篇收【每嵗至山荘此处必一登览每至亦必有诗计至丙辰归政以前甲寅乙夘两年再须留咏两次此后再来可毋庸题句矣】孙庚祖识同辛卯【予以康熙辛夘年生而　　皇祖亦适扵是年建此亭成屏泐　　御咏此中当有夙因】
　　祖泽孙钦此豫逰较雨量晴度累月【五月廿二日到山荘后即已暑热初以大田雨足惟望晴霁乃立秋旬余炎蒸益甚又觉雨泽少悭每日较雨量晴度此长夏新秋不觉已两月扵兹幸昨微雨之后顿尔凉爽方叶金令矣】慰过【平声】愁逭近中秋【现在荘稼已届成熟日内能再得一雨固扵杂粮菜蔬有禆即无雨秋成上稔已定亦可慰念】匡床小坐把吟笔问汝山亭可共不
　　留京王大臣奏报京城晴雨应时炎暑已退谷稼丰收诗以志慰
　　避暑犹逄暑异酷京师缱念讯其详【山荘向年伏天炎热不过数日今年立秋后婪热益甚因思塞外热犹异常京师人烟凑集更当何如并虑或至感患疫症颇为缱念随驰谕留京王大臣详察据实以闻】较之闗外雨经屡复以下旬送凉【据奏京城自交伏后天气向炎但间数日即得阵雨一次兼之云隂时布早晚偶值凉爽尚可加服单衣七月以来秋暑虽觉较盛幸初七日夜间得雨三寸十三日复得雨四五寸民间偶有感触暑气并无病暍时疫之症至二十日西北风起自未至申得有宻雨数阵气顿觉凉爽二十一二复得宻雨数次暑气全退至扵荘稼晴雨得宜结实倍形饱绽民情极为欢悦】欣矣都中炎尽退幸防此处爽如常【此间自二十后亦得有宻雨两次日内天气顿爽竟与往嵗初秋无异】协和六幕慙无术戒满巩谦敬益蘉
　　河南巡抚穆和蔺奏报秋成约收九分有余诗以志慰
　　九分余报麦收丰【夏间豫省麦收据穆和蔺奏报九分有余】幸矣秋成又得同【兹届秋禾成熟之时又据奏约收分数所有一百八防州县内约收十分者通许等六县九分有余者祥符等五十四州县九分者仪封等四十六防州县惟河内武陟二县因沁河漫溢间有被浸之处分数不无少减而通省合计共约收九分有余值二麦稔收之后复得此秋稼丰登农民无不忻忭等语今嵗天时人事诸皆顺叙日内西洋咭唎国所遣祝夀使臣亦将至山荘阅兹豫省秋稔情形渥防　　昊贶内省益増防惕】念共豫民
　　天贶沐敬深午夜地谦冲大都时若多称防【近据各直省报秋收者山东福建江西湖北四省俱在八九分以上直更报有十分益为近年所罕遇其尚未报到者莭据各督抚奏称旸雨时若秋禾芃茂俱可卜其稔收早晚亦当次第奏到也】何以斯逄自问躬用是益増心怵惕畏盈忧盛励无穷
　　题齐民溪亭逺眺
　　秋树已萧森秋波亦浩渺溪亭可骋望无碍逺山绕凭几黙会人得句知多少
　　咏防都斯坦所制玉盂
　　和阗产良玉追琢乏工为【和阗虽产玉而无良工】却赖防都制有过茂苑竒【苏州専诸巷多玉工然总不若防都斯坦用水磨治玉特为精巧】足承花四发耳缀朶双垂言念水圆喻【为人君者犹盂也民犹水也盂方水方盂圆水圆见韩非子】勑防益慎之
　　唐寅霜林秋水即用其韵
　　霜落金阊枫染红扁舟骋望赋幽通南巡率值春三月此景惟存想像中
　　广东巡抚郭世勲湖南巡抚姜晟各报早稲收成分数诗以志慰
　　东广南湖同日报南饶【九分余】东畧弗相如【八分余】逺先折发近后发【郭世勲扵六月二十四日发折姜晟扵七月初五日发折而同日奏到则以广东逺而湖南近也】楚九分余粤八余【据郭世勲奏广东省九十一防州县早稲收成九分者龙门等八县八分有余者花县等三十六防州县八分者南海等四十七州县合计通省早稲收成共八分有余据姜晟奏湖南省除永绥防桂东县向不种早稲外其余七十二防州县早稲收成九分有余者善化等二十一防州县九分者长沙等四十二防州县八分有余者永明等七州县八分者龙阳沅江二县合计通省早稲收成共九分有余】欠亦中丰民气豫【谓广东】上斯连稔嵗功书【谓湖南】似兹骈叠沐
　　旻贶亶切兢兢益凛予
　　微雨【八月初六日】
　　弗雨过旬日宜旸果是佳婪炎未全退【自二十日得有微雨炎蒸即觉渐解虽秋禾已届刈获无须霑泽而辰巳以后婪热犹甚今日自丑至夘得雨寸余顿増凉爽田中荞麦菜蔬亦不无禆益】涤热又兴懐夜朝晴好秋凉爽气皆量田寸余润荞菜亦称谐
　　陕甘总督勒保奏报甘省夏收八分有余诗以志慰
　　夏获又欣去嵗同【去嵗勒保奏甘省夏收亦八分有余】何期土竟绥丰【甘省固称瘠土然自四十六年查办王亶望等以监粮冐赈后近年屡报稔收可知前此大加惩创不为过也】截长赢縦补短缺仅六分原逊十充【勒保节次奏甘省本年春夏以来雨水调匀黍禾畅茂兹夏获届期该督约报分数内十分者阶州等八州县九分有余者伏等十一防州县九分者漳县等十三防州县八分有余者河州等十二州县八分者镇畨等十防州县七分有余者渭源等四县七分者金县等九防州县六分有余者臯兰等六州县统计通省约收八分有余等语该督截长补短原属照例牵算但以六分收成较之十分九分者丰歉悬殊闾阎生计维艰不能不为缱念】统计虽云号中稔向隅仍合念民穷【又据该督奏臯兰等十二防州县自五月十五六日得有透雨之后月余以来虽间得雨泽仅止一二三寸未能一律霑足地土渐形干燥秋禾未免受伤等语因念各该州县内夏收六分有余者已觉歉薄若秋禾复受伤歉收小民口食自必益形拮据特传谕该督详悉查勘如有成灾处所应缓征应借给籽种口粮即酌量办理不得以统计夏收已称中稔稍存讳饰致有向隅之叹】迩来都大闻佳信益觉徬徨惕此衷
　　京师得雨三寸诗以志事
　　向遇望雨时一得雨留京王大臣飞章即报似此秋成既定不过顺天府尹按例具奏而已
　　此间一寸京三寸南暖北凉蠲暑同【此间初六日未晓以前得雨寸余居然凉秋天气兹阅蒋赐棨等奏报京师同时得雨三寸此处虽较欠然田中无需种冬麦亦尚早而残暑已浄蠲胥堪慰念】穑事已成雨弗借菜收奚碍井无穷【现在秋成已定固无借雨且利晴晒以便登场至扵菜蔬向知皆井水灌浇更无妨碍也】云闲天淡金行协气爽人和造化功省嵗频欣阅佳信盈虚消息慎殷衷西安巡抚秦承恩布政使和宁同奏秋禾约收分数诗以志事
　　抚臣入觐藩防理身到不期奏到同【秦承恩扵七月初五日起程来京展觐所有秋成约收分数例应防抚布政使和宁具奏但福建湖南等省俱已奏到陕西较近何以奏报转迟随传谕该抚扵途次行知和宁据实速奏兹该抚现到山荘召见时询及秋禾情形适和宁奏报亦至】三伏欠霑幸后霈【前据该抚奏西安同州一带六月中旬雨泽未霑率属设坛祈祷等语嗣即奏称六月廿三四五等日得有透雨朕心虑其存讳饰仍即驰谕询问是否实在深透及秋禾有无妨碍情形旋据覆奏所有未甚霑足之咸宁长安等防并扵廿九三十七月初一及初六七等日复频沛甘霖入土极为深透秋成并可望其稔收览奏稍纾缱念】八分余获亦中丰【兹据和宁奏陕省八十八防州县内汉中兴安商州三府州属暨孝义五郎寳鸡岐山郿县盩厔鄠县蓝田等防州县均系雨水调匀收成约计九分有余及十分不等西安同州凤翔邠州干州鄜州六府州属内咸宁长安兴平醴泉长武武功等防扵六月下旬以后莭次得雨深透收成亦约在七八分以上及九分有余不等延安榆林绥徳三府州属虽因莭较迟尚未报到然入夏以来雨水尚属霑足亦俱约在八分以上合计通省收成约八分有余等语前以西安等处夏雨未霑惟虑有向隅之防是以不惮详细谘询今据称续得透雨总计尚可获中丰堪欣慰】细咨毋俾向隅叹约计漫欣总数【去声】充民食孜孜方寸里敢因
　　天眷畧纾衷
　　红毛咭唎国王差使臣吗嘠呢等奉表贡至诗以志事
　　博都雅昔修职贡【西洋博尔都噶里雅国曽扵雍正五年乾隆十八年遣使臣二次奉表修职贡】咭唎今效荩诚【去嵗据广东抚臣郭世勲奏红毛咭唎国遣正副贡使吗嘠呢嘶当防等奉表进贡祝万夀并称所赍贡品有精巧之物架座髙大若扵粤东停舶进京道里遥逺运送匪易祈扵天津海口登岸等语朕嘉其逺来特允所请该使臣去嵗八月间自彼国开舟扵今嵗八月初旬方抵山荘向化之忱可谓诚荩】竖亥横章输近步【淮南子载禹使太章步自东极至扵西极二亿三万三千五百里七十五步使竖亥歩自北极至扵南极二亿三万三千五百里七十五步此次使臣称该国通晓天文者多年推想所成测量天文地图形象之器其至大者名布蜡尼大唎翁一座效法天地运转测量日月星辰度数在西洋为上等器物要亦不过张大其词而已现今内府所制仪器精巧髙大者尽有此类朕以该国遣使逺渉重洋慕化祝厘是皆　　祖功宗徳重熙累洽所致惟当益深谨凛至其所称奇异之物只觉视等平常耳】
　　祖功
