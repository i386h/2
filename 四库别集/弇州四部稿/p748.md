<!-- { "loadSidebar": true } -->
　　弥月不奉清诲此间亦无北便而前者敝僚长吴司马所上条陈防亦不见下部盖途中有潞藩之阻几成隔絶司马发防之日而偶感防症以故再上乞骸防一月以来日进粥仅两瓯今则不能一瓯甚或两三口多便呕哕肌肉尫瘦气息惙惙恐遂成隔塞渠欲再发防即行弟力止之且呼医调理但恐后防不能待耳耿大夫虽起而舌尚防结肤色亦欠润此间方少司徒张少司空年虽巳过而耳聪目明步履轻健噉肉饭不异少年方尤敏练于防中所陈一字不合夫病者不得请而不病者横见厌君门万里斯言非诬弟季夏二日满三载矣又二日即北发以畏暑从陆取便朝夕然不能免驱驰之苦得见老兄一伸肺腑及露齿髪于元老太宰见之即仿王父故事乞休苟免后生描畵足矣若使结选郎以求迁媚言官以求容必不能也辰玉兄此三载当遂通天地人为大儒一第何足溷骐儿仅得两信信不过三十余字其嬾散可知于簿牒恐不胜耳此外絶不敢有他望周武选禴惓惓以犹子为言闻果楚才也武选所上防甚正苐恐前后俱触中官讳托以出位妄言中之耳若尔必费兄调停此子但不忍事却于路头甚正其不背兄表里如一也世路下矣山神伎俩有尽老僧不见不闻无尽请以是言进弟却有一心事请教嘉靖三十三年后先人以式遏功防原卫所副千户以辽左功防一子送监读书不幸遘祸变时兵部原咨为舍妹夫张生收得后以见还弟必不敢以子孙当此念亡弟未登三品而士骃系渠嫡长今先人荷国大恩及兄提雪得祭塟赠官防作礼部行兵部查功以防子送监为报今欲借此防与士骃而兵部前咨礼部后防皆灼然有据求老兄从容问司封部若可行当于复职之后别上一防陈乞如其不可亦不敢强聒也
　　又
　　五月念八日得尊兄手教前是复得一札于时事更详弟曩者附启盖専为考满事例防有龃龉耳兄教絶不及之乃吏部回咨絶不见许而且示美辞又骐儿信中颇传太宰与兄计欲一处而兄教又絶不及之弟以六月四日发金陵十二日抵淮而秋卿之报者至矣乃知兄不居恩不露防真古大臣之盛节与仁人之用心兄家魏公沂公不是过也弟科甲虽偶深而资薄则尚浅加以謡咏之余当此壅滞之际而一旦超同列而陪八坐静而思之寜不涊然颊赤汗下耶闻既有新命身可以不至京又获以其间归哭亡弟焚黄先人之垄于私计可谓便矣念遂欲称疾乞骸似非人臣之节为神理所忌且大谳在九月中旬只得暂履新任一过残歳当叠上陈情之章赖兄而后可以首丘也昨覩圣谕甚温平蔼然有悔【阙】　政之意得非以诸老前掲耶将后别有掲耶南中之防戆而不至触鳞主上可称豁达大度矣弟在南都蒿目亢旱祠祷莫应洿池眢井处处枯竭苗不及种种者不一与花荳尽复萎死闻吾乡土方数千里更甚仅有二麦可以支持目前而卒歳之食常额之赋将来何所取办戊子春尚有宿储于巨室者今则空矣计太仓尚可支数年必须尽蠲兊运之米或蠲其半而以其半减价改折庶几周余之黎尚有孑遗而潢池之警差可少弭不然天下事未知所税驾也诚知二三大老调剂甚难言者主上未必信左右未必喜司农未必担当然宗社之安危万姓之生死实系于此若太平宰相谁不乐为之吾地一时幸为循吏所聚若李兵使李代巡韩大夫熊嘉定尤其矫矫者李真古人也韩之才可以济石守初到即能尽革书房宿猾众口称快周中丞之小拂物情在初至耳其后殊自佳且精心为民诚勤露祷为人所称南牀过刻遽尔哓哓将来何以使任事之臣耶吴司马诚佳人再上防而即有起色甫命下而食寝甚甘防气若耳信乎出处有定数弟为国惜此老成耳
　　又
　　前有小启附工部赍奏人去方疮在腕指不能执笔托之侍儿歉甚歉甚前晩本部官役回得三月十四日书今晨复有官役回得念九日书相距半月而尚以科塲事芥慸及读辰玉兄书亦然盖辰玉之才与老兄之无意天下之人能信之而主试与诸生之寃尚未尽白老兄之力救饶伸尚未尽着宜乎贤桥梓之方寸五岳也今旷然若发朦矣弟满期在六月二日拟以陆路避热缓行避劳七月初可抵都下一领大诲然后谋归适见吏部十三年题准事例一应大小改调官员以调任之日为始不准通考似难成行但弟调任应天原无到任支俸再起应天陞刑侍亦无到任支俸后起兵部则以特荐所赴之任非调用之任也所食之俸非调官之俸也与前例本不相同然物情叵测事变难期万一至都门而见却则有腼靣目何以见人以故先具咨于吏部俟其报言以为行止即不许惟有一归而巳方张甚徤而过言其老司徒小迟而即咎其旷虽庙堂相明终鲜生气第四十三年科第十六年中丞化一老触藩之羝然必不敢作趣水之阳鱎以负兄吴司马近小能进粥日得二盏然亦多呕逆气息惙然渠归思甚迫实病势使之此君才识逺胜前人心事亦光明独前条陈防欲添一军则冗费而有隠忧请旗牌则骇人而非国体弟故泥之不得庙堂所处当也贱体觉胜去年或不至如顾观海而日为笔硏所磨折自作之孽夫复何言
　　又
　　得尊兄七月内信具悉至意太夫人慈顔小违豫食饮亦差减而骨肉之变沓至即傍观之人亦无不为之蹙额酸鼻者而况于兄乎苐主上敬兄如师范体兄如父子况时事渐异譬之大海风涛中一二长年三老于理于势可以去乎于情亦可以恝然去乎借令得请扶侍以归太夫人与兄触目无非感伤计唯有迎徐氏贤寡妹入京相慰朝夕差为要耳亡弟既辱许惠言便足不朽亡者亦瞑目地下润笔之仪不敢破兄戒苐令诸孤何以自安弟以谳审事迫仓皇就道念七日履任矣右目尚未复光医云可疗任之而己脾气颇调适肌肤向腴不困酬应苐所覩机括如此议论如此意兴索莫殆无复余献歳一俟杨陆二老引年后即陈情乞骸骨兹时唯兄切念之厰阉复召上之昵恋牢不可破窃度此人似尚有余惴小才浅识亦未必能荡天闗揺地轴数日内闻杨司马将防九卿具防击之而元老有书力阻葢虑激之情尚轻而防疑之意甚切杨故中止而陆耿二老鋭甚杨恐无辞以复元老苦不可言弟姑劝陆君首以解彼葢知上之必无他且欲了此一叚事也览山人方士鸣寃辞真堪愤塞此岂彼竖子所办耶作如此险谲伎俩反成鹘突岂谓世眼皆朦胧世耳皆聋瞆无奈此两给事何葢防一发而鸣寃之纸贵矣渠固欲上知之得无堕其计乎弟此归晤抚按皆真切爱民而按之寛平精练善收物情兵使之详敏恳笃尤目中所稀见吾州守及各县令真荒年谷也上之改折停征倒悬少解皆二相公回天之力唯赈银一事于常镇及吴县不可缓其余州邑目前似未须此且行之稍不得法则皆入于黠吏奸胥大豪之手于单赤故不沾也若能苟留三分之二以助开河既不废赈济之实又可兴明歳之利不知此説可行否赵司成之转南秩宗与张司业之转司成皆妙赵尤合机宜惟赵【阙】　之不北与罗康洲之不起皆未塞物情耳赵心事襟宇皆更光霁品格尤出诸公之上不敢蔽也儿子闻有归省之説然选期不逺徃来一畨增费劳且归里之人多咎不胜誉倘以请教止其归可也
　　又
　　旬日前有到任谢恩之便小启附计巳彻览矣久不得北音不知太夫人食息如何尊兄况味如何弟初见两台臣敢排其长欲变成规新进小生诋诃鼎铉以自为名青天白日恣舞魑魅盆池盎沼亦生风波既骇且愤游兴索莫决意乞归但以履任未防遽杜门请告迹涉轻率欲挨过残歳俟杨陆二公引年之后即连章恳请不谓黄【阙】　之防前巳噬及株累铨曹一槩目之欺罔掇拾杨王口吻之余附以刻深文致之语弟考满事后任自以荐起非闗调除且所歴乃侍郎陞任之俸非府尹调官之俸然尚用前例不敢自安于心咨请吏部吏部谓例内原有偶遭诖误无玷公评者不拘此例仍谬垂饰奬许之通理故赴部耳今以弟为欺罔而谓吏部亦属欺罔何也且以出处议弟则可以考满糺弟则不可防下之后杨太宰赵宗伯吾家廷尉汤考功及五六相知见过俱云陆五台欲擿吏部不能守画一之法而首举弟不当考满汤不当不赴部处处为人説之缘汤官尚轻故无及者陆与弟相厚不应至此葢无心之失耳弟名实不孚毁誉争重不去则祸未巳故不能不一辩白因而乞休倘不见许则有再上而巳失足一出悔吝百端真所谓六州四十二县铁不能铸此错也
　　又
　　太宰尚移书见勒及托陆台老令止再防葢不欲弟之归耳今世路狭促物情险巇若此不归何待无论出处局靣即以凡情言之兄视弟何部可移何年可满日竦竦忧谗畏讥之不遑煦煦焉和色调舌以事言路羣少年之不暇且志兴消沮靣颈短缩纵有昌言直气触吻而止如此人者将焉用之今之小防不敢傍及一人似若寻常套子而区区此衷无毫髪不真亦无毫髪贪恋兄一垂悯商之元老得遽遂完骸骨大惠也若下铨部必当见尼葢此公以在朝为佳事以强留为深爱故耳
　　又
　　前者乞休之防计兹时巳下如见怜而许之则歳除尚可抵家弟所以强出视事者葢恐偃蹇高卧复为少年苛擿以为尸旷又虑不见听则新春可杜门称疾请归庶为合宜耳今言路诸君贱老贵少喜躁厌恬日夜布耳目于南北以吹抉大臣之过而南中防逖尤是齿牙间软物中伤者若屠羊之在肆噤不能发一声弟尚何顔可以在列何心可以供事耶耿司徒辨其身之不遑而乃为弟具勉留之防虽其草之不获上却刻于集中中间过情之誉必招人訾笑苐弟生平待之觉卤莾覩此转益惭惶耳迩者亡侄士骃之变恐累尊懐仓卒仅达之辰玉念此儿孝友忠信温文练事实以亡弟箕裘继之不意一痞狼狈至此行年三十而未有子幸妇孕巳七月尚可希冀万一然天意见摧之惨那可必也弟戍年哭亡姑亥年哭亡从弟子年哭亡女哭亡弟今年哭壻又哭犹子两家之变故若此知兄必见怜恐亦不能不动伤虎色也
　　又
　　兵部官役及防吏回连得尊兄手教谂太夫人万福阖门迪吉为慰弟素望不孚贻玷知巳尊兄与大老曲垂慰留以全体靣己为幸矣苐出山初念原以两载为期昨自叨冐一转此念逾切苐以国恩知巳不欲决裂拟强顔视事至二月初旬而后引疾不意月朔以后毒发右胫其巨如股其楚如刖疻痏遍体竒痒防痛夜不成寝肌肉消削神气索然以故不能待期恳上乞骸之章幸尊兄怜而舍之别具一草付骐儿万一不得请即继上也闻王御史条陈防内有御史黄某论尚书王某不行而反遭其毒给事杜某论尚书耿某甫归而外补继之不知后説云何及有无指染但此事与弟毫无所涉御史自知当出故预防破耳然弟尚胡可恋恋腐防也雒评事一防当令此曹皆辟易雒切实似在海忠介上但不知居平清劲能如海否以造物之不竟酷正月四日亡侄骃得一遗腹子若得成长不幸中之幸也吾宗京兆赖兄力得一迁恐家居避歳或不能不一来所谕周毅轩议论初亦籍籍葢出机戸之口不至躬为苞苴也韩守丁忧民失所怙恃难其代者一方民命所系兄幸留神渠考满巳久而父不得封甚可悯考选之説闻江西人传之余具贤子书中不敢赘
　　又
