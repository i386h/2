<!-- { "loadSidebar": true } -->
　　先是太康长女横烟，嫁缪方有孕。铁山之役，缪方阵亡，两妹接入宫中，令私侍潜光。潜光病渐愈，欲立为宗妃，恐名不顺，乃使瞋云伪孕。六月产一男，名继文，乃废可后而立瞋云。以继文为太子，举朝哗然。时绍龙飞会合赵无知之军直逼碣门，尹百全战疮虽复，而右指骨为炭团之锏所碎，拿枪发矢，俱不良。左眉二十乡已为黄石军所据，右眉十三乡亦为赵公挪所得。碣门虽有重兵固守，而人心摇摇，不可终日。废后可红绡召飞虎入宫，私议曰：“王不念旧德而仇我兄妹，今晋军围急，我八绍乡又为无力所破，无家可归。哥　哥　何　不　私　以　眉　京　降　晋，以　保　富　贵。”　飞　虎　曰：“晋王虽与吾有旧，但事权不属。尹百全又讥察完密，恐消息不能出得碣门。俟有同志的，可慢慢商量耳。”　时劳译、老士矜辈，日倡降议，思得美人以惑晋主，而骤不可得。飞虎言于劳译曰：“闻侍郎日求美人以献晋，某妹红绡已遭废黜，量无福　以　配　绍　庙，侍　郎　何　不　言　于　大　王，使　某　妹　一　行乎。”劳译曰：“容商之。”　乃私见潜光曰：“　臣遵旨选采美人，虽俗语云，可氏多佳丽，然能倾人城国者，卒鲜闻。故侍郎缪方的夫人绍横烟，笑生百媚，见者无不眩迷，王曷遣之。”潜光初闻怒甚。旋低头叹息了一回，温语答劳译曰：“容商之。”是夜潜光至窈窕苑以劳译之语语横烟，横烟泣曰：“妾姊妹皆沐殊恩，何敢自爱以阻军国大计乎。昔汉元以昭君和单于，王允以貂蝉惑董卓，前人自有故事，倘天祐眉京，妾当建奇功于床第间乎。若再得一人为副，大事成矣。”颦雨曰：“今废后蓄怒已深，妾姊妹终为所害，大王既不忍加诛，何不遣之与姐姐同行。”　潜光蹙然曰：“　后虽废，犹然后也。以妻事人，何以立于光天化日之下乎。”　颦雨倒在潜光怀里哭曰：“大王不忘结发之情，是将欲复后而弃妾姊妹也。妾请先死于大王之前。”　言罢，嘤嘤的哭个不止。潜光搂抱着软慰了几回。横烟曰：“此事妾当先见可后以言瞋之，若自愿离宫，则令改换名姓，终身不许少露真情，亦不使朝臣一人知道，应不为大王辱。”　又使人请瞋云酌议，瞋云复怂恿之。横烟乃私见红绡，备述其谋。红绡大喜，誓改姓名，终身不泄。是时，由不得潜光做主。瞋云私召劳译入宫，使以横烟红绡为女，横烟改名劳奢奢，红绡改名劳庆庆，出所藏奇珍异宝以饰二女。劳译曰：“今碣门外尽是绍龙飞赵无知的军马，左有可娇鸾右有赵公挪。女无妍丑，入宫见妒。况天仙似的两个美人，怎能相容。惟眉京之后，皆属韩腾，羊蹄径虽塞，然犹可容一人一马。不如重赂韩腾，因之以见晋主，凭着老臣三寸不烂之舌，倘得重围顿解，大业会有重兴。王不见吴越之事乎？”　潜光低头不语。劳译曰：“忍一时之辱，保万代之基，在此举矣。”　潜光曰：“此事，须令呼家宝知之。”　劳译曰：“　不可。家宝大臣也，知而不谏是失为相之体，知而谏事转纷更。”　乃修成降表，选宫婢十二人，羽林壮士三十人，锦车绣马，从后苑门而去，潜光饯之。红绡曰：“妾待罪冷宫，苦雨凄风，已成弃物。今为国家之故，何敢惜此无用之身，妄冀回心有院，不为王一行乎。倘王念一日结发之情，善视妾兄，妾之死日，即妾生年也。”言着哀哀的哭个不了。潜光执其手，泪流满面，不能声。只见横烟抱着继文，哭曰：“我的儿，你他日成人，缵承大业，亦知为娘的千磨百折如今日乎。”　瞋云、颦雨亦相与抱头大哭。时，日已落，月初升。露重星稀，一鹤唳空而过，其声如哭，甚凄恻人。劳译曰：“　天上河明，人间砧急。此时正好出宫，无恋恋也。”　潜光捧酒一杯，赐红绡曰：“朕兴卿伉俪以来，本无瑕衅，但缘分浅薄，不能偕老终身。天为之也。愿卿善事新主，无仇旧君。”　言着，大哭。红绡跪在地下，呜咽不能言。瞋云亦捧酒一杯，跪着，曰：“　妾不才，不能终事娘娘，致恩怨参差，妾之罪也。愿娘娘满饮此杯，以释前过。”　红绡曰：“　子留受荣，奴去受辱，命也。”言未已，颦雨亦捧杯跪下曰：“　娘娘倘肯展其狐媚之才，以蛊惑晋主，使之戮忠良用宵小，则功高麟阁，不远胜妾等乎。”　红绡曰：“汝姊妹邀宠深宫，而以辱身贱行之事派奴家，而犹以为胜汝，不大可痛恨乎。”　瞋云曰：“渠年幼，出语不伦，娘娘恕之。”　时劳译率军校屡催，见横烟与潜光搂做一团，哭得风酸月惨，露泣星啼。潜光已魂魄摇荡，不省人事了。瞋云姊妹扶归苑中。随行的宫女，遂扶横烟、红绡登了锦车，劳译亦拜辞君后，连夜向羊蹄径进发。
　　第五十三回　劳大夫拙用美人计　可新妇巧点探花郎
　　自杏英屯军双角，韩腾屯石杵，眉后百乡，皆为晋有。是时，韩腾夫妇，威名藉甚，恩锡日隆，并封司马杏英为绣旗伯。一日，夫妇正聚宴于玉带旧营，忽报眉山大夫劳译求见。杏英谓韩腾曰：“这劳译，必为求降而来。君侯曾为潜光所辱，须大肃军容，以威临之。若厚礼卑词，可为转奏紫都，听君相发落。若徒凭口舌作说客，可即斫杀，以奸细论。”韩腾曰：“愿与夫人同见劳译。”
　　即发号炮，传齐军士，务要旌旗整肃，队仗森严。诸将皆顶盔擐甲，自辕门至仪门，自仪门至虎帐，皆刀闪电光，气争雷怒。使军校传令箭一枝，带劳译入见。劳译从旗缝刀林里蹲入，惊得面如土色，伏于帐前。韩腾大怒曰：“你是何处奸细，在这里窥探军情，拿去斩了。”　左右齐声吆喝，劳译正欲分辩，只见右坐的，正是绣旗伯杏英，啭着娇声，问曰：“汝且从实招来，或可免死。”劳译曰：“某本眉山大臣劳译，奉寡君之命，来上降表，求将军转达朝廷的，误冒虎威，期缓一死。”韩腾笑曰：“绍潜光灭我韩庄，戮我宗族，残虐我士庶，攘夺我土地，自以为一世之雄也，安肯降。”劳译曰：“昔者韩仁兄弟，卖国求荣，寡君即戮于将军之前，所以谢将军也。今者天不L绍，以底丧亡。兵临城下，穷蹙求降，此仁人君子，所当哀而怜之者。夫胜则为君，败则为臣，古今之通义也。寡君使某奉黄金百斤，明珠千颗，以为将军犒士之费，冀将军容某得至紫霞见大王，虽为王戮，未敢加怨于将军也。”　杏英喝左右：“将那大夫的降表传上来。”杏英看罢大笑，又传与韩腾过目。韩腾看犹未了，杏英曰：“大夫欲用美人计，学吴越故事乎。绍潜光虽欲为勾践，但我王不比夫差，大夫断送了两位令嫒了。大夫请起，带二女来，待某一观，以广见识。”　劳译不得已，叩头而出，即带二女进营，跪在一旁。杏英叫抬起头来，看了一回，赞曰：“　好个美人儿。大王收录，定然宠冠后宫了。你两个是同胞的姊妹么，可报名来。”　横烟曰：“　婢子是劳奢奢。”红绡曰：“婢子劳庆庆，是同胞的姊妹。”　杏英乃使偏将张宾领劳大夫一行人在温平乡住着，待某将那降表奉闻朝廷，待旨宣召。劳译没奈何，携二女与从人，随着张宾，往温平乡暂住。
　　明日，杏英自携降表回都，私见花丞相，备言其事。余余曰：“　这几日，是开科取士的日期。这降表，可搁在这里。夫人先使人将劳译父女监禁着，待娭家相个机会，因便奏闻，勿使中他这美人计。”　杏英笑曰：“　王的脾气，惟相公知得深。至于劳氏父女，已监在温平乡了。”　言罢，遂拜辞出都而去。
　　凝命三年九月，初行开科盛典，以花容为正总裁。时无知既破尹百全军，乃以得胜之师移驻碣门，与龙飞合。多出奇计，碣门将破矣。花容乃讽王召无知回，无知没奈何，即日班师回都，以为副总裁，俾取录之权皆操之无知，花容总其成而已。是时，锦屏山右，试院落成。各乡、各邑、各庄，皆贡士至都，宁缺无滥，亦不限数，约得二千余人。初十日，头场试策对。十四日，二场试诗赋。十八日，三场试杂文。十月初一日，榜发。甲榜进士五十名，乙榜进士二十名。初五日，殿试。一甲进士三名，二甲进士十七名，三甲进士三十名。初十日，王亲御紫垣殿，钦点状元。阶跪着红袍纱帽的三人，一人年纪四十以来，面瘦黑有髯，名玉和声，是黄石庄人。王甚爱其策对，谓有经济才，遂点状元。一人脸白面方，年甫弱冠，名可芳蕤，是二绍乡人，点作榜眼，一人年亦弱冠，桃腮杏眼，温婉如好，女名斗贯珠，是苦竹乡人，隶紫都籍，点作探花。各赐御酒三杯，簪金花一对，命跨马游街三日，以荣之。叩首谢恩而下。独探花斗贯珠踯躅迟回，袖中出本章上奏。王使女侍郎传进，展阅已，大惊。顾花容、无知问曰：“卿知此探花来历否？”　各对以不知。王曰：“此朕之国丈母也。”　举朝无不失色。凝视贯珠，王乃赐坐于螭帐之旁，立宣国丈可介之朝见。俄介之至，王喜为之揖曰：“国丈恭喜。”因指贯珠曰：“此非国丈母乎，今点了探花，是天子门生，夫随妻贵，国丈亦朕的门生了。”言罢君臣相顾大笑。介之俯伏谢恩。备言可当韩腾媒合之事，于归一载，并不以臣老出怨言。臣家足足、香香两娘娘，从军日久，亦并不知，故未敢奏闻。今朝廷开科取士渠定要改了男妆，向试场中争胜负。实不料骗得王一个探花，罪当万死。王笑曰：“国丈枯杨生华，晚福不浅，诸国丈坐了，好说话。”介之谢了坐。王笑顾无知曰：“　当年朕娶了这状元，自以为千秋奇遇，今探花又是这状元取中的，谁知状元的衣钵又传了这探花，恰被国丈娶了。他年生个小探花，朕一定要吃喜酒的。”　言次，君臣又笑了一回。王谓无知曰：“卿可带这探花入宫朝见王后，博笑儿。”　斗贯珠又谢了恩，随无知入宫去了。
