<!-- { "loadSidebar": true } -->
　　取义何尝写悦愉　　【御制八征耄念之寳记首叙年七十时用杜甫句镌古稀天子之寳防　　　天眷佑幸无大陨越于兹又浃旬矣思有所以副八旬开袠之庆镌为玺以殿诸　　御笔盖莫若洪范八征之念云云仰见　　皇上兢兢业业日引月长自　　七旬迨今两刻玺文初不以　　圣夀益隆稍隣愉悦而有弛干惕也】周颂仔肩卸尚未　　【御制记又曰予夙愿八十有五满乾隆六十年之数即当归政今逮归政之歳尚有六年一日未息肩万民恒在懐庶征之八可不念乎云云仰见　　皇上凝承寳位孜亹日新胞与之懐真靡间于夙夜也】舜歌丛脞戒其毋　　【御制记又曰　　　坛庙之祀不可不躬亲两旸之时不可不常騐中外之政不可不日勤民物之养不可不心存苟失其一丛脞随之则吾岂敢云云仰见　　皇上万几日理钜细无遗广运之徳所由与姚沩嫓隆也】
　　康彊适性恒庄敬　　【御制记又曰兹逮八旬幸赖天祐身体康彊一日万几未形智衰不可不自勉也云云仰见　　皇上觇时问夜秉烛待章控辔云驰下笔泉涌行礼拜跪规矩冲和三推广亩弥见从容乙夜细书不资靉叇无论耆艾无此矍铄即少壮亦未有能习劳整暇若此者皆由　　庄敬日彊正丹书所谓恭则夀也　臣邹奕孝】占关情厪牧刍【御制记又曰念庶征即所以念万民云云管子有言食者民之天凡雨晹燠寒风　　　天之】
　　【占騐皆关民之休戚仰见　　皇上诚求保赤盖善言天者必有騐于人也】
　　申锡无疆弥曼羡寅承
　　有昊敢驰驱　　【御制记又曰子沐　　　昊干鸿贶为独深而予之所寅承　　　锡羡当何如云云仰见　　皇上昭事小心茂膺多福益因昊贶之隆倍切只承之念嘉乐之诗保右命之自天申之说经者以保右申三者为重叠辐辏之辞盖　　　天眷　　圣人引无极也】六三一孰崇闳竝　　【御制记又曰汉唐以来古稀天子才得六六之中至八旬者才得三而三帝之中惟元世祖可称贤其二则予所鄙也即元世祖亦未如予之五代同堂云云按三代以下帝王夀登七十者仅汉武帝梁武帝唐明皇宋髙宗元世祖明太祖六帝其中惟梁武帝宋髙宗元世祖年登八十无论梁武帝宋髙宗不足言即元世祖大有为之君可称贤主然践阼非早建号仅三十五年传孙成宗其诸王世系元史虽无表可稽但计其世次讫顺帝不过四传以视我皇上五代同堂　　御宇五十五年以来康彊逄吉不独古所稀闻直自古所未有也　臣郑】
　　【际唐】二十五轻玩好娯　【国朝受　　　天命采古制为玺寳文始用　国书嗣又兼用古篆尊蔵　交秦殿中凡三十有九此外复有受命于天既夀永昌玺及髙斌所进寳应玉玺亦附蔵　内殿　　皇上以所贮厯年既久纪载失真且有重复考正排次定为二十五寳以符天数并申言人君躬膺大寳在徳而不在器大哉王言洵足袪汉唐以来诸君侈言符瑞之惑详见　　御制国朝蔵寳记】
　　内禁钤青袪旧载　　【御制国朝蔵寳记云防典旧称皇帝奉天之寳即传国玺两郊大祀及圣节宫中告天青词用之语尤诞谬　　　大祀遵古礼用祝版署名不用寳圣节】
　　【宫中未尝有告天事或道箓祝厘时一行之亦不过偶存其教耳未尝　　命文臣为青词亦未尝用宝盖縁当日修防典诸臣无宿学卓识未曽请防取裁徒沿明时内监所书册档承譌袭谬遂至于此】翰臣辍拟仰
　　成模　　　【圣祖圣夀望七时尝欲镌通用小玺命内廷翰林拟文皆无当　　　圣意者乃定用戒之在得四字庚子歳　　皇上夀跻七旬于避暑山庄新作书堂顔曰戒得即阐　　　圣祖未发之防今镌　　八征耄念之寳遂亦不假词臣帖拟也】羮墙额
　　赐堂添庆　　　【圣祖御书五福堂匾额　　　赐世宗恭摹悬之　雍和宫及　圆明园乾隆丙申　　皇上葺宁夀宫之　景福宫因作五福颂书之屏间至甲辰　　皇上喜得元孙五代同堂而于　圆明园及避暑山庄　勤政殿后亦悬是额并镌五福五代堂古稀天子寳以志庆臣达椿】回准
　　功彰论采腴【庚辰西师蒇事准回两部尽入版图皇上追维用兵之始众议不无疑阻而睿谟独防不五年而大功告成作开惑论以示中外设为春秋硕儒臻成大夫往复之词而折衷】
　　【于信天主人因镌信天主人寳即采论中语也】
　　什赋勤民民为守【敬　　　天勤民之寳　　　圣祖仁皇帝　　　世宗宪皇帝皆以钤御书者　　皇上御笔亦常用之戊辰歳曽　　御制四言诗记其梗概推本　　　天民】
　　【视聴掲以挈纲提要四字心传于千万叶永矢干干之句所以示圣子神孙万万世宪章遵用之准】
　　巡摅明理理宁迂　　【御制南巡记发明举事机宜必本于敬　　　天明理敬　　　天斯能爱民明理斯能体物因镌敬天明理寳寄意】和阗钜质獒厎旅【寳材以和阗精玉为之考宋徽宗时以和阗产玉遣使索之其国王表称于阗国偻防有福力知文法黒汗王书与东方日出处大世界田地主汉家阿舅大官家表中称所须大玉一时难得须俟三四年后采得再进可见当日虽遣使往征而不能必致今和阗久入疆索每歳贡玉入京瓌材巨质络绎捆载以供典瑞之用古称西旅贡獒不足言矣　臣阿肃】
　　【御制】察哈
　　鸿勲朡厥俘【书序汤伐三朡俘厥寳玉作典寳可见古圣王亦未始不以圭为瑞我　　太宗文皇帝天聪九年贝勒多尔衮等收复察哈尔林丹汗全部获厯代传国玉玺明年四月　　俞诸贝勒大臣及诸外藩等之请以符瑞炳着建　国号曰大清改元崇徳我朝函一区夏虽在徳不在寳　　太宗特俯徇舆情为应　　天顺人之举可谓于汤有光矣】宵旰敷纶朂仍己【予仰邀昊佑锡羡延洪得刻用此寳以殿御笔并石渠图籍亦加钤用非以自幸实随时寓目可借以自儆耳】子孙用玺盼遥吾【后嗣子孙诚能法予念庶征即以念万民之心至七旬八旬亦用此寳以巩我大清亿万年丕丕基庶足慰予祈天永命之愿耳】　可能符望惟
　　天贶【予葺寜夀宫为归政后莬裘因于宫内建阁名之曰符望今距乾隆六十一年仅隔六载果能幸邀
　　鸿贶则予望为克符矣】
　　直到頥和匪数拘　【宁夀宫有　頥和轩按曲礼人生至百年阅十载各有称名若幼弱壮强艾耆老期之类独耄兼言八十九十陆徳明经典释文谓一本作八十曰耋九十曰耄不知耋亦兼七十八十徳明于易释文复依马氏作七十曰耋而诗秦风毛传八十曰耋左传僖九年杜注七十曰耋故邢昺尔雅疏曰耋有七十八十无正文也即耄属八十而许慎说文九十曰耄刘熈释名则七十曰耄大抵耄自七十至百年为日最长舜年六十受命在位三十有三载则九十三矣而曰耄期若谓九十百年之间卫武公九十有五作抑戒曰亦聿既耄然则期頥以前皆可曰耄由此积数百千万亿京垓秭有隶首不能算摩醯首罗不能知者】
　　洒墨露垂栞翠版　　【御书八征耄念之寳记刻石】
　　颁圅云捧耀筠觚　　【御笔寳记墨刻　　颁赐中外】初元肇祚寛腾诏【今歳　　圣夀八旬敷天同庆于元旦特下　　恩诏颁行天下　　皇上敛时锡福而薄海腾欢春台
　　普乐诚为　熈朝盛轨　臣钱棨】二富蔵氓
　　普免租【元旦　　上以八旬夀辰仰荷　　　天祖贻庥率土称庆以至梯航重译祝嘏来庭从古史牒实所未觏允宜广宣湛闻敷锡兆民将乾隆五十五年各直省应征钱粮通行蠲免我皇上加恵元元　　恩纶叠沛蔵富闾阎仁政实迈千古矣】绕膝三安封
　　锡砺【上年十一月初八日　　上以新年为　　八旬大庆　诸皇子禀承家法孝道克循　皇六子进封质亲王　皇十一子封为成亲王　皇十五子封为嘉亲王　皇十七子封为贝勒】介眉四国产呈砮【防典载朝鲜国每年遣使入贡琉球国问歳一贡安南暹罗二国俱三年一贡向时依期入贡各国使臣不能相值今歳元旦朝贺行礼四国适防共球鹣鲽之盛自古王防开图未能有此钜观也】南交将觐
　　尧时授【今歳阮光平亲　　觐恭祝　　万夀先于上年十二月内据福康安奏阮光平以安南僻处炎荒请　　天朝颁示正朔　　皇上以该国王缔造之初即能崇奉　　天朝定时正朔深可嘉尚因即降　　防允行谕礼部即将乾隆五十五年时宪书发往交该督等委员赍至镇南关令该国镇目转交国王只领并　　谕嗣后每年即着礼部照朝鲜请领时宪书数目发交广西巡抚照此次之例先期颁给无庸遣使赴京请领　臣严福】西极还赊
　　佛拜膜【廓尔喀在后蔵外上年归顺遣大头目巴拉八都尔喀哇斯哈哩萨野二名带散畨二十三名恭赍表文贡物赴京朝　　觐表内称敬奉大皇帝即如敬奉三实佛合掌诚心皈依　　大皇帝驾前等语词意极为恭顺于上年十二月杪到京瞻仰　　天顔优防　　锡赉】苍帝发生
　　山跸莅【二月东巡礼崇望秩朝于方岳义举周官原为古圣王不易之典即袁宏汉记曰东方者万物之所始山岳者灵气之所宅求之物本必于其始取其所通必于其宗其説亦属可取但后代侈言告功不特剏封禅之仪并専刻寳玺以为金泥玉检之用最为诞妄我　　皇上以八句展敬降防今春二月八日启跸前诣泰安登　岳荐馨为民祈福利且副就瞻按庆典本有岳渎之祭】
　　【岱宗为五岳之长　　躬亲禋祀礼亦宜之非如汉唐宋升中之诬即刻寳亦非供封禅之用也】
　　素王仁夀
　　泮旂纡　　【皇上崇儒重道统合君师毎年春秋释奠文庙或　　亲诣行礼或　　遣官致祭去歳以　　庆迓八旬于凡　中祀皆欲　　亲祭一周以尽为君之职今歳二月上丁将　　亲诣释奠而于东巡复　　躬瞻　阙里蠲洁荐享景仰之　　懐恰符仁夀不仅如诗鲁颂徒以芹藻鸾旂侈言在泮之盛也】春灯排
　　咏隂阳复【自乾隆丙寅始每歳上元俱　　御制灯词四章六章八章不等自辛未以来例作八章五十三年戊申　　皇上计至六十年归政相距八载歳赋灯词八章恰符羲经全数因以卦名之平声二十一皆押为韵仄声四十三则于诗中嵌入本字今嵗所用自随至复卦位剥下起复恰合隂阳生生不已之数　臣程昌期】石鼔偕镌潘薛徒【周宣石鼔向在太学皇上阅近时搨本惜其字迹漫漶所存仅三百十字因　　亲加排次截长补短仍为十章并为之序　　命新制十鼔勒文并列国学又以热河为每歳　　恵逺诘武之地亦　　命于　文庙镌刻十鼓列于防门而大学之旧鼓则　　命缭垣以蔽风雨俾永万世其文宋薛尚功以下诸家各有训释元潘迪重作音训刻碑鼓旁因并　　命词臣更依　　新编石鼓文字次第择诸家之长为音训附刻　　御制序文碑隂与迪碑并传千古俾阅者一目了然】宿次角亢欢赞华【尔雅释天夀星角亢也本年正月初五日值角初六日值亢正逢　茶宴】野谐箕毕乐逰衢【春秋纬云月离于箕则风扬沙诗月离于毕俾滂沱矣是二星本有好风好雨之异而月能各从其好犹庶民之休咎系乎上人之得失也今　世际熈和小民遂生复性真不啻逰康衢而歌耕凿也】近
