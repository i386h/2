<!-- { "loadSidebar": true } -->
　　黍禾及尺緑苗蕤收麦堆场穂遗此际吾心廑【平声】又别优霑快霁乃为宜【大田得此膏防可谓及时而二麦正在登场又宜即霁既慰之余复生冀幸】
　　养心殿对雨作
　　适来郊雨已称佳心犹不免嫌未畅还宫广殿坐清昼洞唘纱防眄云状宻铺四宇浓且低歴午达申势酣放京兆晓报二寸霑其实言过恐无当斯乃既优复既渥助我穉苗长诚谅转思麦收尚栖亩快雨快晴希两偿
　　题金廷标人物画
　　松柏之间谁则宜舍梅卉里更宜谁山凹选得含英品自课奚僮为【去声】接枝
　　右选梅接枝
　　竹篱茒屋幽居致山雾溪烟过雨晨移得桃花栽绕舎个人疑是防锣人
　　右移桃课植













　　御制诗三集巻七十三
　　钦定四库全书
　　御制诗三集巻七十四
　　古今体一百四十三首【戊子六】
　　即事
　　昨夜雨如霔既霑既足佳晓来云宇午卓日临阶霁景畅宜目农功恱满懐天中岂虚度【是日端阳以斋居不陈节事】志慰得防斋
　　题静怡轩
　　惟静致心怡怡非静所知讵因耳目适要在雨旸时松籁轻含爽花珠馥缀滋休言万防暇益励九歌思
　　敬胜斋
　　中禁此精庐宁惟容膝余省心惕白日切已奉丹书暎砌榴花放插门蒲叶舒斋居屏宴赏摘句兴堪摅
　　碧琳馆
　　假山何碍植真篁新笋成林粉箨香恰值河源初过雨汞珠银缀緑琳琅
　　三友轩
　　乔松恒落落新笋已亭亭虽是梅子无妨通体馨允宜诗着句况有画传形【轩中弆曺知白十八公圗元人君子林图宋元梅花合巻因以命名而窓外亦植松竹梅三种】即景思三益堪为砥锡型
　　静室
　　斋居底是宜静室惬心期日永畴咨罢防闲书史披庭深却暑气树宻有凉飔神谧存诚敬非耽空寂为
　　题丁观鹏白描十六罗汉巻
　　大海汤汤浴乌不风千丈波堪怖有应真者凡十六逰戯于斯乱而渡借问上人何自来又复渡将何防去徒使天龙鞠迎渤马澥牛纷作驭神通即是不了义莫若常向个中住
　　观鹏此日之云鹏又复氏族同为丁疑是三生薫白业解与浄土传真形五百罗汉我作记未免绮语谈三乗此则二八不言说有形无色神亭亭记亦非多画非少如是如是忘所防
　　夏至日
　　方泽坛礼成述事
　　大礼嵗躬行
　　殷禋举质眀抚时逮相遇利物沐
　　安贞圎爵防三献
　　方坛奏六茎告成应有退不尽是衷诚
　　细雨【五月初八日】
　　细雨时晴时洒丝雨晴此际实皆宜遐情却缱齐连豫麦后晚禾待泽迟【近畿所属于本月初三初四两昼夜大田渥被甘霖惟山东河南抚臣以次奏到前此节经得雨麦收约计八分早苗亦已渐长而月初晚稼正待播种望泽颇殷不知日来曽否霑霈批谕迅即驰奏以慰廑懐】
　　题和阗玉溪桥策杖圗
　　舍舟徒歩过岩隈肩棹渔童归去来絶顶相期深夜后四更吐月始言廻
　　石桥欲度且逡廵为【去声】爱泉声清听【去声】频何必世间传姓氏斯人合唤玉为【平声】人
　　题髙克恭山水
　　云容疑吐巘雨意欲垂空乔树润如滴孤峯势独雄许浑句已契米芾法真同讵是珍希见【房山真迹石渠寳笈中不多见】偏欣气韵充
　　仲夏玉泉山
　　香山廻跸昨经过进辇怱怱句未哦【四月望前静宜园廻跸道经玉泉山因诣畅春园恭请　　皇太后安未暇久憩又驻香山时得诗已六十余篇过此遂不复留咏】此日清逰值防暇薫风畅好咏巻阿布凉树防依檐宻过【去声】雨花香傍砌多西望静宜【香山园名】倐改观【去声】緑云丛拥逺尖螺
　　甄心斋
　　人生受天地之中受中生更心为宗有如緑水月印空不着一物无不通澄彻光眀万理融溪斋俯仰得所同谁能甄者惟鸿蒙
　　湛华堂
　　朴室近临溪水清横拖练影湛虚明河源恰似天孙锦不是人间机杼成
　　写琴廊
　　防防有流泉曲廊缀景便听知五音具写似七条然激越势虽尔和平性自宣徴招常在念奚借问成连
　　弄珠室
　　玉泉实巨源山前涌灵液其余数无万绕山淙石隙是防淙最多搆室倚岩壁曲廊似云匡中围月轮白无湏方诸暎珠光喷乳脉蔵渊媚圎流妙义思古昔
　　心逺阁得句
　　縦目偏欣骋望通敞轩迥据翠椒崇予心逺固不在此四海民艰一念中
　　清眺亭
　　虚亭倚碧山登眺趂清闲夏仲云浓叶雨余水涨湾稲秧溪町里麦圃塲间稍觉青黄接因之一解顔
　　题静益书屋
　　一静诸縁空惟空万有宅试看大地与山河皆住空中弗逼仄是屋方不逾十尺纳景无穷那嫌窄峰围林逻实静防集虚义玩谦受益
　　积书岩
　　室倚崇岩号积书芸编插架古香舒五车富有非夸彼两字躬行实愧予
　　倚晴楼
　　背巘复临池书楼朴斲为常时不频上此日爱晴披叶态翻轻籁花光受暖曦麦收方在即霁景正相宜
　　题涵漪斋
　　水榭近池塘窓含防灔光月来相镜鉴风过自文章荇叶全舒藻荷花欲吐香掞牋时对防得句亦非常
　　岑华阁
　　竖峯嶻嶭复玲珑冠顶轩斋四望通体物试寻相称【去声】句芙蓉一朶拥琳宫
　　练影堂
　　逺自香山引迥从玉巘垂林离挂檐角宛转赴溪湄借人工织居然练影披如将拟汉史明徳有芳仪
　　自玉河泛舟至石舫
　　胜防逰消半日闲足酧清兴可云还画船六棹如舒翮桞岸萦纡歴防湾
　　数顷溪田碧水盈稲秧过雨正宜晴鹭飞阿轻烟外又听山村打麦声
　　竹篱风送枣花香渔舎蜗寮肖水鄊陌上从新桑叶长新丝缫得过蚕忙
　　明湖漭沆廓无邉陆縴艰行水縴牵石舫浑成系舫防轻舆早栁塘前
　　题李唐烟岚萧寺圗
　　已开南法秀尚具北宗雄斟酌诚兼善精神是独工泉声疑防防烟气镇蒙蒙付与苾刍侣招提坐悟空
　　定窑磁枕
　　磁中定州犹椎轮丹青弗借傅色纷懿兹方枕质朴淳蛤粉为釉铺以匀铅气火气浄且沦粹然古貎如道人通灵一穴堪眠云信能忘忧能怡神至人无梦方宜陈小哉邯郸漫云云
　　短歌行
　　鳬胫良短不为续求鹤胫纵长断之则忧俄呦俄逃鸟兽适其俄茁俄萧草木岂知芒芴之间变而有气一往一来屈信生利与狐谋裘与羊谋羞狐遁羊蔵是谓愚不
　　泛月二首
　　今嵗节早夏五如六月傍晚因乗凉耐可兰舟发湖心风更爽山西日已没皓魄在天中清光鉴毛发无心成夜逰徘徊广寒阙
　　树蝉弄声细草萤作光小氷轮与寒谋暑薫一以埽入水防金波溶防复皛皎水风转觉凉纱衣添亦好载月故夙縁便宜一月早
　　题钱维城山水十二帧
　　芦汀廻鴈
　　春水初生鴈已廻新芦防防刺波才沙汀栁岸夫何防赵北桥头忆见来
　　溪榭春晴
　　小榭临溪清且嘉春烟淡荡隔川斜逺村桃朶初将放掩暎烘成一片霞
　　曲径开云
　　诘曲山蹊絶客来岩斋斧木据崔嵬白云縦是闲归岫萧蔚林关卒未开
　　山亭清旷
　　孤亭迥据一峯巅云去惟余清旷天佳句问谁于此得祗应斗酒李青莲
　　烟岚欲霁
　　近林欲霁辨村容逺岫归云势尚浓论房山与海岳髙峯南北忆曽逢
　　乔柯秀竹
　　突兀乔柯瘦倚天飘萧秀竹细姢姢白家少傅皤然老樊素何妨正少年
　　栁矶幽致
　　背峙层峯耸隠嶙虚亭谷口俯沧津主人设问为谁氏合是当年郑子真
　　峭壁踈林
　　踈林不缀寒村景峭壁疑干碧落霄雅似道人胷次里曽无一物祗清寥
　　云湫垂练
　　曲层峦拔地竒侧峯垂瀑练光披恰如髙士出尘想有带弗围防置之
　　松栈穿流
　　对面嶤峯有万寻长谿渹湱落斜斟茅庵谁结松云栈泉石之间听八音
　　秋原旅兴
　　驴背伊谁客路遵打头枫叶落来频何时旅况易消遣祗有秋光越动人
　　寒林平逺
　　古树孤亭秋气深萧踈老笔效云林分眀别具有神解好向意无尽防寻
　　读杜牧集
　　茂学本工文清辞毎出羣虽称有竒节未觉副髙闻锦字常悬壁朱楼喜梦云【二语防窜牧之句】所输老杜者一饭不忘君
　　庭前藤萝花复开因题句
　　紫云烂过春白雨盛逢夏泽优根复壮重开花满架离披清露晨轻盈眀月夜称休则何必言咎亦可罢侥幸值频荣毕竟还易谢
　　蓬岛瑶台八咏
　　石岸
　　镜中悬楼台四围垒石岸如取石以归支机拟天汉奚必资徐福驾舟溟渤乱
　　纱疏
　　纱疏一虚水风五月爽纳来心境凉凭防内外朗疑彼佺乔翁留此云霞氅
　　庭松
　　当庭两株松卅年前所种苍鳞已作龙翠盖欲舞鳯千载讵可量付与仙人弄
　　晶窓
　　玻璃即水晶【水晶有生于石者亦有西洋烧炼而成者】廓长有所过糊窓堪纵目万景当前罗金山髙阁上陡忆俯江波
　　玉屏
　　玉片惜余材百衲成一屏瑶台琼室间清防圗沧溟永懐漆噐喻吾心斯未宁
　　瓷鸡
　　谁将陶氏瓦易以越州瓷虽无司晨用亦有承露姿栖同皂荚树刘放犹堪嗤
　　月台
　　月台临沧波如月才涌海八鸿岂伊遥三壶斯宛在公逺实小哉掷杖银桥待
　　相风
　　金乌栖屋顶旋转騐风色弗竿用则同具翼飞岂得方士每廻舟此物安防识
　　解愠书屋
　　书屋取朴不取华墨壶琴荐本一家数日弗雨炎正炽薫风习习入窓纱入窓虽薫亦觉爽既静而深虚且朗书史外无别可娱循名便以兴遐想遐想虞帝歌南风茅茨讵比精室同犹然勑防钦夙夜抚此岂不慙深衷深衷景仰明有在欲从末由所以乃操缦安弦之未能固知民愠其奚解
　　静香馆
　　庭植防竿竹萧萧引籁凉既深斯致静不艳乃生香嫩叶刚如幕新枝已出墙偏宜月初上斜入影寒光
　　蹈和堂
　　履贞济徽懿率礼守安详永念儿寛对非循支父方殷勤树禽语自在砌花芳协序惟旸雨消闲有缥缃
　　緑稠斋口号
　　緑叶看来日日稠满庭嘉防翠光浮祗欣炎热无从到那识白驹影若流
　　题耕云堂
　　自春徂夏旸雨时陆田溪町胥兴犁山堂今日真副望緑云近逺芃萋萋麦收后当布晚种目前渥泽盻及期逺天防磹雷声发艰致大霈霏细丝陇蜀之情人尽有觉我独甚还自嗤
　　引凉小楼
　　颇苦熇蒸欲引凉小楼眺逺意苍茫官军冒暑方于伇【缅夷未靖官军赴滇南者计程多在黔楚之间】楚水黔山道路长
　　豁如室
　　目谋欲豁如辟门缅重华胸次欲豁如包荒弗遗遐书室义两具内虚外不遮而况以无心妙理迥莫加小坐玩深趣寜止纳景嘉
　　题静虚斋
　　怪石罗曲径新笋发翠枝散歩欲小憩书斋此恰宜适可素几凭于焉古帙披迩日炽炎熇个中如不知心静自然凉白傅岂我欺
　　合翠轩
　　柯迥与枝低一时緑尽齐是谁张广幕正尔羃横题晓露承来润晚禽归欲迷雝喈岂可望空此对萋萋
　　观云榭口号
　　数片空中甫布隂防廻仰望复低吟试询敞榭观云意今日惟殷大作霖
　　明漪楼
　　层楼近碧池阶戺漾明漪自具文章防相资淡荡思双双下鳬子个个跃鱼儿俯仰皆天趣还从镜里披
　　深寜堂
　　赤日髙悬暑不禁扇挥白汗尚如淋心神忽尔寜何故乃悟书堂静且深
　　自逺轩
