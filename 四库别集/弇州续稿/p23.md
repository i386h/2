<!-- { "loadSidebar": true } -->
　　不妨神武署重见惠文冠起色清时易归心往事难暎珠吾愧舅完璧尔能官共道朝阳色和鸣有鳯鸾
　　
　　吴侍御过访草庵言别
　　
　　柴门厌烦暑忽有一骢过非以清凉地将无霜色多汝为真御史吾乆病维摩莫羡冥鸿逺犹能罣网罗
　　
　　徐泽夫有事外寄而膺试北上赋此送之
　　
　　君行负竒尚不为急知音白雪巴人里朱门蓬户心风尘吾道在雨露世恩深别有凌云赋从它竞上林
　　
　　慰殷无羙哭女
　　
　　殷生抱和璧悠然掩柴荆不咏颜逺句却锺夷甫情夕枕断纨影朝飡稀佩声蒙荘亦难觧唯有诵无生
　　
　　题月槎赠张錬师六袠
　　
　　虚隠即大隠羽流岂凡流早佩玄都箓晩陪松子游歩虗清籁夕燕坐绛河秋岁歳槎来去如侬博望侯
　　
　　寄广州陈司理因简黎惟敬少叅
　　
　　闽乡大海邑日接岭南云（闽人君）鲛室应无泪羊城近有君兰金雅自慕萝薜怯相闻（君累致诚之诗）倘下延徐榻黎生可借分
　　
　　题画再寿赡羙弟
　　
　　五十非与是醉来都不关林余仲长宅壁有少文山小妇能调瑟慈亲好破颜时时嘲子晋何事薄人间（赡羙毎不许余学仙所咏皆实事也）
　　
　　陜有李叅政封三代
　　
　　世家唐赵郡吏治汉扶风今日玺书下君王恩数崇纶音依八座艳色动羣公原氏阡头石将无五彩虹
　　
　　潘景升少有文以书介仲淹乞余志母作此寄之
　　
　　青鬓有潘郎结交多老苍我安居士病不入少年场金石千秋重松楸一字香雅知荣施骨真胜孝支床
　　
　　欧桢伯工部转正郎寄之
　　
　　坐啸玄熊署行吟朱雀桁诗仍小工部官是正曹郎六代心逾逺三山鬓共苍故园黎老在单艇钓沧浪
　　
　　其二
　　
　　一枝真郄桂五岭复佗珠水部官仍好风流代不孤锦嚢行处有彩笔梦寜无从此钟山色俱应属大夫
　　
　　送袁大夫迁鲁右相
　　
　　岂不惜循吏其如佐宠王欲观周礼乐须待鲁灵光辙逺春犹在裾寛日自长可增藩相秩借尔卧淮阳
　　
　　其二
　　
　　揽衣从父老洒泪向河干名大游梁易时平借宼难祖筵畹日缓斋舫受风单自爱东平羙非关薄汉官
　　
　　谷日同敬羙携榼访家元驭因饮元驭园亭
　　
　　朋好簮全盍园亭酒更宜赏能偏榖日归不待瓜期箕颍人从厌羲皇尔自私寜唯嗣宗眼桞亦吐青枝
　　
　　其二
　　
　　耦耕吾爱弟骸乞尔从兄緑蚁先春色黄鹂不世情渐来银海眩忽有玉山倾醒则夸醒好欢娯醉里生
　　
　　肖甫司马贻书有归欤之思而受脤出督寄此识感
　　
　　竹林名士七草野病身孤寂寞余丹灶凋零任酒垆几人私日月吾计晩江湖頼有张司马旗常事不诬
　　
　　其二
　　
　　蜀道难仍否吴天去转长吾寜忘绵竹尔可念铜梁鹏鷃飞同适沧桑事亦常此心真不住何必论行藏
　　
　　孟逹仲逹二兄见过恬憺观谈玄因成二章为赠
　　
　　碧云暮未合二妙偶相期深语费春茗清斋余露葵千秋别有事一字乃吾师从此逍遥路翛然去不疑
　　
　　其二
　　
　　尺鷃虽无慕雕虫敢自矜对谐物外赏甘得区中憎宻坐探金钥清言转玉绳当时许长史曽藉华江乗
　　
　　汪仲淹兄见枉致长公伯玉司马乞碑书有寄并赠
　　
　　仲子过从日难兄涕泪余文章司马法生死孝廉书一见一回老千秋千不如唯强乞骸弟早晚共樵渔
　　
　　寄周小史
　　
　　邹阳不仕汉王粲尚依刘滇海无归客襄江有寓侯卖文寜活计设醴可寛愁薄业湖田在粗饶雀鼠谋
　　
　　荅谢赫侍御存问时按关西
　　
　　喜乗骢马去穷讶雁书来忆旧存萝薜将春施草莱欲酬吴地缟翻借陇头梅闻有西征赋谁当句里才
　　
　　顾山甫过饮道院作
　　
　　春眠起剥啄檐鹊亦群喧草色上盘馔桐阴清酒尊君行不易迹我醉已忘言尚有归途月依依恋筚门
　　
　　赠西域无名苾刍
　　
　　离车邉地种能不羡支那乆客秦音惯无师梵字讹羼提游自穏檀越见偏多莫以流沙隔犹堪只履过
　　
　　送郑司训会试
　　
　　教授尔家玄广文重见虔九经谈若注三絶品谁先闽海长虹吐吴天化雨悬诸生侍绵蕞从奏未央前
　　
　　过青浦屠明府长卿移舟见送
　　
　　青浦桥邉水人稀明月多谁移木兰并知有鄂君过会意言从简忘名气自和翛然两不厌柰此堠亭何
　　
　　其二
　　
　　为别亦已乆相逄俱嗒然君离绮语障我爱辟支禅凉露纷纷下新蟾的的圆试观流水意折莫在无弦
　　
　　屠青浦以都布单衣见衣口占谢之
　　
　　白越白于霜裁将换芰裳轻鲜傲西氎寛博谢吴装缟带吾乡重绨袍汝意长祗惊居士服时有令君香
　　
　　刘秀才弃官学佛书此赠之
　　
　　翛然持一钵信足傍丛林却笑龎居士犹多处置心衔花境自小结草坐从深觅已了不得可师何处针
　　
　　杂言十章
　　
　　垂老媿无明劳师为证盟间关离欲海抖擞破疑城祇树堪吾止阿兰息众争此生元自恧何敢学长生
　　
　　其二
　　
　　误守楞严语哓哓品十僊那知锺吕軰来自静居天无欲俱观妙顽空转碍禅差池在毫末一透即成圆
　　
　　其三
　　
　　明珠吾自失颠倒问西邻识得我前我能生身外身转头离梦幻到手觉精神若勘张平叔何曽误学人
　　
　　其四
　　
　　失计从人笑迂儒敢自夸低头向学地节腹慕贫家黒业根犹在玄关路转賖差强在火宅觅地种莲花
　　
　　其五
　　
　　维摩黙不语迦叶笑仍微此意谁能会悠然自道机百千万偈后四十九年非若有云门棒能令狗子肥
　　
　　其六
　　
　　谩道随縁好縁多不自禁偶然情用事陡觉病拈心坐石苍藤蔓开门黄叶侵谁言朝市隠终让入山深
　　
　　其七
　　
　　偶有邮筒至诗编刺眼新雕虫真自小画虎竟谁真咄咄縁贪世沾沾各误身浮名与生尽零落北邙尘
　　
　　其八
　　
　　合眼从新事关心为古欢时清小草易道在曲钩难物论元相暖心盟可遽寒聊因众毁力长得此身残
　　
　　其九
　　
　　七情聊试勘唯爱觉难论已自傍伦物兼之有我根抟沙一以结归路遂长昏是故双林叟功成始报恩
　　
　　其十
　　
　　江南金粟地家诧郄诜枝世法聊成羙天心或见私门秋驷马结龛夜一灯随空有吾何敢宠惊聊所师
　　
　　骐儿应试拟不捷后入山访道招之
　　
　　古时称薄命今不尽红颜战即从三北丹须待九还吾犹滞方内汝可厌人间欲举团栾话归来共掩关
　　
　　送苏山人谒张司马
　　
　　十载乍相见居然犹敝裘青谁嗣宗眼白有子卿头幕府如论旧辕门或见収便能讥陛楯雨不善身谋
　　
　　其二
　　
　　蹭蹬霜毛益彷徨一刺陈自怜侯白口不救范丹贫老作钱唐梦寒思黍谷春畹侯有前箸借尔辨如神
　　
　　读马司空侍御父子集因赠其子从甫
　　
　　死夺淮王胆生批汉帝鳞两朝推父子万古见君臣南浦丛祠旧东闽汗简新李蘩有家传今尔独何人
　　
　　杨文学伯翼翛园
　　
　　五亩蓬蒿地翛然都不营有花自开谢无酒亦沈冥永任周遭碧山从暎带青故人劳问字杨子倦谈经
　　
　　徐善长明府见贻二作奉答并赠
　　
　　君是名家子俱称小令才风流列城最保障古人哉行复乗骢去聊因驯雉来何当输翰藻为我贲蒿莱
　　
　　辱襄王殿下有精镠轻箑之赐敬成五律为谢
　　
　　襄王爱秋气命驾陟兰台偶听巴童曲遥怜宋玉才凉风纨扇发明月烛银开莫谓恩波浅穷鱼正曝腮
　　
　　曩余为胡元瑞序緑萝轩稿仅寓燕还越数编耳序既成而元瑞以新刻全集凡十种至则众体毕备彬彬日新富有矣五言古上下建安十九首乐府等篇遂直闯西京堂奥余手之弗能释也辄重叙其意并寄答五言律二章
　　
　　穆穆清风至泠泠白雪传登坛牛耳定絶代鳯毛鶱崛起三曹后横行七子前预知千载下重数建安年
　　
　　其二
　　
　　屈指中原业居然大国风名方千古借才岂万人同厯块孙阳骏摩霄北地雄譲君称鼎立吾已问空同
　　
　　再赠马从甫
　　
　　宛尔一伧父而无操粤音感时多异调折节是雄心黯澹将垂橐次且欲匣琴新丰一斗酒细与话浮沈
　　
　　赠游生宗振
　　
　　短褐不掩骭束书犹半嚢但矜诗律细寜似汝兄狂末路乾坤狭浮生日月长却疑枚马辈何技便游梁
　　
　　寿灵壁侯母邓夫人
　　
　　欲取长淮水来添上寿觞家声自髙宻妇节许共姜锦綍星辰烂宫壶雨露香试观堂下客若个是张苍
　　
　　送王将军元周总江北周家桥行营
　　
　　二十四桥地周家第几桥甲光天堑日帆色海门潮鹅鹳雄难撼鲸鲵黯不骄雅歌仍缓带知是右文朝
　　
　　其二
　　
　　一领分符寄昂藏便不羣指挥云鸟阵训练水犀军越甲千层组虔刀七曜文故乡衣带地铙吹可相闻
　　
　　永嘉张二汝纪谒选北上入访山中感旧有作
　　
　　往事浮云变离懐日月长汝衫犹未緑吾鬂乆先苍诗好能如父家贫不拜郎唯余卫公笏尚可献君王
　　
　　过普济废寺遇秋空上人作
　　
　　寺古僧庐尽泥深旧径非偶然逄宿衲莞尔露禅机宿火拨犹冷残灯挑尚微炊烟处处起日晏澹忘饥
　　
　　除夕作
　　
　　爱子公交车辟贤昆复拜官身中粗矍铄眼底更团栾槲叶垆初暖椒浆盌不寒唯怜万室尽讵忍一家完
　　
　　其二
　　
　　三百六十日岁朝俄至今法云趺坐老天籁呗歌深一饱无余事千秋有愧心明朝是明岁从此觅知音
　　
　　程孟孺以善诗及书与余交十五年矣今春过余则书法益妙云将入燕应中秘之募索一言为赠余乆厌笔研且畏绮语虚名落长安人耳不得已勉成二律塞白孟孺慎毋以示人也
　　
　　程邈创今隶君称其家児一入中郎冡频书幼妇碑苦心变钩磔元气走淋漓莫以家鸡贱犹堪集鳯池
　　
　　其二
　　
　　有句不能赠非关无故情如何帝城内复着老夫名细软青精饭香柔锦带羮可能畹少日为汝话无生
　　
　　弇州续稿巻十二
　　

　　●钦定四库全书
　　
　　弇州续稿巻十三
　　
　　（明）王世贞 撰
　　
　　○诗部
　　
　　△五言律
　　
　　题灵椿图寿卓澄甫光禄五十
　　
　　君不甘小草人能颂大椿年希知命域齿是噉名人迹与蓝舆旧才从彩笔新犹闻上苑色絶胜武林春
　　
　　十五年前与宋国李子定交于尊君前渠先生席上冬月走二千里见访乞先生志铭夜谈不胜感慨赋此为别
　　
　　虚拟龙门在诗书业已荒无名借北海有泪洒山阳烛为清言短杯从旧事长汝才终世用不碍鬂沧浪
　　
　　封詹事王公葬词四章
　　
　　尘世虽堪恋钧天已借留神孙化玉局令子覆金瓯帝日悬碑首卿云挂垄头此时华表上应有鹤来投
　　
　　其二
　　
