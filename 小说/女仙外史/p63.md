<!-- { "loadSidebar": true } -->
    圣公开言道：“学生的先子是尼父，先生的先祖是尚父，为千古文武之宗。今我后人得聚一堂，亦千古难得之事。幸惟先生教之。”军师应道：“圣公分出文武之宗，为千古不易之明论。但学生愚见：文、武二字，原从三代以后，文者不武，武者不文，遂分为二、若上古其一也。我夫子若不武，子路曷肯问行三军？卫灵公何至间阵？夹谷之会，夫子告鲁侯曰：”有文事者必有武备，请以司马从。‘夫子岂不武者欤？即如尚父，位居太师，与周、召夹辅成王，道之德义。周公训子治鲁，曰：“尊贤而亲亲。’尚父训子治齐，曰：”尊贤而尚功。‘夫岂不文者欤？特尚父所遇之主可与用武，夫子所遇之人不可与言武；易地则皆然耳。孙、吴之徒不知圣道，止讲战功，孟氏早已黜之。此武事之攸分也。即如汉之留侯、武侯，国朝之诚意伯，谓非允文允武可乎？学生固不敢以武事而附于文，然亦不敢以斯文宗主而谓不知武也。“圣公等赞叹拜服，道：”先生卓见，可谓贯通文武渊源！领教多矣。“遂请入席。两边说得投机，开怀畅饮。正是：酒当知已千钟少，话若投机万句多。
    吕军师问：“当今靖难逊国之事，如逢我夫子，不知何以正之？”圣公道：“春秋聩辄之事，可推而知矣。《诗》云：”率土之滨，莫非王臣。‘先子云：“人臣元将，将则必诛。’天子之外总谓之臣，故曰：”民无二王。‘懿文为高皇太子，天下皆知为储君也，不享而终；则建文为太孙，民间尚有承重之称，继世以有天下者，非建文而谁？高皇告于庙、谋于公卿而立之，乃万古之常经。即使失德如桀、纣，社稷为重而君为轻，义所当废，亦必出自元老勋臣，廷谋佥议，俾宗枝近派暂为摄政，放太甲于桐则可。况建文登极以来，仁风和洽，德泽汪洋；济济朝臣，皆称吉士。顾以削废诸王之故，而遽称兵犯阙；宫闱之内，后妃、公主皆自焚以殉：古来失国之惨，莫甚于此。谁朝无伯父、叔父、诸昆弟哉？若云’长可以凌幼‘，则是无君之国然矣。而且忠臣义士被夷灭者，至于十族、九族，稽之历代，谋反叛逆者不过三族，亦何罪而至此？中庸之主，犹能褒封胜国尽节之臣。汉高封雍齿、斩丁公，以臣节教天下。王者无私仇，何况并无私仇，徒以不附己而屠戮之，如屠犬羊，必欲教人以叛逆，诚不知当今是何心也！夫天下，高皇之天下也。
    燕藩可得而帝，何藩不可以为帝乎？诸忠臣义士，高皇之臣子也。忠节者可杀，何人反不可杀乎？正学先生云：“燕贼反。‘此即我夫子《春秋》之笔也，更有何说之辞！”吕军师竦然起拜，曰：“先生之论，乃今日正人心、明大义，所以维持世道于颠覆之间。允宜载之《春秋》，昭示来兹。”有顷，席散安歇。
    明晨，圣公等陪军师谒庙毕，时奎文阁新修，中藏图书万卷，缃轴牙签，琳琅璀璨。军师登览，云：“略献小丑。”因题七律一首，诗曰：汲冢羽陵一阁收，须知压卷是《春秋》。
    大王有道方兴鲁，夫子当年几梦周。
    广厦虚凉来贺燕，雕梁夭矫有蟠虬。
    宫墙千仞谁能到？幸从趋庭得暂游。
    圣公等赞道：“题诗者多矣，大作首当压卷。”军师不免自谦几句。又请去看夫子手植古桧。其本柯端直似劲铁，纹理左纽，卷若丝发；上有侧生小楂丫一枝，长不过尺，风霜侵剥，绝无枝叶，色如黝漆，真神物也。遂亦题诗一律，云：尼山植桧昔曾闻，何幸今来见左文！
    地脉也知关运会，天心若为护风云。
    灵根蟠屈蛟龙合，铁干支撑日月分。
    草木偏能沾圣泽，至今名字独超群。
    圣公又大加称赞。
    各处游览已遍，即请入席。奏起乐来，军师听了一会，欠身道：“某非延陵季子，不能审音。但详其大致，则古乐与今乐相杂也，所以乐器亦如之。鄙人之见，夫子殷人而生于周，所闻者三代以上之乐，故论治天下之道曰：”乐则韶舞‘。又称《关雎》之辞’洋洋盈耳‘，而武王之乐，尚曰’未尽善也‘，何况今时之乐，岂夫子所乐闻者与！故圣庙之乐，似宜用二南、二雅，以存我夫子宗周之志。其乐器亦宜只用周制。后代所造者，皆不可以奏正音也。“圣公之侄孔以恂接着说道：”目今乐舞用八佾何如？“军师曰：”此较之用今乐，其过等尔。“以恂曰：”尊夫子以天子之礼乐，岂其为过耶？“军师应曰：”此似是而非也。季氏舞八佾，夫子黜之为僭，而肯受此非礼乎哉？
    成王以姬公叔父而有元勋，赐之礻帝祭，夫子且曰：“我不欲观。‘何况后代之赐耶！且夫子未为天子，岂宜僭天子之礼乐耶？总之，夫子之尊以天爵，而不以人爵。封王、封公，皆人爵也；即封之为帝，亦适足以卑我夫子，而非尊夫子也。夫子道统立极，为万世帝王之师，宜尊为师，则中乎天爵矣。”圣公蘧然曰：“非先生不能有此彻论，我道之幸也！”军师曰：“俟建文复位之后，师当以此奏请。”圣公曰：“建文复位，天子也；即不复位，而年号犹存，亦天子也。朱子《纲目》曰’帝在房州‘，’帝在均州‘。即此知帝固在也。”军师曰：“若然，学生虽固陋，自必执意行之。”即起身辞谢。
    曲阜县公于众中趋前揖曰：“小子明日尚有请教。”方经、卓永思等皆劝再留一日，军师不好坚辞，只得住下。原来曲阜为夫子汤沐之邑，其赋税不贡于天家，历来知县也只是孔姓做得，总由圣公推用，不经部选的。那时县公讳以诚，亦是圣公之侄，见吕军师志气轩昂，才识骏越，极其佩服，大备丰筵致请。设座南面，军师固逊，仍依昭穆之礼。至酒行数巡，曲阜公忽起立，问曰：“我夫子去后，历代以来，谁能相承道统者乎？先生必有所见，请一论定，以发愚蒙。”军师曰：“难言也！
    然后孟氏尚矣。其为言也，由粗而入于精，由细而彻乎大；其为行也，至刚而不屈，至正而不倚：非得圣之全体者不能。俾用于世，其伊、召之流亚乎？独是生当战国，未免有矫激之处。
    韩昌黎正道而行，亦云强毅。信之虽笃，而知之不精，往往杂入荀、杨，此其病也。东坡天资敏慧，能达道原。然而流入于禅，儒之未纯者。留侯、武留皆先得圣人之作用，所谓可与权者。第其根本，则略杂于霸，亦所遇之时使之然耳。至程、朱二氏，但敦其体而不究其用，操履笃实，固守不变，宁不谓之大儒？独是执而不融，泥而不化，似乎堕入窠臼。当治平之日，以之坐谈性天、讲论经书则可，若处于兴亡成败之际，岂能与留侯、武侯较其长短乎？夫羲《易》为至圣之微书，我夫子尚言五十学《易》，孟氏未能明之而亦不道。京房、王弼之流，竟流入于卜筮，此固忘其本而循其末，不足取也。晦庵起而正之，不为无识；然于六爻之义，大半晦蚀，千古冥冥，宗之为师，《易》虽存而实亡矣。其于《诗经》六义亦然。未彻其旨，率为注解，亦大半灭没而不显，《诗》虽有而实无矣。二者非执泥之过耶？虽然，二子究能明道之本者，其鼓吹六经，大有功于圣教。譬之于禅，留侯、武侯得如来之神通而少功行；程、朱二子得如来之宗旨而落于戒律。自此以后，非愚所知也。“
    圣公等莫不大服而赞曰：“夫子复起，不易斯言。”
    时有五经博士孔以敏，方欲问难，忽门上报：“有皂旗将军要禀军机。”圣公问曰：“何以称为皂旗将军？”军师曰：“此即皂旗张之子也，名小皂旗。其父以一身而当万军，负重伤而死，手执皂旗，昂立而不仆；燕军惊怖，皆罗拜于前，然后负之而去。今其子颇有父风，亦当今之义士也。”圣公说：“如此，可否请进，令寒族儒生一识将军之面乎？”军师随教传进。小皂旗疾趋而入。但见：勇冠三军，身过七尺。豹头虎眼，凛凛乎杀气侵人；熊背猿腰，矫矫乎威风薄汉。单枪能入重围，胆大如斗；连珠每杀上将，手捷如神。瘦秉骨格，若劲松之挺严霜；黑含光彩，似倭刀之淬秋水。
    曲阜公立起说：“我等概不为礼。”即取大兕觥，手奉三杯。小皂旗正走得渴，遂立饮而荆孰知孔门人众各各要敬三杯。军师又道：“不可却圣公相爱之意。”一连饮了二十余杯，已是半酣，乃坚辞道：“小将尚有军情，恐醉后语无伦次，再不敢领命了。”军师道：“圣公乃是大贤，有事就说，不须回避。”
    小皂旗方在怀中取出景佥都书呈上。军师看了大骇，向圣公说：“佥都御史景公清，赤族之后，幸遗一子在临清刘教授家，今已归阙。帝师鉴其英略，任以监军，分兵去下沂州。不意淮安守将早已使人据祝目今连战无功，军饷不济，为此告急。学生当星夜前去，容日后再领明诲。”圣公见系大事，不好再留。
    军师别过，即于半夜起身，驰赴兖州营中。便唤雷一震、俞如海二将统领精兵一千，仍由济宁出南阳，夏镇，抄至红花埠。又命马千里、葛缵领精兵一千，抄到沂州山口。一边从上而下，一边从下而上。将他淮安运饷军兵围裹住了，用好言招降，如此如此而行；彼若不降，尽行屠戮，如此如此而行。四将领命自去。乃命小皂旗、余庆：“尔二人可领精兵二千，到景佥都处协助。只听号炮响时，即杀向前，乘势取城。”自与姚襄拔寨起行，至大路等候捷音不题。
    却说沂州是由山东入淮紧要的路，所以淮安都督拨马。步兵八千屯驻于此。守将是张胜；还有两个千户，一姓许名忠，一姓陈名斌，皆能征惯战之将。景佥都与他杀过两场，未分胜负。无奈城地坚固，守御严整，不能攻龋他们粮饷是从淮上运来，因算到军师在兖州，可以发兵断饷，飞书来请援的。那时淮安运饷，是两个守备，一名赵义，一名任信，一来一去，循环不绝。雷一震偃旗息鼓，到红花埠探听，重运才向北上，空车早下去了，就与俞如海从背后杀将上去。赵义闻有兵来，还只道是淮安的，勒马看时，见军士尽裹红巾，声势甚大，着了慌，急唤军士们迎敌。那运粮止有五百名步卒，五十名马兵，因在自己汛地内，检那些不会征战的当这苦差，正走得困乏，谁肯将性命来填刀头？大家弃了粮车，四散逃命。俞如海即令部下大喊：“降者有赏！”众燕兵知道失了兵饷，是活不成的。
