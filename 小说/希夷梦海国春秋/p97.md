<!-- { "loadSidebar": true } -->
　　蜡绳或平排，或交错，往往来来，水俱变赤。受伤之蛟或残形，或半段，纷纷漂浮水面。另用长绳浮木入潭边，尽行勾起，大者、小者约数千条：有牛形者，有蛇形者，有独角者，有双角者，有生鳞者，有出毛者，有无鳞无毛而光皮者，有无角者，其类不等。仍令绳刃再四搜取，只见水翻，并无蛟浮。武侯思道：“恶类若尽，水不应翻，其中非老蛟则他怪耳。”忽然忆起元来时闻蛟为害实甚，若不除绝，恐余后患。于是加入牵袖落底铁链绳刃，犹如翻江一般，只见一蛟似龙非龙，周身带伤飞出水面，欲腾空而走，又为强弩射下而死。再看时，水亦不翻，谅蛟已尽，即命泅手上岸。其铸成铁狮即立于岸，又命兵担土运石，修整被蛟水冲坏之处，其有砂塞者即行挑开。真是为民而不息苦心也。

　　却说岛主一日对西庶长及广望君道：“臣尝差人探听，闻工虽未尽成，然谅有八九。但此数日未得实信。”西庶长道：“主上若放心不下，可命西青前去慰劳并探消息。主公以为何如？”岛主道：“卿言是也。”于是命西青送解羊酒，以慰劳苦。西青领旨回府。西庶长道：“尔此番前去，一人奉命慰劳，然须留心正务，观其开河之浅深，须详细回报，以免主上挂念也。”

　　西青领命。次日即起身。一路饥餐夜宿，十余日已到河边。

　　武侯迎接草蓬见礼。坐下问道：“主上可安？遵大人及广望君可好？”西青道：“皆好。惟主上及老父心中挂念河上耳。”

　　乃同西青上车，过湖前，西青道：“河由湖傍，湖边有塘，水自不至漫出。其中须待浊水积淤，始可为田，彼时修治未晚。



　　”行到众工筑挑之所，命河营军士往下流潭边抬回各物。西青辞道：“奉父亲命前来，各事已悉大略，今谨告归。”武侯道：“不暇修书，烦代致侯。朝中有独孤大夫、苟大夫、樊大夫与韩子邮，玉砂冈有石大夫，四境关务有杨大夫、水大夫，新境有骆大夫、平大夫，河务有引大夫、舒大夫与不佞。请尊公调养贵体，国事毋庸过虑。诸人毕性定不易，惟石仁似乎色厉内荏，恐其心地靡常，仍须体察耳。”西青称谢，回都去了。

　　武侯随河审视，凡两边有支河，则将堤凹下一丈，用三和土筑成坚坝，水大则流去，可免漫涨崩岸等患。自枝头邑至天钺山，凡百六十余处，自泾口挑筑至金街坝，凡越二十五月。

　　将坝掘开，使水尽往下河泻泄，峡内积砂随水泻敞，滚滚滔滔，势如倾斛。然后将上河应剪应浚之处概行挑筑坚实，又于泾口铸铁人、铁兽——不用卧形，俱系行立，向前直指，有奋然奔斗之势。再将金街坝堵断，水始畅流于大河。令往来船只分大、中、小三等，各造铁口粗布袋，沉拖于船边，以取淤泥，四十里一乘卸。又凡四十里置堡兵二十名、收泥船十只，收受船交之泥。视堡左右四十里内堤有缺陷处所，便行筑补。善后事宜一并奏上。

　　岛主阅毕，使廉勇前来慰劳，并解赏赉赐诸职事人员。武侯同引笑，舒太远谢过恩，款待天使。因见廉勇衣冠平淡，形状猬衰，甚为诧异。廉勇平日奢华艳丽，气宇狰狞，今忽若此，定亲近正人，变去恶习。引笑忍不住问道：“国舅近来何所际遇，迥非日前规模？”廉勇闻问，垂泪道：“不幸为妖所弄，贝山珠藏变为鹤去鱼脱，反背浑身债负。今次讨差前来，望君侯与诸大夫帮助。”武侯愈加不解，因其垂泪，未便复问。席散，令家丁探其长随，方知就里。原来廉勇因奉廉妃命，到铁围看视辅公，只为举动狂妄，遭人暗谴，致吃大亏。尔道暗谴



　　之者是谁？乃游石门坞一个奇士。

　　且说辅公朝夕常在西园接待隐逸，恭敬不衰，凡岩穴湖海之士，往往来来，各无畛界。这日偶到半山阁后，见苟轩案前有位满头白发的老翁，枕椅背而卧，其形甚陋，身旁竖着支紫竹根的拐杖。似乎亦曾会过。问待客各官，无知其来处姓名者，惟云在此坐卧，足不出户，已系半月。辅公猛省道：“昔日鹰巢岭见与大木先生倚柱立谈者，正系此人。形迹古怪，定系小木先生。”乃拱立于案旁多时，老者醒后，也不起身，伸腰擦眼道：“公无劳苦，老汉午睡未足。”辅公道：“此非先生卧所，高榻备于正室久矣。”老者也不回答，依旧睡去，辅公端立以待。须臾醒来，起身笑道：“公误矣，尽礼于老汉何为？”辅公道：“昱接诸位老先生，教无不用其诚，然称‘尽礼’，则未敢当也。”老者大笑，携手取杖，转入正室。公亲将悬榻放下拂拭，老者道：“公如此，老汉难安矣。请各从其便不必相扰。”公始别出。问大木道：“老者可系小木先生？”大木笑而无言，辅公也不复问，率真相待，听其自然。

　　廉勇奉命到来，恃国舅之势，目空一切。见西园内都系无爵位贫士，窃怪辅公交接之非。不期小木恰好出游，廉勇至帷室内，见窗外景致可观，令从人将所存物件尽行抛出，眺望盘桓。次日，辅公闻知，连忙收封锁。廉勇见了不悦，立刻起身回都。却后三日，小木归来，见物件移易，侍奴告诉情由，小木全不为怪。辅公到室请罪，小木道：“狂童放肆，于公何欤？

　　但伊到此，尚且无忌，平素作为，定然不堪。”辅公道：“朝中往年余、包，今日余、廉——权倾内外，富敌国家，忠良庶长如西、如顾，俱莫如何，武侯、驸马置之膜视。其党欲危太子，数请立昱，主上、娘娘俱为所惑，赖顾庶长死谏方止。”

　　小木笑道：“心正，邪奚能入？公无多虑，党事老汉治之。”



　　辅公称谢。

　　次日，小木带奚童，携拐杖，离石门西行。半月始到黄云城，赁居于先觉宫。其中供奉的系任圣，香火茂盛，羽客共有三十六房，乃黄云城内外第一个大观院。本来幽静，逢有事故，投寓者多，更觉纷乱。小木赁的华光楼顶，四面轩窗畅爽，不特清静，且高出城头，郊外山川林壑之气象俱可赏玩。楼下第二层，先有士子居住，诵读之声，旦夕相继，又有啼泣之声相唱和，殊觉哗喧。这日，偶见东郊古木浓阴，丘阜峻峭，带着奚童携杖往观，方知是邀游胜境。原来黄云城外，岫罗冈前，左山右湖，湖内景致平淡，只产九色莲华，中无间隔。而华依方出色，人未淆混，惟东北系靛边白华，西北系朱边白华。凡蘩苹、藻荇、菱茭等草皆然。左边之山虽系冈陵，不甚巍峻，而丘壑层叠，峦岫蜿蜒，奇难殚述。内中最著名者曰千人石，乃石内古人情状，数足一千，故曰“千人石”。此外，肖鸟、兽、鱼、虫之形者尤多。其东为百谷万卉，乃谷种卉类咸备也；其古为曲水瘦藤，乃水尽曲折之态，藤穷交结之奇也；其南为木丛竹薮，乃竹族俱全，木名悉俱也；其北为幽岩邃谷，乃岩极骇怪、谷沟幻异也。向为行宫禁地，岛主时常幸临。殆包、庄、毕、中伏诛之后，精励政务，命将行宫撤去，人民始得游览。其嘉木美竹、怪石古藤、奇花异草、叠阁盘楼、曲房复室，应接不暇。所尤神妙者，莫如北边之幽岩邃壑。

　　当日，小木步至林中，意欲尽目之长，穷搜一隅名姓。早见隔溪垒石水纹高畔，数间竹瓦敞篷。行到埠边，涉梁而过，上岸穿篷，沿壁入坞东南直行到转湾处，无路可走，仰见猛虎蹲踞当途。若非早知系石，却也大为吃惊。旋身四顾，周围罗列峭壁，只有西北瀑水泻响。虬松枝内隐隐似门，行到跟前，却见青石壁间有洞如阙。其旁生就白纹神像鸦状，曰白鸦洞。



　　阶松入阙，曲折而前，望得对过冈上二石似男妇共话之状，曰问答石。行到洞口，却无接脚下踏之处，乃是一片青葱畦圃，曰百草坡。欲仍归旧路，偶见曲折内边东南有隙，便由之直至冈脊，曰通天窍，看问答石形，更觉确切。欲往审视，路忽阻隔，因折西北下冈，冈边有池，水皆黟色，曰洗砚池。扪山循行，见隔岸数石，如摘取之状，要芝石，池之尽处有岩，曰别有洞天。转南山岩，霖霖水声入耳。其外有石，似持竿之状，曰垂纶石。走近看时，乃藤绕垂，非竿纶也。其下系逶迤石涧，曰飞帛渠，远望两岸，茸茸细草遮满路径。有十数巧石依岸如坐，或正或欹，或俯或仰，曰修禊石。举足欲进，若有所碍，俯而视之，有石半水半岸，曰濯足石。对岸有苦坐而曲躬者，曰捣砧石。旋而沿涧行去，隔岸有石耸立，涧内有石似牛，曰饮牛石。先出岩所闻霖霖水声，即饮牛石所激响也。前进壁阻，乃踏角登脊而过对岸，向南转北，望见平坦处曰白云窝，二石并排，曰耦耕石。及到石旁，为水阻断，涧浒有斜石若船，曰横舟石。上流有长大石，中复有石若坐，日乘槎石。对岸有石若招手，曰唤渡石，转望南边有二石相向：左石上宽下窄，右石上尤宽，如十字，端拱对立，曰举案石。行到石边，有曲径上坡，曰盈芳甸。当坡松下有石曰抚松石。上坡，见松去石尚远。乃自松后而至石前，转往石后，见石上有斜石，曰负薪石。其石旁有石，。临涯侧首，曰听琴石。左旁有石而首锐阔，曰戴笠石，涯下有石，胸如臃肿，曰灌园石。去戴笠石数武，冈边有石，若拂袖奔走，曰避人石。

　　上冈有石，迎面仰首若笑，曰浩歌石。望风岭落处层峦之上，曰炼丹台，有石若端坐，旁有石如炉如灶，曰炼丹石。上至石边，则峦顶有池，形若葫芦，水清无尘，其源自北岭九叠泻下，始至峦顶分贯入池。涧中湍急，而池内无波。



　　遥望北岭，积翠葱茏可爱，奈无径可往。乃由峦东下，遍地草色如银，曰雪花坪。足忽若虚，锵锵声响，视之，则藤枝漫山，藤叶如雪。叶下黑花红时，名雪中炭。山麓冈旁岩中横石，曰高卧石。去岩十余丈，有石飘然若行，曰寻梅石。随涧转南曰大茗园，山茶未谢，枝旁有石，躬身若浣，曰掬月石。

　　其山茶色如鹭羽，馥郁扑鼻，干老而枝莹彻若水晶。过掬月石，有斜石散手箕手箕足倚于根株，曰徜徉石。石旁有石，半白半青，曰袒裸石。过袒裸石，依涧稍南，涯边有石，垂肩俯首，曰行吟石。涧水流入石壁，壁阻途断，有藤横空，曰仙子桥。

　　援藤悬足移过对岸，旋入壁前，度桥入壑为海堂坞，有石上下，分而中合，曰交臂石。进坞石楞树旁，有二石相对弓腰，曰领盖石。坞内海堂为浮石之冠，枝柔翠，色淡气馨，名曰沉香。

　　海棠丛边有石，身窄首宽，曰插花石。其旁磊磊，如瓮如瓶。

　　奚童道：“涉溪行曲折十有余里矣，石路高低尖利，赤脚脚底不能堪矣。请暂歇息。”小木应允，就石而坐。奚童随蹲于后望观对岸。

