<!-- { "loadSidebar": true } -->
　　仲春雪既遍三月雨尤佳及节深耕起透霑各属皆【甘省正二月间连得雪泽已据勒保节次奏闻兹又奏称兰州巩昌平凉庆阳甘州凉州宁夏西宁等府暨秦州阶州泾州等直州所属于三月初三四五等日各得雨自四五寸至深透不等又称往返河州狄道沙况臯兰等处于初十十一十二等日途次复连得透雨一路察看所种豆麦俱已长发三四寸滋荣畅茂弥望青葱回省旋据各属具报同时均亦得雨霑足现在各处市集粮价中平民情甚为宁谧等语该处节本迟春雪既优而三月初旬中旬之内通省复连得透雨洵属及时甘膏览奏深为慰悦】新苗欣长【上声】发旧价普平谐岂不幸遥慰越牵盼近怀【今春南北各直省雨水俱足兹甘省亦普获优霑惟畿南及山东省北与直河间府毗连之处尚未防沛泽逺者固慰而近者向隅不觉盼怀益切】
　　阅武
　　健锐久开营【自己巳金川成功后于此地误健锐营添置碉楼抡八旗勇壮之士居之勤加训练习云梯佽飞之技数年无不趫防劲果自后凡遇出师用之輙皆奏功每嵗来此率亲阅操演亦即借是行赏用示鼓励】佽飞练致精百年可弗用一日莫忘勍以是勤而诘因之赏亦行十全
　　天赐佑足矣敢言兵
　　玉乳泉三首
　　笋舆有暇问山行细籁轻隂和以清刚欲片时休息众三间朴屋面前迎
　　砌临诡石以为基瀄汩聼从石罅披到此只应泯声色何来玉乳韵金丝
　　晻时生峯顶云突横緑树与平分设如作雨泉益壮不独宜诗且利耘
　　雨香馆得句
　　复陟葱胧羾雨香萧闲适可憩山堂循名虽借言为喻责实尤殷意所望尺泽当滋饼饵味时膏讵只蕙兰芳英英过午四邻合嘉庶防霈以霶
　　丽瞩楼
　　昔时丽瞩额今觉失斟为未免少年气犹存悦目思松泉胥至静视听实相宜于此忘筌对安容侧艳辞
　　题碧云寺口号
　　政简昼长无所事招提隔岭偶寻沿昨宵隂弗雨而霁太觉循名实未全【入夏一旬内得雨三次合计虽云九寸究非一次所得未能深透仍希渥霈为佳昨日隂云竟日大有可望乃至夜半后旋又开霁顾此寺额其名虽副而实则未全殊为可惜】
　　洗心亭
　　缁衣窃得羲经语【易系辞传曰圣人以此洗心退蔵于宻释家窃此语意遂有洗心之説】亭子云栖额雅名我亦于斯每留什【此亭即仿云栖为之】为儒为释漫分明
　　既已洗之那重洗彼仍有説譬之水【水不洗水亦禅家语】然当儒者勉四勿譬扫尘宁一扫止【明王守仁谓私欲如地上尘一日不扫又有一层】一日克己复礼天下归仁即圣人洗心之谓也葢克己者必私欲浄尽而后天理流行然其实在用功处若无端绪可凭从何处得下手工夫及夫子训之以四勿此即宋儒脚踏实地之宗至于视听言动防至纷来必日新又新而其功始无间断伊川所谓造次克念战兢自持者是也顔子不逺之复夫子以不贰过许之葢惟顔子明以察防健以致决非徒日月之至然后能防于欲浄理行之境曽忆甲辰南巡叠韵扫叶楼诗有吾因絜矩于克己一防弗留方寸头之句意葢有见于此王守仁扫尘之喻实见为学工夫故用其意氏洗心之説似与儒家扫尘之喻有相贯通处然释氏之言洗心却只言得现成不如儒家之随处随时省察克治为亲切有味也
　　试泉悦性山房作歌
　　柏垂枝下倚立石宛转天然门洞开【山房前景如是】入门山房朴且閟试泉悦性久额斋泉固自古突性乃随时懐略霑继望方寸中【初旬三次之雨田中借以霑润跸途阅视少觉慰怀然犹须继泽方能深透日前云势颇厚而未获霈膏来此试茗安能怡悦】安能怡豫试茗杯壁间题句亦屡矣羞看昔往仍今来【每嵗来此率有题咏书悬壁间阅之亦多望雨之句此来犹殷望泽拈毫只増惭恧】
　　山阳一曲精庐
　　明当言返跸一曲憩山阳以近翻希至罢吟有似忘兴【去声】縁望雨懒题亦纪时常设践昨年约甘膏冀霈霶【去嵗四月十五日夜自初宵至子半得雨三寸今夜如果能符去嵗渥霈甘膏何幸如之】
　　对瀑三首
　　玉乳【泉名】原从石罅出【在东谷】爱斯振鹭落云端虽然此【谓瀑】彼【谓泉】分甲乙却昨山桥足底看【是瀑非自碧云寺北之泉引至者乃香山寺前桥下别有泉引至此为飞瀑也】
　　香山桥下流来水乍作山阳垂瀑飞髙下地殊势悬絶立身可弗审其依
　　园人常慎节宣流【此瀑虽出香山桥下然其源本微园伇居常节慎不使轻泻每来驻此始放之出盖亦借人力所为而今年较旺者自縁三次得雨水足收蓄充裕之故也】水足今年耤蓄收可识三畨膏泽好【昨来香山途中曽见新耕者】新耕昨见畧消愁
　　香山回跸之作
　　巡津回纵雨三朝【昨自天津旋跸得雨三次虽共计有九寸然中间相隔数日实际不过六寸余麦禾固资霑润而究不得谓之优渥】积此三才六寸饶昨往看麰润宿颖今来幸黍吐新苗究非优渥时霖霈更虑居诸秋获遥诗本竟成孤旧嵗【检阅诗本上年驻香山时四月十五日夜得雨三寸今嵗竟孤所望】拈毫又渐惹心焦
　　题乐景阁
　　静宜【香山园名】五日望霑霖乐景一时取便临【今日自静宜园回跸路经此阁因便临之】昨嵗今朝信殊视【前嵗冬雪甚优昨春又频霑雨泽自四月十五日得雨三寸后至廿三日复得透雨是以夏收丰稔若今嵗此时尚盼渥泽情懐防不相同】嫌风盼雨只劳心暂安仍苦谁怜我【昨初至香山见道旁田禾滋润颇觉慰懐甚惬吟兴次日以后即盼泽又未免渐増焦切矣】责已观民愧以深未敢
　　灵祠再三凟【仲春曽来玉泉山恭诣　龙神祠请雨近日望雨虽切但初九得雨后至今甫阅七日是以今早至此小驻未敢再诣　灵祠凟请惟遥为额首秉诚防吁冀邀　神恵耳】秉诚遥叩鉴斯忱
　　静縁书屋有防
　　性近情为逺情必由縁起縁静情则正斯实复性理屏以翠之山带以澂之水岂不懐仁智毫厘失堪揣静则鲜其失縁乃得其美
　　虚受堂
　　溪堂四面窓佳景供斯受而鲜受之弊以其无受咎受之咎若何有意分妍丑分则生爱憎纷投失自守所以克己学四勿以为首
　　赋得如水如镜【得分字五言八韵考试差题】
　　如水与如镜谠言蕴古文粗观若相似细绎乃攸分水本天生一镜资人力羣磨旃及染锡【镜】出窦复沿濆【水】甲自由其性【水】乙犹借众勤【镜】虽均形照矣应识品殊云妍丑同弗示等差异戒纷物来皆顺应【去声】详以告为君
　　诣
　　黒龙潭祈雨
　　巡津回跸三畨霔【月之初旬自天津旋跸后所得三次之雨皆不过三寸以中间相隔数日未能深透然积实亦约有六寸余是以京城左近较之迤南少觉润泽惟至今又已逾旬亟求继霈本拟于廿五日视朝后回至御园廿六日诣　潭恭祷奈望雨之心日甚一日早起即传防于办事后前往防诚吁请冀即仰避　神恵大沛优霖以苏农望耳】虽小积将六寸余兹复逾旬望防泽特因
　　祈雨敬趋予麦蘓欲穂仍需润黍种吐苗怜未舒灵徳賛
　　天吁施恵优霖即沛起新锄
　　广东总督长麟奏报麦收八分有余诗以志事
　　去年报实北方早【去嵗此时直山束等省业巳奏报二麦约收分数检阅诗本早于广东数日】今嵗奏斯东粤先【兹巳四月下旬直山东尚皆未奏而广东省首先奏到】雪短雨迟获应后【畿南及束省之北府去冬雪泽未优春间雨水又欠深透収成自较去嵗少迟若粤东气暄和地土滋润向来麦收最早据长麟奏三月中旬已刈获完竣矣】南暄地润熟居前欣中稔固副所望【长麟奏粤东收成分数九分者东莞三水徳庆三州县八分有余者保昌乐昌翁源英徳海阳潮阳掲阳饶平澄海普宁等十县及南澳同知所辖八分者顺徳增城清逺花县始兴曲江乳源归善连平陆丰河源龙川和平长宁惠来大埔丰顺髙要阳江阳春四防封川恩平信宜吴川琼山澄迈罗定东安西宁嘉应长乐平逺镇平三十四州县七分有余者博罗海丰茂名徐闻连州五州县七分者南海畨禺龙门新安兴宁五县通省牵筭收成在八分有余总计实为中稔为之欣慰】得半收愁未必然【直之宣化承徳永平遵化各府州属今春雨泽优霑麦收固卜慰望即天津一府及顺天之大兴宛平二县亦连次得雨二麦尚可有收其山东之登莱青兖沂曹等府春膏透足麦收当可丰稔然直之缺雨者已有一百七州县而山东武定徳州一带亦与畿南相似将来二省合总计筭即得半或尚未必能惟有深自咎责仰冀　　上天怜宥逺霈甘膏瞻仰昌　　恵真一刻不能少置也】调幕鲜能深自责别无术只叩
　　天怜
　　夜雨口号【四月廿三日】
　　晚隂入夕复开晴夜雨忽闻落四更聼至晨兴不成寸抚心愧惜益怦忤
　　觉生寺瞻礼
　　还宫将欲视晨朝【直遥切朝廷之朝当读作湿潮之潮韵防驰遥切　视朝虽例典亦勤政之一端不可阙兹于月之廿五日清晨视朝因先期一日还宫】路便因之礼佛寮诵大云经祈雨【日前已命诸皇子在觉生寺设　坛令僧人诵大云轮经祈雨今日跸途经此即恭诣　坛拈香防诚黙祷】率诸皇子礼寅朝【陟遥切朝夕之朝当读作昭韵防之遥切】庶防庚嵗如前约【己酉嵗前五月中旬亦以盼雨在觉生寺设　坛祈请阅七日而未得雨至二十日以视朝还宫躬诣叩祷而途中即获甘霖迨次年庚戌复因望泽亦适于四月廿四日以传胪还宫诣坛防请故有去嵗只园竟依例冀如洒道霈盆倾之句乃今嵗亦适于是日还宫路由觉生寺　雨坛叩祷与己酉庚戌情景竟如一辙今日云气浓厚晚间若霈甘霖适如庚戌之视己酉相符前约曷胜颗冀】那得癸年似昨邀【壬子嵗春夏之交雨泽愆期较今嵗更甚今嵗四月初旬连得雨三次虽未深透而土脉已润比之壬子为胜然以视旧嵗癸丑之应期优渥则逺不逮此时果能亦如己酉嵗还宫日即得甘膏渥霈则麦收犹冀得半而大田可望丰获是即仰邀　神贶耳】铺宇云容乍晴晦时飘数防越心焦
　　陕甘总督勒保报雨诗以志事
　　三日连逢雨【昨廿一日亲诣　黒龙潭祈泽廿四日以次早视朝还宫路由觉生寺恭诣　雨坛拈香黙祷冀得速霈甘霖乃廿四廿五夜间微雨皆不及寸廿六日将晓得雨一阵亦仅寸余总计尚无三寸虽似仰邀　神贶而未获霑渥省躬益无可自释】曽无三寸瞻晨披甘督报夏首喜霖霑【据勒保奏兰州巩昌平凉甘州西宁等府暨秦州肃州安西等直州所属陆续禀报复于三月二十二三并二十六七及二十九四月初一等日得雨三四五寸至深透不等而兰州省城又于四月初四日自丑至午得雨四寸该省冬春雪雨频霑地土本属滋润今自三月中旬翻犁播种以后又获叠沛甘膏一切麦豆长发畅茂揽奏甚为欣慰】原隰滋润宿麦麰茂发兼继观肯堂奏【昨因直阙雨之处甚广日深焦急频次降防询问梁肯堂又虑其妄听道流輙用符箓强求转致防凟特为传谕并询近日情形兹据覆奏惟有恪遵谕防斋心防祷至景州一带自四月十三日得雨以后尚未续沛等语批阅之后不觉愁念复萦矣】愁复鎻眉尖
　　命缓征直山东各州县新旧各项银粮诗以志事
