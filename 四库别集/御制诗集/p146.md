<!-- { "loadSidebar": true } -->
　　繁云渐低翳波面接雨足上下空蒙意恱我心与目烟篷稍沿縁一湾复一曲宛转逹溪源舍舟而就陆适兹雨少间花木滃芳馥翠峯为后屏萧寺在前腹天下第一泉趵突益漩洑其侧得少平命置椶毛屋拟学恵山胜肯譲聴松【庵名】独断手应不日竹炉茶熟
　　凉
　　春雨既优霑望晴人尽同朝来徂云浄树杪吹凉风一慰复一虑新麦正芃芃过寒生理妨踟蹰意无悰可知为农忧循环无始终
　　燕丹诗
　　燕丹怨秦政亡归思报仇鞠武言不用纳亡速祸尤田光荐荆卿造门供具周玉盘姬手进金丸池龟投既具督亢图亦函于期头徐夫人匕首药焠利吴钩荆卿顾有待徘徊且迟留太子虑改悔舞阳先遣不荆卿怒叱言竖子安足谋遂发易水上白日为凛秋入秦献所奉愿得比列侯秦王乃大喜九賔列旌斿舞阳早变色荆卿神优优图穷匕首见持揕瞠双眸袖絶环铜柱笑骂甘死休尺八不足恃七尺介利収衍水命难全寜台为荒邱用人而复疑偾事徒贻羞
　　数诗拟鲍眀逺体
　　一心奚所托为君止于仁二典传
　　家法敬
　　天及勤民三无凛然奉大公何私亲四序协时月熈绩在抚辰五事惟敬用其要以俻身六府赖脩治【平声】其施均养人七情时省察惧为私欲沦八珍有弗甘念彼饥饿伦九歌扬政要郑卫漫亟陈十聨书屏扆式聴师保谆
　　晴
　　春晴和气应丽景照林芳浓露偏侵曙暄风已变凉雉鸣麦浪绿蝶栩菜花黄茂对方知慰斐然命短章
　　河南廵抚陈宏谋奏报得雨
　　麦収三月雨农謡向所传中州土脉厚更以麦为天去嵗河隄溃数郡遭迍遭瓠子幸成功颇有涸出田麦芽遍陇青农父兾逢年迩日春霖时南頋心旌悬朝来览章防一雨千里连饼饵略可期吾民救眉燃元气岂易复防望秋成全
　　杂诗
　　虎圏养于菟喂以败牛肉园池养锦鳞饲以饝脱粟奉宸司大凡支销委仆虎鱼不能言窃馈谁擿伏谓此无益费射虎鱼罢育仆反私叹何以赡口腹狗彘食人食孟子曽记读效行乃扞格此理将畴告
　　题沈周写生二十四种
　　牡丹
　　垂露出羣卉恒春不谢花写生经沈氏较品突刘家雨后芳如沐风前态欲斜还应笑姚魏未尽洗铅华
　　栀子
　　佛卉曽传白仙方更着红扬猗惟近雪吐馥不闗风池影通身净露光满意融南薰欣昼永茂对五弦中
　　芙蓉
　　木莲原蜀种名擅锦官城浥露真无语迎风最有情寜因红艳妬早觉道装成调粉龙香剂斯花自写生
　　山
　　梅白杏花红开齐色与同【山有红白二种】标竒凌雪耐乆见东风体物轻描外传神静对中曼陀罗佛树空色色空空
　　石榴
　　团团玛瑙盘盛以水晶丸百颗珠无定三危露早漙匡頥真欲觧韩手未曽弹底事求炉火才成九转丹
　　枇杷
　　卢橘非秦树黄金本蜀珍文园早消渇郭氏未为贫熨齿生凉乍堆盘帯露新仲长曽有论缅想见斯人
　　柚
　　南北奚曽异味香洵得宜却教生动笔写出欲垂枝不剖寜非谲能藏太觉竒田盘寺楼上小忆向年时
　　莲藕
　　莲房青颗颗藕节玉脩脩恱目权教置养生在所求袅丝雪色脆堕粉露光流闻道林椿后【宋画院待诏林椿有着色莲藕杂果】居然见沈周
　　【三种】
　　在栗有敦物累累翠蔓舒冰盘间沈李中馈佐生蔬何必期霜后浑如摘雨余东陵此小隠种类漫分疏
　　茄
　　毘山传妙法渤海殖嘉生蔡撙栽荒郡王褒约小伻登盘间魁芋烹鼎厌侯鲭清供戴家物微嫌未隠名
　　萝卜
　　植援开锦町杂种已分罗紫玉含津脆墨华生意和性存姜芥半品比菌蕈过学圃虽堪鄙如须今岂多
　　葱
　　岭乆传西域盘仍佐五辛巳知根似玉谁辨下生银标倩含朝露纽芽报早春可怜洛阳狱陆续独思亲
　　笋
　　刺土才盈寸凌云势不纡峥嵘气早直森蒨翠相扶怒长应期夏丛生独盛吴韬光山径畔记取帯烟锄
　　胡萝卜
　　爱此瑚筯堪登白玉盘可蔬亦可果宜脆复宜干色相【去声】出元代采烹奉可汗成名独惟尔羞杀汉衣冠
　　菱
　　开花落复含结实淡而甘烟客浮逰惯幽人咀嚼谙春光仍钜野豪兴在江南与芡相评较应懐匠氏慙【芡花开向日菱花开背日有如巫匠之术云】
　　茭白
　　野沼秋风起荺茭可取甞不输藜藿味爱托水云乡沙沚根踈宻芦汀叶短长与莼一风调何彼独思张
　　王
　　名称同萆挈四月亦云生花是黄金缬形如緑玉横垂垂瓠不落纂纂枣何争写意惟萧淡相看防有情
　　薹菜
　　蔬谱菘薹芥大同名小殊本根来朔塞今日盛东吴自是田家味末堪陈国厨雨花烟叶意江左忆清娱
　　鸜鹆
　　寒臯不逾济飞集限淮南屋脊寻常见巢头风日谙能言白鹦胜入梦绿隂酣莫报新荷里司空善理谈
　　白头翁
　　颉颃常命侣栖穏砌前枝饮啄自如意平生那解离芳丛亦可入妙绘若为期白髪嗟何限称翁尔正宜
　　蜡嘴
　　黄嘴乌毛羽翩翔阶杏红禽经传画本桑鳸佐蠺功活脱出形色飘飖谢雨风不因能戯舞安得入樊笼
　　鸡
　　独立羽毰毸昻昻絶忌猜底须资芥粉聊尔借松煤入埭花迷锦登塲玉作台谁能继佳什八斗早称才
　　鸭
　　鸭鳬家野异应与雉鸡同春水萍茵暖元都蕖露融别离叹都尉荒诞化仙童沸卉归羣伙浮深若履空
　　兎
　　东郭传名姓梁园恣宴娱伏跧春草嫩顾目夏槐敷赵国清辞咏石田妙笔摹未能工百首【李峤咏物诗百二十首】粗就写生图
　　香岩室
　　牝洞依翠岩月廊接虚室窈窕深且眀偃息静而一拂招清风来荟蔚白云出观书志足娱体道神自谧拟以永日托夫岂所无逸
　　御园雨中流览【三月二十五日】
　　芳时刚入夏【是月二十二日立夏】好雨又依旬惊喜从无有钦承倍敬寅麦牟期饼饵花木长精神逥忆向年际终风正卷尘
　　一雨为民喜吾心何所凭水能凛舟喻龙御勉时乗渚栁翠光合隄花暖气蒸香山漫逰目权付逺烟凝志乐景逾羙时和气亦清略兹解愁欝可以赏芳荣緑竹风前重黄鹂叶底鸣翰林近多暇即事进新赓
　　即事
　　快雨还欣值快晴兰舟适可泛昆眀罥烟栁线千条倚照水花光两岸迎
　　隔渚渔村杳霭中树隂舟系网丝风九龙画意知何处为忆锡山烟雨蒙
　　翠幙支船可号斋飘飖容与水云涯香山面目何曽隠落影湖中分外佳
　　韶光澹荡午晴暄余暇清逰略可论镜里楼台入冰牖壶中气象在林园
　　时晴时雨称人心醖醸岚光翠益深纡迤西山堪极目归云犹恋防髙岑
　　虚斋素尚养松云书史沉酣岂市勤恰似雨余花气馥惟能静者始能闻
　　飞将军行
　　陇西成纪世受射将军猿臂艺独精折闗格兽不旋踵击空鞲脱如苍鹰百骑徃驰射雕者匃奴忽陈隂山下军士前前莫还走示闲翻令皆下马亭尉不识故将军小人常态安足论一朝北平得权势脩怨斩尉殊伤仁更复坑降逮八百冥冥应受神责不须王朔始知然只合终身二千石
　　栁絮
　　迎夏真无爽随风似不胜趁晴方舞雪入水似铺冰
　　诣
　　黑龙潭作
　　灵雨三月霑望麦符农谚
　　天恩庆以惧遑敢恣逰宴
　　神湫来叩谢愿言吾诚荐启曙出御园菁葱被芳甸露气润无尘和风拂人面花间蝶相逐栁外莺自啭触目意弥惬近逺春耕徧有求致防敬无求忘缱绻俗见庶兹屏惟日凛眀旦
　　城子山
　　落空钟韵一声传盘径花宫忽现前芳树浓隂逮首夏好山清别向三年青郊俯畅新耕遍緑字闲拈旧作悬防喜晴眀引遥目居庸排户入青莲
　　大觉寺
　　城子言旋日正午大觉咫尺栖禅处鸣鞭取便一徘徊云峰谓我无来去
　　暮春将杪近清和人入山深夏意多林鎻緑隂禽语静花飞红瓣蝶羣过
　　悬崖泉箔自淙流竹栢隂森亦可留若比江南千尺雪只输轮尺绿筠脩
　　精舍匡牀自在陈隔年顿觉景光新设如大士容谘议山水縁何解引人
　　三月晦日作
　　三春惟有今春幸逐日亡何此日临底觉赏心酬分外敢渝初志到而今花蹊谩惜红芳老林苑徐添绿防深新辟溪田将百顷喜看水足刺秧鍼


　　御制诗二集巻三十三
　　钦定四库全书
　　御制诗二集巻三十四
　　古今体九十九首【壬申四】
　　题帝王统纪録
　　燧人前事率洪荒道法精传始有唐大抵宅心敬与肆便闗享祚短和长四千一百春秋序【自帝尧元载甲辰至今年壬申凡四千一百有九年】正统偏安治乱详承运惟予当此日朝乾夕惕敢云康
　　赋得首夏犹清和
　　律入恢炱景懐荏苒春绪芳霏翠陌田叶漾银沦谢雪含残絮温花防腻尘緑林添影宻黄鸟送声频暄与凉无定夷偕可伦都縁好雨足与物乐懐新
　　泛舟长河过万夀寺
　　龙见将常雩致斋返紫禁兰舟过照园秀木张清防问景谢今歩领要忆前吟却非辟异端吾不为已甚
　　乐善园
　　沼园一水通书屋碧云丛秀色形容表清晖揽结中莺声隠栁緑蝶翅逐花红汉史留芳躅临风思不穷
　　董邦达草堂深樾
　　澹霭苍山樾防低草堂门迳草萋萋个中人谢尘寰迹奚待移文孔稚圭
　　张宗苍飞阁流泉
　　卓立孤峯欲刺天架空曲榭对前川飞泉疑有巨灵力划破云岩万丈悬
　　雩祭斋居对雨之作
　　常雩非望雨值雨益休徴绣野春余润油云午更凝松涛听渐息檐溜看徐増卜度田功茂渊懐惬静凭
　　大斋
　　大斋庶政屏昼接廷臣退延伫玉砌间俯仰铜人对九徳缅古昔一心周宇内刚柔协强燮丰歉筹保乂宵旰念民依旦明懐帝载
　　芍药
　　清芬将艳质融冶玉栏斜便唤花中婢还应出郑家
　　斋宫书事
　　致斋广殿昼沉沉緑润庭槐布影深
　　明旦曰临钦勑命雨旸时若祝闗心敢忘渴望经畴昔【常嵗于雩祭时率多望雨今嵗屡霑膏泽庆慰之余益切氷兢】益切氷兢继自今芳草窓前宜静寄晩来又喜作轻隂
　　雩祭礼成六韵
　　协纪日临毕在玑星见辰厚祈登百谷大飨举常禋露重
　　圜坛迥云低
　　广幕陈一心钦昊縡九节叶韶钧执事仪从恪告成退更逡时和真幸际益日励惟寅
　　杂诗
　　水至清无鱼人至察无徒无鱼非水徳无徒势云孤鱼岂离于水潜渊转江湖人岂离于世适将他有图知一贵知二通变乃达常不逆复不亿抑亦先觉良吹竽三百人隠笑齐宣王
　　西直门外即事
　　露重晓烟微菁葱遍近畿骋眸林叶张【去声】惬意麦苗肥锦蝶随花乱黄鹂选树飞凉风驱急雨忽湿侍臣衣
　　昆明湖上
　　水天一舸玩空澄今嵗清和景倍増每喜依旬甘雨洒又看肤寸好云兴忘机鱼鸟情何限倒映楼台影防层元武昨年经此际濯清等是忆佳称【舆地志建业元武湖齐武帝理水军于此亦号昆明池故云】
　　题邹一桂盘山图
　　扈驾偷闲似退朝【春廵曾命邹一桂扈驾至田盘因命文臣于奏事之暇随意乗骑逰山一桂此图即自写所歴也】崇椒防骑一逍遥便教健笔传佳胜未许名山閟寂寥诗句可曾招翰侣精神尔许得僧寮髙峯云罩非忘却欵段应縁惮路迢
　　题玉泉山翠云堂
　　苍崖秀入云容翠择胜为堂号翠云欲笑世间无活画始知大块有真文镇留岚气闲庭贮时落钟声下界闻我到玉泉常得句为縁此地脱尘氛
　　董邦达闗山秋霁
