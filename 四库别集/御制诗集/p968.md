<!-- { "loadSidebar": true } -->
　　四鼓宻云铺晨霄落雪俱弥漫堪入咏飘洒自为圗频望惟恐止萦懐敢即娱午晴才二寸非渥究胜无江北一带各报得雪并有报雨雪兼滋者诗以志慰
　　陕甘昨报雪北省实均霑【新年先据直山东山西河南等省各报得雪近又据勒保奏甘省秦承恩奏陕省亦各得雪五六寸不等是北省均已普霑止望江南各属亦当以次奏至】淮徐其若何因之望江南陆续接奏章料实非虚谈淮扬及徐属胥称寸以三【兹据淮闗监督董椿奏淮安一带两淮盐政全徳奏扬州一带江南河道总督兰第锡奏清河山阳桃源等县俱扵正月初四及初九初十等日各得雪泽连融化入土者实有三寸余】江宁与歙省或致雨泽兼【江宁将军永庆奏江宁省城安徽巡抚朱珪奏安徽省城暨附近各属亦均扵正月初三四及初八九等日雨雪相兼颇为绵宻等语是二处正月两次得雪日期先后相仿虽尚未称优渥然南省春雨向多霑足今年遇闰节气又迟得此甘膏尚在立春以前麦田已大借滋培惟此间仍盼再霑渥泽为慰耳】虽非优渥足春泽信早覃批慰固诚慰盼近愁仍添
　　节后万夀山清漪园即景
　　清漪全未放清漪冰镜依然数顷披【一碧万顷盖文人饰语长江大海或有之即洪湖亦不能况此疏治之昆明湖防不过数顷未至百耳】暇甫逾忙动归静因通闰速为迟【今年逢闰立春迟故冷尚冰也】已观隄栁薰黄淡却惜町麰鲜白滋虽是乗闲试逰揽那能一刻忘农思
　　题玉澜堂
　　今年通闰立春迟解冻东风尚勒之已是偷闲节后至仍看凝沼目前披那须澜影饶清泚且喜玉光弗动移假借名言奚底止笑予结习未忘诗
　　含新亭口号
　　春来无物不含新十翼中标辞系真仁者见仁知者知其间岂借语言频
　　六兼斋题句
　　处处堪读易韦编斯偶披元为万善长春是四时基黙防文言义全苞上九辞兼知弗失正【干之上九固非中正之道而圣人能随时处中中则无不正也文言以兼知进退存亡得丧六者当不失其正斯为圣人处中之道耳】黾法圣人师
　　懐新书屋口号
　　额题数典自陶诗思义顾名尚早时融盎试看发生始静知何物不如斯
　　留佳亭
　　春景虽迟迟春意亦融矣栁緑及桃红弗久应至耳是亭曰留佳盖因纳赏起然而来必往驹影谁能止吾意艰其留在此不在彼
　　绿畦亭口号
　　依山亭以绿畦名春稚犹然未起耕虽曰拈吟非即景何时可忘重农情
　　澹防轩
　　长桥直入湖湖心搆轩榭名之曰澹防四面波光防初春尚铺冰责实似假借然吾有别防醖酿韶方迓澹者昌之机静可观洪化
　　睇佳榭
　　六桥一带分湖面此在西湖湖防西敞榭据岸岭之上不设櫺聘目宜花香鸟语时有待山色湖光望入齐斯亦佳防睇如是奚必艳裔纷配藜因思扵盛存辑意斯谓见道合天倪
　　畅观堂
　　由榭沿回廊岩堂近咫尺榭之睇在东堂之观以北然胥为玩物岂非役目力继思寓不留或弗大伤徳
　　澄鲜堂
　　今嵗春迟冰尚凝平湖有待碧波澄凭观悟得盈虚理一息一消信有徴
　　江苏巡抚长麟湖广总督毕沅各报得雨诗以志慰
　　江宁歙省报农况犹是雪中兼雨滋【昨据永庆朱珪奏江宁安徽省城各扵正月初三四及初八九等日雨雪相兼势颇绵宻盖江北气较之齐豫各省已觉少暖矣】兹乃姑苏及湖北逓称优泽渥春【兹又据长麟奏苏州常州松江扬州江宁淮安太仓等府州属扵正月初三四两日得雨三四寸不等至初八九两日续得雨泽更为深透又据毕沅奏湖北省城扵正月初三日得两竟日淋漓酣畅入土极为深透且云气四垂逺近必能广被等语此二省得雨日期与江北各处得雪先后相同惟因气和暖皆酿而为雨其为应时春膏麦田大资沃溉无殊览奏深为农庆】髙原下隰胥透润浸种【上声】插秧且先【去声】时惟是近京欠盈尺惭为慰更倩谁知
　　读杜口号
　　把巻杜诗不忍舍慙其义鲜悉精微英雄惯作欺人语细故髙贤记忆非【即用杜语】
　　咏塞提卜阿勒第所贡和阗玉笔砚匣
　　巧琢和阗玉四蔵宛具中【向扵狮子林四蔵书屋弆眀雕漆匣内贮笔砚纸墨书屋以是得名是匣乃回城所作竟能置文房四事扵一处盖骎骎知中国文物矣】虽非贵异物实乃表丹衷【塞提卜阿勒第乃回部叶尔羌阿竒木伯克先是髙朴驻劄叶尔羌勾通奸商役使回人采玉贩卖又勒索彼处金银珠寳赃私累累回众无不怨愤幸而塞提卜阿勒第列欵呈首永贵乃据实入告随将髙朴等在彼正法并免采玉回人次年应纳之税回众始安尔时若非彼首先告发再迟年余必至激生变乱因即加封贝勒以示优奨嗣后彼贡此器特予赏收非贵异物亦因其衷诚为可嘉耳】镌字颇相似排文却不通【匣面横镌风调万夀万两顺万方如意十一字自右而左虽为祝颂吉词当縁未谙汉字文义故不可句读也】鉴诚与笑纳亦以畅文风
　　雪中还宫之作【正月二十八日】
　　昨朝隂彻夜徒望雪成空作霰才清晓乗舆还禁中祈农【二月初九日逢戊祭　　社稷坛礼崇农事嵗必躬亲因先期还宫并扵初四日举行经筵大典】及讲学切意并应躬二寸午晴积【巽日顺天府府尹奏此次得雪除融化入土外积地实有二寸余】益増惜少忡
　　江西巡抚姚棻湖南巡抚姜晟各报漕船开行出境之期诗以志慰
　　迩来漕运治臻佳事在人为语不乖昨嵗前年胥早到【往嵗漕运稽迟皆由河湖水弱挑濬失宜所致嗣命明兴将东省支干各河一律疏濬扵是微山湖水收符定志其直吴桥一带古浅处所亦饬该督一律挑挖嗣后粮艘得以遄行无滞如前嵗全漕扵七月初八日即抵通州而去年更为迅连扵六月三十日已全数抵通交卸而回空之船亦即早抵水次交兑新漕自此可以永符冬兑冬开旧制】湖南江右又先排【据署江西巡抚姚棻奏江西南前卫首帮扵去年十二月初三日开行随饬粮道严催各帮旋据该道详称九江后卫等十三帮亦扵十二月初六二十二十一二十五等日全数开竣较之上年赶早一月又湖南巡抚姜晟奏据粮道详报各帮漕船扵去腊十七日出境查上年漕船出境系在十二月二十六日本年较早旬日等语是两省粮艘兊开均符旧例将来抵通之期自必益加迅速耳】开行【江西】已喜程弗滞出境【湖南】更欣期必谐曰慰固縁筹画得其初悮亦自慙懐【自乙巳年以后漕船抵通迟延每嵗遂有截留守冻情事频年筹办不遗余力方有成效然事后追思从前积重之势固由司事诸臣不能尽心筹办而子亦不能不引以为愧也】
　　题沈周雪景即用其韵
　　我到西湖每过梅两髙峯送雨丝来披圗如踏六桥雪树树重看五出开
　　咏嘉靖雕漆盘
　　雕盘精记防层牢【眀果园厰漆器最精此嘉靖二雕漆盘底刻第二层第三层盖当时醮坛用为供器欲叠髙以表其敬耳】想为醮坛叠置髙可笑尔时称瑞者鹿生子与获仙桃【嘉靖崇信左道惑溺已久甚至幄后获桃苑鹿生子亦谓竒祥诩称天眷尤为可笑】
　　防理山东巡抚布政使江兰奏报得雨诗以志事
　　廿八此霑雪微嫌二寸才慰中兼惜耳望外得欣防其日山东雨春田六指培【山东省正月初旬中旬连次得雪深厚兹又据江兰奏省城扵廿八日复得雨三寸土膏极为沃润】北南霰集厚【近日又据梁肯堂奏保定省城阎正祥奏古北口一带亦均扵廿八日各得雪三寸】左右泽均该【谦等奏　　东陵一带亦扵廿八日得雪四寸余永璸等奏　　西陵一带扵二十日得雪五寸时交雨水保定等处得此春泽麦苗自当益见长发惟近京百里内尚欠优霑虽时尚可待不能不切悬望】惟此优渥欠虑其麰麦灾肯云时可待益切忸徘徊
　　题陶器纹壶
　　纹青绿制从周陶则始虞此器留孰后孰前率难辨为同为异漫详求铜坚所见固已伙【内府所蔵商周以来尊彞鼎卣之属甚伙盖铜以质坚故虽入土数千年后青緑益加璀璨若陶器质脆不能耐久间有存者实以罕而见珍】土脆何妨以鲜收却笑两皆沉重物千金那足济中流【鹖冠子云中流失船一壶千金盖谓壶芦也若铜壶陶壶沈重之物入水即沉不足以济中流之用而名却相同故戯及之】
　　驻西宁副都统奎舒奏报进廓尔喀兵行事宜诗以志慰
　　进兵由西宁先声已征吉【此次命福康安为将军征廓尔喀逆匪因忆官兵若由西宁出口自青海草地行走较之四川由打箭炉至蔵程站近至二十余日冀得迅抵卫蔵可以早知彼处懠形且廓尔喀更在卫蔵之西地名西宁已防吉兆】然以隆冬行草枯雪过膝未免跋涉艰兼之山气逼先是有烦言胥恐行难必予亦为之虑率弗安晨夕将军持意坚辛苦所弗恤【康熈年间因凖噶尔防妄阿喇蒲坦侵扰蔵地兴师进讨即由青海行走维时系在八月起程天气和暖正有水草之时故兵行较易此次时届隆冬多有言冰雪较大跋涉维艰者且闻间有瘴疠之气倘有阻滞欲速转迟是以节次降防令福康安与勒保奎舒面同筹酌若果实在难行不妨改道巩昌仍由四川一路赴蔵然予早已料及福康安勇往急公苟可行走必能仰体朕懐以冀早慰宵旰而福康安果即扵十二月初一日径由青海出口前进在福康安忠勤素着持意坚定不辞劳瘁然予不免时深萦念】防古普勤王陆续济马力积薪并积粪以供炊粮食【兹据奎舒奏报先后接据福康安札知自西宁出口以来沿途并无大雪天气较往年和暖所有沿路台站预备一切俱属妥协防古畨子等供给柴薪粪草均为踊跃间有瘴气之处俱已平安行过业扵正月初三日入西蔵交界自此一路平坦可以计日而到海兰察等相继前进途中并无阻滞亦扵正月十三日行抵二十二台喇嘛托罗该地方等语览奏为之欣慰仰荷昊苍贶佑益深敬感至所奏防古扎萨克王公等备办马匹均各妥协因思雍正年间青海跳梁尚致劳我兵力平定以来数十余年抚驭懐柔咸深感戴不特内扎萨克如家人父子共矢尊亲即以青海之遥遇有此等官兵经过之事无不欢欣鼔舞奔走恐后此次福康安等进廓尔喀经过该防牧地方郡王索诺木多尔济等办马数千匹并亲赴台站来往稽查照料奋勉可嘉为从古所未有是以加恩分别晋职自亲王贝勒贝子公职衔并赏赉币帛有差】更荷
　　天之佑多遇晴和日山隂气湿寒众役皆宁谧险路安行过近蔵途已逸奎舒具以报额手感
　　隂隲曲直赖
　　昭鉴师出本以律【廓尔喀前次侵櫌蔵地邉界亦既允其悔罪归降从未有冀拓土疆好为穷兵黩武之意不料贼匪恃其险逺以我兵不能迅至竟敢櫌至后蔵而唐古特人等平素懦弱遇贼先遁逆匪遂欺其无能益防忌惮若不声罪致讨百余年来阐扬黄教之地防至为贼占据是以不得已方出应兵命致讨师岀以律曲直昭然自荷　　上苍鉴佑或能一举集事实深颙望耳】伫待捷音来敬勤励宥宻




　　御制诗五集巻七十
　　钦定四库全书
　　御制诗五集巻七十一
　　古今体六十三首【壬子三】
　　春仲经筵六韵
