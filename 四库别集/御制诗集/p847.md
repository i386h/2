<!-- { "loadSidebar": true } -->
　　明至神宗末年纲纪废壊极矣重以天启昏懦妇寺窃权滥赏淫刑忠良惨祸不可殚述防可鄙者当我朝克取辽东彼乃惑于形家之说疑房山金代诸陵与本朝王气相闗遂行拆毁劚断地脉又建关庙于其地以为厌胜实属乖谬然其时天启童騃国事久置不问殆亦魏忠贤辈猖狂恣肆任意妄行转不必归咎于天启也迨我师入定燕京相传睿亲王以尼堪外兰之衅焚燬徳陵明楼享殿夫修怨复仇臣子之通义在睿亲王自当以直报怨非为已甚但今阅百数十年徳怨久泯昨因修复明陵仍命将天启徳陵所有明楼殿庑一律兴造俾还旧观此则以徳报怨尤为自古所无非以睿亲王为为之已甚而反其辙盖在我宁失之过厚耳
　　右徳陵
　　大夏支宁一木材苛为明更济多猜勤劳甚亦徒虚耳社稷殉之诚壮哉就寝饰终经早备【崇祯既殉社稷李自成命以宫扉载出迁殡昌平州州之士民开田贵妃墓藁其中一切简率我　　世祖定鼎后命以礼改即田妃园寝建陵并　　御制祭文　　驾诣昌平致祭议加諡庄烈帝典礼优厚度越千古】起楼设主更重培【顺治年间改建思陵而一切明楼享殿之制未大备今重为脩葺悉如别陵并普立神牌木主供奉以妥享祀焉】得非其手报从厚万古皇清徳量恢
　　按崇祯承神熹之后大势已倾沦胥莫挽即位之初尚有志于明作有为而烛理不明徒事苛察加以多疑偏执往往于屑处推寻小过而巨恶转任其朦混尝谓其无恢复之能有猜忌之实非刻论也故在位十有七年忧勤惕厉无禆阽危有足惜者卒之身殉社稷愍烈可称与自古亡国之君有间本朝得统正大光明取非其手既为雪耻复仇而饰终典礼叠从优厚复访其后裔至今世袭侯封春秋命其祀陵皆自古施仁胜国者所未之有也兹因睇望诸陵各为系什并尚论当年兴废之由亦以示万世殷鉴云尔
　　右思陵















　　御制诗五集巻三十二
　　钦定四库全书
　　御制诗五集巻三十三
　　古今体九十六首【丁未七】
　　出古北口作
　　秦汉以来扼要邉潮河古岭自山川逮其守此已失半可不慎乎在得全万里伊犂不殊尔千秋柔逺庶廑焉昨来天夀【明陵山名】成分咏既为悯然更悚然
　　署湖北巡抚舒常奏报二麦有收诗以志慰
　　乙已深怜湖北饥幸逢丙午有秋资虽然元气岂易复为【去声】是农功恒系思却喜飞章行馆到报收二麦八分披【舒常奏湖北省二麦收成分数九分者十三州县八分有余者一县八分者五十州县七分有余者二县七分者二州县统计通省六十八州县实八分有余】更称时若秋堪卜敢以满期以敬期
　　至避暑山荘作
　　岭度广仁迎晓阳郁葱佳气萃千祥城隍祠建人烟富【敬忆　　皇祖山荘句云聚民至万家今不啻十万矣】
　　至圣庙瞻文运昌避暑山庄兹复莅受
　　恩深处那能忘毋忘
　　祖徳戒虚语勤政爱民永自蘉
　　永佑寺瞻礼用辛丑诗韵
　　延薫致爽复来居【延薫山馆烟波致爽皆避暑山庄三十六景中　　皇祖赐题也】瞻拜
　　穹楼例奉初
　　仁显
　　宪承昭自昔徳明威畏愧惟予么防煽值猖而獗【台湾逆匪林爽文等本以么防邪教煽众跳梁其始由黄仕简任承恩互相观望贻误于前其继又由郝壮猷不能奋勇督率官兵为贼冲溃而郝壮猷奔回郡城遂致凤山得而复失扵是贼势益复猖獗偾事之咎二人实无可逭】挞伐张筹速与徐【幸余烛于防先命李侍尧为闽浙总督令常青为将军飞渡台湾督节次奏到所办俱合机宜此即余迟速论所谓兵事宜速之义】辛丑甲辰迹略似那辞劳重【去声】治军书【辛丑甘肃撒拉尔番回肆逆及甲辰新教逆回田五等纠众滋扰俱在山庄驻跸时筹治军书兹台湾逆匪首犯尚未就擒连日驰谕方畧与向二年迹略相似予惟敬承　　皇祖　　皇考谟烈之垂徳威并用以期蒇肤功岂敢复辞劳勚也】
　　题文津阁
　　四库书成四阁弆由津得以溯源渊在兹适可言兹尔返已则多愧已焉却喜芸编富二酉还嗤蠧简食三仙【酉阳杂俎载何讽扵书中得一髪卷规四寸许如环而无端用力絶之两端滴水方士云此名脉望蠧鱼三食神仙字则化为此夜持向天从规中望星星立降可求丹度世云云记载之诬真可嗤尔】但思枕葄无余暇归政暇余待八年
　　趣亭
　　崨防之间有路通翼然却异醉欧翁寄言即景寻趣者佳趣无过书史中
　　月台
　　西则趣亭东月台阁前【谓文津阁】缀景枕崔嵬陡思健笔【米芾亦有月台见其帖】襄阳米书法扵予何有防
　　玉琴轩
　　七弦何必论宫征水到渠成自绕轩唐侃琴音犹俗调乃知古乐个中存
　　按昔年扵香山听唐侃弹琴一字数弹音节抑扬髙下谓即古乐及后防绎
　　皇祖钦定律吕正义细加考订厘定中和韶乐一字一弹乃知古乐虽扵数字之内自分节奏并非若侃之所弹犹用俗工吟揉绰注等指法扵一字之内又分抑扬髙下转致趋扵繁音悦耳之为而忘乎自然之天籁也今春题眀朱载堉琴谱及乐律全书既详言之复识扵此
　　千尺雪二首
　　逺源计尺只千乎雪色雪声视听俱莫谓吴中此数典石泉太古古扵吴
　　涨波晴久不霏黄【山荘千尺雪引武列水滙以成景每雨后波涨挟沙而来则色微黄是以乙巳诗有武列引来源逺长前朝过雨色微黄之句兹旬余晴久水清色白正合命名之义】玉戯真看本色常岂厌摐摐若斯者借他声色洗心凉
　　登烟雨楼即景
　　未至山庄雨霑足【热河扵四月廿七八两日得有透雨又扵五月初十十一等日得雨三寸实为霑足】到兹驻跸数朝晴红迟芳沼蕾才吐【塞外较口内气冷此时湖荷蓓蕾初吐尚未有花也】緑满平坡芽遍萌【甲辰春雨泽畧少草生较迟以致鹿弗得草入湖囓荷叶充腹今来湖荷虽未开放而青盖田田自因雨水霑足平坡緑满鹿得食所致耳】却觉炎蒸午已剧亟思凉润为倾层楼拾级一慿眺即景思量合副名
　　夜雨曡登烟雨楼即景韵【五月十七日】
　　弗雨无妨雨固好塞天傍晚朗犹晴蓊蒙夕入树迷霭淅沥防垂草润萌遂有风催至霄迥不停雷响落盆倾昨来七字诚符契实政惟勤敢务名
　　晓景
　　宿雨已收烟徂云犹恋宇东北晓阳升蒸为露文武芳甸緑含珠晃漾浮光妩山容峰隠现树色霞吞吐麀鹿扵其间寝讹任羣伍复有松下鹤连轩跄其舞是谓仙境乎佺羡依稀睹嘉万物滋栽培化工普
　　咏和阗玉韘
　　璧圭题伙见决韘咏希闻儒士多轻武熙朝率重文敢因
　　家法懈犹自猎塲勤【骑射为我朝　　家法每谆谕子孙当万年遵守是以子虽年逾古稀必嵗幸木兰行狝犹能引控自如多有中获盖以身先之不敢自逸至于步射以臂痛不能中鹄乆不为矣】步射则久置思之畧愧云
　　育麑
　　河濵有麑欲渡水其母避人逺去矣踉跄弱羍甫上防无力逐母卧坡委命人遥立待其母不见牝鹿来寻视因命抱回饲以乳乃得喘息跃然起待其濯濯大长【上声】成仍即放去山中耳因忆壬寅有斯事牝鹿曽来领麑喜【壬寅驻跸山庄亦见有羍麑偶离其母命人护视之未逾时视者报牝鹿已出林见子而喜饲之乳领之而去因作偶见诗以志其事】一为慈一为不慈【谓牝鹿去而不顾】兽中亦有善和否虽然何必责兽防凯风岂无咏七子
　　留京王大臣奏报得雨诗以志慰
　　甘雨优霑后晴将半月余昨兹逢夜雨即问泽何如【近京一带自前月廿八日得雨后晴已半月余昨山庄扵十七日夜子时得雷雨三寸未知京师若何亟命驰谕询问】今已传佳信重防渥野畬时犹先【去声】扵此【兹留京王大臣等尚未接往问之防即奏到称本月十七日戌时起至亥末止雷雨大作势甚滂沛入土约三寸有余是得雨情形正复相同而较此地更早数时值晴收麦已毕禾黍播种及时今又甘霖续霈禾苗益当畅发览奏深为欣慰】润可继乎初收麦固已毕起禾诚不虚五言吟志慰敬畏益深予
　　夜雨【五月廿一日】
　　夜雨隔三朝摐声度绮寮不徐还不疾惟继实惟调既喜大田膏兼欣芳甸浇时行斯近矣河务缱心遥
　　题永恬居
　　是日政余暇况当渥雨霑尘清不致泞日朗却非炎山趣萦纡入林姿展转添幽居凭静永所以识其恬
　　素尚斋
　　斋更搆髙坡岩廊拾级上据迥望斯遥近逺供清赏峯非雕刻工林岂渲染强是素诚尚防天然自涵养内圣与外王一致非殊两载瞻楣之额
　　圣意所包广
　　创得斋有会
　　斋成廿余载久矣非为剏而今初到此与剏原一様试看緑林蔚叶匪去年放复听石泉淙岂是昨嵗浪然而林与泉无大殊故状剏弗剏胥幻得弗得隣妄宜将去分别一合冺其相
　　过东岭至栴檀林
　　横拖一岭东西隔向每乗闲度翠岑舆笋袆隋才降巘栴檀咫尺遂瞻林禅枝忍草无声色牝涧雄峰自迥深春月田盘曽举此【今春驻跸盘山过岭憩泠然阁诗有忽思峻岭山庄里剏得栴檀率若斯之句亦以其东西上下意境畧同而即景防心是一是二正不必扵今昔生分别想也】孰为过去孰来今
　　天籁书屋
　　项氏阁无惜甲辰【天籁阁为眀项元汴藏书画处甲辰过嘉禾有云烟散似飘天籁之句盖惜其阁与名迹俱无存也兹山庄书屋弆蔵元汴所赏鉴名画四巻一米芾云山烟树一吴镇梅竹松兰一徐贲眠云轩图一唐寅采莲图俱有天籁阁印记亦可谓名副其实矣】幸收四巻副名新却欣天籁悠然作扫尽闲心辨假真
　　澹轩
　　方塘贮水拟天池或借潦停或沃之【轩在山顶前有小池每借夏潦蓄贮或取山下井水沃之今嵗甘膏优渥池水渟涵逺胜人力所挹注也】今日澹然凭雨后胜他人力费劳为
　　澄霁楼
　　膏雨既时霑澄霁斯为好然方小暑节向前正行潦过则愁其多不及复虑少得中实信难祈农切懐抱朝夕念在兹盼秋登万寳
　　超然宇
　　子由为语子瞻居逰物外斯乐有余岩宇额斯偶然尔惕干朝夕敢忘予
　　河南巡抚毕沅奏报续得透雨秋田畅茂情形诗以志慰
　　河南北屡早霑膏兹喜开封继泽叨【毕沅节次具奏豫省入夏以来雨水应时麦秋大稔兹又奏称懐庆南阳汝宁卫辉彰徳光州陕州等府州属扵五月初二初九十一等日得雨二三四寸至深透不等开封府城复扵十七日子时起至巳刻雷雨时行滂沱达旦入土十分透足四郊沟浍皆盈田禾发荣茂盛览奏深为慰悦】二麦已收欣价贱【前据毕沅奏通省一百八防州县彚报二麦约收分数合计九分有余目击城乡市集粮食充盈价值日就平贱】大田普种吐苗髙望秋庶得元气复祈嵗宁辞午夜劳却接经过楚抚奏驰询仍戒饰言嚣【日内又据姜晟奏四月十八九等日经由直顺徳府境内及至豫省河北麦收虽较胜而望雨正殷等语毕沅前奏四月十六十八等日卫辉彰徳各属得雨霑足计姜晟行扺豫省境内约在二十以外何以该处尚有望雨情形因驰询毕沅令其详悉查明据实覆奏并此次续得雨泽其各州县曽否一律普霑一并查明具奏想毕沅自不致稍存讳饰而朕廑念闾阎惟恐地方大吏所奏未实不得不时申儆戒耳】
　　平粜
