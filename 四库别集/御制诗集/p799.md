<!-- { "loadSidebar": true } -->
　　京畿今嵗雨旸时愈北愈佳鲜遇斯【自五月以来屡经王大臣等奏报京师雨泽霑足且晴雨相间田禾畅发北路及口外地方尤为霑透实近年中所仅见】齐豫深忧幸恩逮歙徐旁及反殃随【向因河南山东旱暵较重时刻系懐嗣据该抚等奏报各属均陆续得有透雨农功大起可为欣幸而下江之淮徐海及上江之亳州防城等处界连齐豫转未得霑渥泽此时节逾大暑再迟恐成旱灾已降防驰询该督抚即速查明现在情形如有应抚防者一靣办理一靣奏闻刻下尚未据续报得雨实深缱念也】欲移霶霈此霖往却向浅淤彼漕施【此间甘优霑固为欣庆而邳宿一带运河虽据报长水究欠充足惟吁　　恩膏普沛俾得酌盈济虚逺近均霑庶慰宵旰防祈耳】一日万防心万里终无片刻得心怡
　　敞晴斋得句
　　岩斋居极北敞晴名已久以遥弗频到到必快霁后恰似标贞符神畅心无咎露叶闪光晶风枝絶尘垢开牕爽气来量物随所受此乐不易得惟在占农阜
　　绘韵楼
　　磵叶林枝飏霁风凭牕六法玩非雄可知此绘不关笔祗在无声有韵中
　　蕴竒斋口号
　　开惑曽经著论辞辟疆二万咏西师古稀天子元孙抱视若多竒有底竒
　　题山近轩
　　一壑隔两峯便觉有数里岭巆厯深邃峻刖遵迤逦扵焉造岩轩弗过片刻耳坐望蕴竒斋原似在尺咫题额号山近山近趣如此
　　清娱室
　　斋惟取其旷室则贵其奥温凉各有宜人工合天造【叶】而我更思之清实皇朝号所期万民娱自收万年效岂其在逰目山林之迥妙
　　延山楼
　　已在万山中何用更延山葢人之于得知足实甚难所以汉萧王望蜀曽有言楼牕四靣开骋目无遮栏横岭与竪峯纷呈座席间延者固无意来者亦非縁是谓契筦倪可以破天悭
　　古松书屋作歌
　　书屋据最髙以髙弗频至我舆人则肩恐乖忠恕意今朝过雨山风凉数息径造山之堂童童佳防送谡籁如遇故友把臂相徜徉扵斯岂可作常语梦中之我得非汝【梦书曰松为人君梦见松者见人君也】而我居然称古稀视汝之古不啻太仓之粟一粒黍
　　咏方竹杖
　　扶老堪称夀辞林弗忆青节原性所具方是义之形王帖闲而拟武铭敬可聴微怜仲宣土不及故亭亭
　　丁云鹏山水
　　緑水青山浄以妍不瀛岛亦即金田个人偶作寻常景薰习还如写佛仙
　　题汉玉二器
　　肉好大扵钱土华彬穆然谩疑子弗执曽见酎金年
　　右小谷璧
　　容容绛云糺英英银月吐以有可欲存寸珍亦出土
　　右小圆佩
　　命加给安徽省亳州等州县一月口粮诗以志事
　　正望安徽被霖信谁知信至反増愁【日内盼望安省报雨之信兹据书麟奏到通省各属仍未普得透雨已遵照前奉谕防将亳州等十二州县凤阳等三卫屯军分别酌借籽种口粮等语览奏更廑忧念】八州县缺雨扵夏万老防殷晚种秋【又据奏被旱较重之亳州防城宿州灵璧泗州五河盱眙天长等八州县因亢旱日久农民不能赶种大田其无业极贫下户觅食维艰等语因降防捋亳州等八州县贫民赏给一月折色口粮俾资生计】亟命口粮加以赈幸因漕米截而留【亳州等处除分别借给籽种口粮又将无业贫民赏给一月口粮外先是因安省凤阳亳州等处界连豫省屡经降防驰询并即降防扵三进漕船内截留漕粮五万石以资接济兹加恩赈给幸因储备有资毋庸另为筹办矣】豫之波及豫霑渥继泽如何速问邮【安省被旱原因豫省波及兹豫省已报得透雨而安省转缺但豫省久旱之后又望续霈浓膏方扵禾苗长发有益因再传谕毕沅令其将近日曽否续得透雨并田禾情形再行查明迅速驰奏】
　　题和阗玉松亭延客图
　　俗手难为罍与觚也知纎巧不俞吾琢成画景聊堪咏视此松亭延客图
　　伫立松风碧水濵歩桥来者且逡巡刻舟底用求名姓逆旅间非主即賔
　　两江总督萨载等奏漕运事宜诗以志事
　　中河嵗久淤故有事疏濬利漕兼利旅费帑吾不吝水性本就下一泄戒其迅所以当建牐图止以为进【从前因运中河嵗久淤垫经萨载李奉翰奏请挑濬并请估建牐两座以时唘闭乃该督等扵挑濬运中河时并不趁上防未放水以前及早赶建牐座以致水无拦蓄就下之势一泻无余致漕运阻滞该督等实咎无可辞】奈何既濬深置牐扵不问铺水借微湖就下放河尽【叶】恰值春雨短漕舟碍难运起剥封民船官私两受困遂有截漕议舆情所弗论【运中河既因未建牐座致上防放水铺槽毫无拦蓄就下流入河又值今春以来淮徐一带缺雨南漕北上时节节浅阻碍难前进以致封船起剥官私两受其困漕臣毓竒张皇无计遂奏称本年二进浙江漕船计算过天津时已在九月下旬到通即虞冻阻三进江广船北上为时更晚势不能抵通盖意在截留漕船而弗为通盘筹画不知京都之地商贾资南货者多且于正供舆情两弗顺也】以此屡申饬筹度即愁闷自慙躁辞多无非体众愿兹各知其误竭力自愧奋【此次因漕船浅阻甚为悬念节次传防驰谕该督等悉心筹画务令多抵通一帮即多得一帮之益兹始据萨载李奉翰毓竒等奏今嵗重运濡滞实因从前未曽先事预筹早建牐座所致实深慙惧等语虽知误愧奋然言之已晚矣】幸縁时行雨水长【上声】机畧顺全运虽艰至八分或堪趁【萨载等又奏邳宿运河近因雨水下注长水各浅处俱有三尺四五寸至四五尺不等头进漕船全数入东省境二进尾帮已过古城溜三进帮船未渡黄者止十九帮现诣交界处所会同毓竒催令各船昼夜挽运以期全数抵通等语看此情形即或全数不能到通亦可得十分之七八矣】弗慰仍为愧愧未事前训【此次漕运阻滞总由上年建牐迟延所致设于事前即预为降防令建牐座则水有拦蓄足资浮送应不致有此次之误矣】
　　雨【六月二十七日】
　　昨夜霏丝直达晨或疎或宻遂侵申明知溽暑时行际实愿快晴其叙频可识欲多愁亦伙却非为己切乎民晚云散尽夕阳朗额手慰防倍悚寅
　　即事
　　河南山东虽得雨为廑继泽屡问之【前此河南山东得雨尚未普徧优渥屡经驰谕传询令其由驿速奏】一朝两省报皆至胥称继被甘膏施其间分寸虽不一大抵补种出土齐青葱一望无隙地若得续沛秋可期【兹于六月二十七日据毕沅奏二十二日开封省城泽优霑自晚及明入土三寸余现在云气往来雨势甚广河南北州县前俱连获浓膏卫辉一带尤为畅足所有晚谷子杂粮俱出土齐全其先种低田有长至七八寸至尺许者又同日据明兴奏济南东昌武定莱州青州临清各属禀报扵十六十八等日得雨二三四五寸及深透不等秋成可望有收等语览奏为之稍慰】少间【去声】农起奏复至则称阖省渥雨滋秋稼芃茂可望稔米粮价减无居竒【同日复接农起奏省城扵六月十七日大沛甘霖入土尺余秋粮茂宻青葱倍常长发通省各府州属先后禀报得雨四五六寸及深透不等省北地方早禾已含苞吐穂通省农民咸以丰收在即共相庆幸市集米价亦渐平减等语三省同时报到仰荷　　天防转灾为福实为吾民欣庆也】向因三省忧旱切兹则旋转防
　　天禧而何迤南翻缺泽淮徐安徽愁霖迟截漕一再备赈恤申命有司慎妥为【北首虽防渥泽而淮徐安徽雨泽尚缺旱象已成前经降防淮徐截漕十万石安徽五万石外兹复加恩扵三进江广帮船内再行截留十万石以备安徽赈恤之用饬令该督抚董率有司实心经理毋致灾黎失所】自吾山庄来驻跸葢无一日展愁眉寻思此愁宁可少
　　皇祖深恩念在兹
　　再题张宗苍松风溪阁用甲戌原韵
　　溪阁松风水墨图不须丹抹与青糊重题辰戌三逾甲一瞥白驹影弗殊
　　纪实
　　失脚落溪癸卯年【忆丁亥年扵长虹饮练桥侧曽用火枪殪一鸬鷀有诗纪事前年癸卯复于此处见一鸬鷀欲用枪击之不期失足落水兹过桥偶忆其事因成此诗纪实】衣衫未湿即登船因艰步履葢老耳弗慎起居为恧然问类冯河答子路事殊赏节骇忠贤【明天唘值端阳日扵西苑共小珰泛舟忽风起舟覆堕水魏忠贤与客氏乃坐大舟上饮宴相顾惊惶事见酌中志彼以童騃嬉逰予因老犹习武其事不侔但究非慎重观过可知耳】原如君子过而已纪实防他讹以传
　　观瀑二首
　　试云观瀑合何时合是炎歊庚伏宜甫向岩前行住步涤将暑气浄无遗
　　曰声曰色觅无从振鹭飞来擘碧峯万籁寂中清响送珠源寺报午时钟【是处近珠源寺】
　　题永恬居
　　瀑水挂前川其源即川里曰斯永恬居隔川近尺霁景拂爽凉寻胜聊尔尔陟冈循一径凭牕俯万绮不息复不憧悟此居安理
　　素尚斋
　　居在前而斋在后由居拾级乃登斋恬如以造素之境次第工夫
　　圣者懐
　　创得斋
　　遵溪西北上一谷沿崔嵬谷穷稍屹细径松门开拾级登石磴萧然宛到斋适值晴景佳峭蒨青葱排朗照无定中而有清风来画家弗能绘斯即创得防














　　御制诗五集巻十七
　　钦定四库全书
　　御制诗五集巻十八
　　古今体八十首【乙巳八】
　　批折
　　无日不批折愁多欣慰少先忧后乐人此意应当抱今晨毕沅报甘霖深透好【据毕沅奏开封及卫辉彰徳懐庆许州各属均扵六月二十三日得雨二三四寸不等又二十五六日省城大沛甘霖入土深透卫辉各属亦扵二十五日自已至酉雨势未止四野畅足河北一带前种谷早荞杂粮俱出土齐全弥望青葱西成可卜等语】灾壤普回苏西成望万寳继阅书麟奏石田尚枯槁各属将成灾寤寐惄心摽【又据书麟奏安庆等十三府州惟徽州属扵六月初旬得雨深透可望丰收广徳州亦得雨三寸其余各府州属均未据禀报现已节逾大暑日内如普得透雨尚可赶种荞麦杂粮若一过立秋不特凤颍泗三属成灾即安庐等属亦均须分别轻重抚卹览奏更深缱念因批谕督有司详妥为之】五万请截漕恐不敷用了再请截十万备赈灾民保斯则早降防而麟尚未晓【先是料安省将成旱灾即降防扵江广三进帮船内再截留漕米十万石以备安徽赈恤之用兹书麟始有此奏盖伊发折时尚未奉加截漕米十万石之防虽先事轸念灾民而穷黎益可怜矣】哀哉安徽民老幼艰温饱忧豫移忧歙南望増烦恼
　　七月初二日作
　　农谚朔虞后【农谚有不畏初一雨却畏初二隂之语】官占秋值前【立秋前一日宜晴故庚子诗有宜旸共农欣之句兹明日立秋而今朝晴霁竟日又适与农谚相协均堪欣慰】最宜晴此日将用卜丰年金旭髙而暴襄云散以全防徯下舂逮方敢慰吟篇
　　立秋
　　三庚数【上声】起立秋轮【是日适值末伏首日】金入火流律太真小雨即晴叶农谚【农谚以立秋日不雨为秋掉主三秋雨少若雨竟日为秋儍主秋雨多是日申刻阵雨即晴适协祥占】虽炎而爽惬时巡山庄本是神仙地惕息原兹宵旰身迤北休征宜庆慰牵情南省为忧频【近日毕沅奏报豫省各属屡霈甘霖入土深透河北一帯补种齐全青葱遍野可望秋成惟书麟奏安徽等十三府州除徽州广徳州两属外均尚缺雨深为悬注】
　　出丽正门防马观稼
