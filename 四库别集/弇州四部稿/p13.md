<!-- { "loadSidebar": true } -->
　　春江浪拍天两岸吐春烟中流一防黒知是下江船
　　江曲
　　白浪接天髙黒风不断号赧郎轻舴艋不敢向江
　　忧且吟
　　丝桐在秋色秋色在丝桐一弹鬒已变何烦奏曲终
　　树中草
　　共承雨露恩俱作青袍色方朔与侏儒根柢不相直
　　越城曲
　　秦望画中山若耶镜中水十家九浣纱为取苎萝女
　　从军五更转
　　一更明月寒歌舞帐中残酒为壮士胆独骑斩楼兰二更刁斗鸣却比捣衣轻南风好吹去并作断肠声三更月未斜凄切送胡笳天山无草木空聴落梅花四更山月昏屈指旧从军白骨年年是何人入玉门五更聴乌啼乌是汝南鸡闺中双玉筯防防为辽西
　　采菱曲
　　蜻蛉刺水去不复畏欹斜渠自爱菱角侬自爱菱花
　　江南乐八首
　　少小阊门住不爱阊门道约伴礼社还羞人道侬好
　　其二
　　牕前樱桃树累垂红靺鞨侬爱结子时的应胜花发
　　其三
　　与欢桥别日日上桥不比西陵浦唯看两度潮
　　其四
　　妬杀冝城酒夜夜将欢醉昨夜欢不来翻怜醉时味
　　其五
　　郎家流苏帐对对玉蟠螭登车辞阿母强作数行啼
　　其六
　　闻欢夜中语轻舟泛若耶兴阑须返棹来泼雨前茶
　　其七
　　东女日鸣机西女日条桑侬今袖手坐绡绮亦盈箱
　　其八
　　芍药百种花真红大难得侬家众姊妹无侬好顔色
　　估客乐
　　醉后美人舞落花江上席不是此地堪何縁作估客
　　襄阳乐
　　大隄诸女郎妆成出芳阁瞥见千树空余花乱飞落道是避妾妆不信风雨恶
　　江南曲
　　欢似呉江水西去不通潮妾如独活草无风长自摇安能对阊阖暮暮复朝朝
　　其二
　　庭前百合花露冷烟脂赤对镜理新妆羞他好顔色从此不簮花恐欢心更易
　　其三
　　杨花眠更起飞向阿谁家曲槛青丝箔雕鞍白鼻騧垆头无那醉小妇摘琵琶
　　其四
　　西湖水似油嫋嫋采莲舟双鬟正十五垂手玉葱柔罗带飘相近风波可自由
　　乌栖曲
　　碧烟作防月作钩双星荧荧对如眸天鸡呌昏日吹海欢娯辞人不能待
　　其二
　　城乌哑哑唤春曙只解将啼诱郎去玉笼金索娇鹦哥呼郎不来奈尔何
　　其三
　　青纱羃防象牙毂皎如柔氷浸温玉还君一掬鲛人珠持将染衣茜不如
　　其四
　　宁馨玉儿雪白马丝鞭软垂不相舍妾家采菱东渡头来往风水木兰舟
　　江南弄
　　江南百花百般香江南少娃百様妆百端撩人百念狂百念狂殊未已千欢尽万恨起
　　龙笛曲
　　苍龙啸波夜泬寥美人如云袂飘飖歴乱纎玉启樱桃启樱桃吹杨栁度闗山尽囘首
　　鳯笙曲
　　瑞罏兽焙蜀锦牀要眇倡鳯复和皇余音弥弥郁金梁郁金梁宿流烟与女偕逝缑山
　　后采莲曲
　　宻叶蔵艇花迷妆中有清歌逐芬芳随风去来咽复扬咽复扬雨缭起摘叶归忘収子
　　采菱曲
　　下裙鵞黄衫藕丝拨蔓纎指玉参差采菱倾筐露未晞露未晞甘且芳折腰红持赠郎
　　朝云曲
　　巫云欲阑接朝日流辉鬭艳无定质若恋如惊态非一态非一境将残拟追寻渺无端
　　秦筝曲
　　咸阳少娃十三余十三新弦莺不如商偏羽弱调乌乌调乌乌和纂纂新欢长旧欢短
　　赵瑟曲
　　素女留弦清且悲谁其工者邯郸姬玫瑰贴柱黄金徽黄金徽白玉管侬意长欢意短
　　游女曲
　　双蛾作眉鸦作髻睩波芙蓉近相媚不买新丰意先醉意先醉可奈何千金舞百金歌
　　阳春曲
　　杨栁窣地万千丝金堤碧桃花吐荑攀条折花将遗谁将遗谁心自了人耳多黄耳少
　　莫愁乐
　　绕渡碧桃花停鞭白鼻騧客程无暇问先访莫愁家



　　弇州四部稿巻七
　　钦定四库全书
　　弇州四部稿巻八
　　明　王世贞　撰
　　诗部
　　三言古三首
　　秋日于鳞邢州郡斋分韵赋十二体
　　白日来凄以隂柅余车将余衾觏倾国申同心目流意荡淫酿髙霞弋遥岑鲙沧海脯穷林饔者何字兰金削峥嵘缓萧森觞前跃无停斟万木飞变征音洪涛走北陆沈衷愲结竟沾襟
　　巵语
　　贵为掾三语荐贫为客万言防饱欲死长三尺饥欲死东方朔厠中鼠空仓雀卵有毛马生角巧抱瓮愚炙毂真渐离假孙叔叶公龙淳于鹄矢欲直钩欲曲归去来卧空谷
　　又
　　世间事那有此齐国王卒饿死沛亭长作天子嵗百战垂千祀并六合传二世厠中人断君头堂下客代君侯魏冉走刚成入白起逝安平出吕易嬴政僇韦歇在楚亦如之臣相君窃其母君僇臣弑其父人既工天亦巧唶何为日胶扰
　　四言古十八首
　　黄河之诗
　　壬子南使至徐邳间事
　　黄河南奔疾风北来两重莫下激而为灾万籁喧呼三维震頽鹢首戒南风斯忌而亦言戒北河其厉而悠悠我心曷既济之谁云利涉不复改辙谁云走峻不复理楫川平为陆陆滙作泽芃芃禾黍登之塲圃下有守人匿而左顾彼实自卫曷不疑我虽有季昆逺不相援虽有讐敌难思共存仰天长歌涕泗汍澜
　　西山诗
　　戊申冬以秩祀行作
　　朝上西山艰哉崟溪谷多风倐旸而隂胗防中肤栗縁音十步五步不能见人牛马却走熊罴号吟仆夫告痡口舌屈噤修途无端北陆遵沈道有鼷防结穴何深忽而过我杳不可寻菀菀好鸟栖栖中林我独何为伛偻不禁皇命秩祀俾孔之钦肃肃卿相咫尺尔临我躬不遑简书是忱念思愲结盻此髙岑
　　其二
　　皇命卿士尔往祗谒夙戒卒事毕礼以发仰盻河汉如近寝阙敛其狂颷纵以明月绵绵连山与月见没峩峩隧途松栢郁杌茫茫平原积气如渤巉巉氷岩忽起飘鹘耳聴骚屑足蹑怳忽岂不遄返悯此驭卒
　　戒诗
　　行逢宋人狂且见妍虽有夷施为谁朱顔南山之雾可以隠斑埋照韬光其乐闲闲浮云自逝大化长还畏垒祀我贤人之间
　　其二
　　黄帝肃驾南防具茨襄城之野七圣皆迷慰暋亡途道逢小儿一语了彻拜称天师岂必大隗治其庶而足已不逊他人之资
　　自青诗
　　赫赫始兴绍晋维庸爰启家族于江之东圭组蝉嫣郁为大宗改社改邑我祀无穷
　　其二
　　谔谔司谏为帝喉舌棠彼晋陵菟裘于越乃启闻孙乃脂宦辙惟良呉防以卜堂棁
　　其三
　　世益其滋畀我皇祖厥秩伊何贰卿司马恺悌君子民之父母姻族闾里是粥是乳
　　其四
　　遹发厥祥严君奋扬绣绂皇皇被汉及江如冬之日如秋之霜作屏王畿以承宠光
　　其五
　　唯余小子甫离于鸣鹿陪京班鹓上宫曽是衮裳而荐雕虫驿驿秋官方迓聿从
　　其六
　　严君曰咨毋女作敖毋旷女守毋好是导毋恣狎侮以贻余诮人亦有言匪疢则药
　　其七
　　嗟予小子胡言弗受般淫于咏沈湎于酒惟我狂简一二朋友亦既肆口亦既濡首
　　其八
　　小道可观致逺则非从臾如流狂张若驰嶭彼乔山蹇拟陟之爚彼烈炎徒思炙之
　　其九
　　髙冠切云长裾被趾聮臂蹋足遨于都市白惟心雌黄在齿曲突将炎燕雀恬止
　　其十
　　天觏闵防突如来如猃狁孔蕃元戎用驱王锡未终谁将竹书薮雉翩翩鳯离于罝
　　其十一
　　嗟嗟小子越隔千里冠裳其燬手足其胝号旻莫应呼霜莫起人而得死何所无死
　　其十二
　　嗟嗟小子饮息覆盆白日未昭畴为启昏宇宙虽广胡顔自存咎衅实招已矣何言
　　愍生篇
　　上坐莫喧下坐一言今者食荠焉知我酸南山有栢朝牂暮斤北山有柽生而防天何以弹乌请用随侯何以攻革请用呉钩案鹓从禽命豹逐鼠谓汝不捷卒当僇汝迷阳升堂国香道傍土杯在坫玉巵汲浆嫫母挟瑟夷施幽闭师涓教射夔习击技磁石引金阿锡御氷扬舲太行骋骏洞庭寄愁九天渺旷无梯埋忧九渊沈深无蹊千日之外中山曷力百嵗而往司命奚徳金丹在口噤不能餐岂无永生逝者实叹
　　五言古六十二首
　　寓懐
　　大禹迷终北黄帝防华胥化城髙天表古莽西南隅隂阳亡交气民人恒晏愉乃知八极外至乐故有余沴戾堕中央令我不可居隂谋相攩防肉攫自纷拏冥心超形外冀得恣所如
　　其二
　　矫氏脉季梁任治为众医泣者既不肖歌者亦焉知王孙戒祼其友遂因之庄氏等彭殇达人守其规求化焉能化齐物故不齐万类日樛纷忘言将庶几
　　其三
　　甲兵被天来朝野无偃居思欲从园绮筑坯商山庐优防终余日俯仰多所愉恒恐坤维拆陵谷荡为墟展转不克谋憣然悟微躯吾闻至人造水火置若无浊酒且自浇块然还太初
　　其四
　　成季推郤縠礼乐贵戎机范宣让伯防汰者亦不违端揖堂皇上彊楚辑衡雎六氏为三家蚕食公室卑岂惟惭先节晋徳日言衰
　　其五
　　神龙含夜光千祀自无饥即且甘其带栩栩来见嗤刘累气块结上诉咸巫师大化偶万形此妍彼宁媸两好各自固焉在相是非
　　其六
　　骊姬适晋侯戎车啼妆湿入宫与君欢匡牀愧其泣才人邯郸艳自夸倾城国朝陪君王荐夕作厮养匹履荣仍讥贱在约方念适焉知非梦幻役役劳真则
　　其七
　　左氏饰繁辞乃在丧其明子长下蚕室述史拟麟经毋论委质亏所爱千秋名夸诩尺寸长冀与大化争无趾笑仲尼桎梏被天刑何况于二生没齿徒营营
　　其八
　　孔徳岂不匡人恨阳虎参孝亦以孚曽母为投杼平原虚掩涕毛生非溺者古有两秋胡空惊茂陵女似是诚有端偶来故无主君子修冥冥毁誉安足数
　　其九
　　王蔑周武中兴振宣谟殷忧歌云汉虽旱不告逋山甫实明哲方召有良謩徐夷既宁只玁狁亦奔徂人情戒其恒勤思内自渝祈父怨爪牙杜伯蹈淫诛遂令轮台诏千古惜终初
　　其十
　　秋风杀万物春气滋羣苗何如谢寒暑不荣亦不凋老氏薄圣人赏罚日哓哓天地为之端生人安不浇寄情太始外恬穆日逍遥
　　其十一
　　大禹甘防酒愀然若有惩万机日坌至焉能事尊罂陶公但湛饮千载自休名贫贱足肆志富贵长营营黼衮与布衣交伸不可争
　　其十二
　　昔有无支祈佻负百夫力终古腥淮流金鏁时掣搦贰负杀窫窳帝讨羁石室梏拲锢其形千载郁如腊中祀无百年滔滔恶焉极宣淫荡天纪一死事以息怅然念休代奸人易为贼
　　其十三
　　皇王宪天则广覆物不遗四门列九服大开明堂基嬴帝吞六雄扬兵震四垂炎武因遗迹滇岭悉来归魋结袭冠簮卉服改裳衣西琛并南賮王防无后期善哉太史公谓得圣人威竖儒守一经安能知是非
　　其十四
　　渥丹未离色返服岂不早念此有尽年徇彼无穷道角犊挂遗编春原日防好紫云西北来慨然商山皓为人作羽翼短髪何皜皜赤松骂留侯钓竒污诸老处则为逺志出则为小草
　　其十五
　　文景体恭俭陈粟俯丘山易世因其资气欲盖九纮栢梁既以灾建章遂造天蜀汉穷材木少府罄金钱原麓既如髠闾井宁不然感此池上翁精灵泣帝前天心虽仁爱毋乃滋倒悬
　　其十六
　　蜀有严夫子渊博世无俦九州歴其八意者辞帝州五经亦以四将无废春秋春秋不忍读帝州不可防伐国且问谀君子非所酬是以终岩穴冥心蹈清幽
　　其十七
　　四大偶然合六尘遂縁生幻心从兹起空华竟何形执幻既为幻离幻亦无成积渐由奢靡既得不可名万动顺其轨杳然空中澄定静与寂感吾闻之孔经
