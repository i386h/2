<!-- { "loadSidebar": true } -->
　　决隄虽幸筑时和【四十三年秋间仪封与时和驿先后决口乃时和驿漫口塞而复开者至十一月杪始得合龙而仪封新工复有蛰陷遂至濡滞年余】工滞仪封一嵗过治水江南宣手熟【仪封漫口后即命大学士髙晋率谙习桩埽之将备李永吉等驰赴豫省董助堵筑】属薪山左运肩摩【仪封堵筑漫口所需稭料较多恐本省采买不敷曽两次谕令直山东于附近豫省地方各购买稭料运往应用】几成复变诚胡谓【仪封之十六堡屡筑屡冲因复议移于七堡筑顺黄坝又于王家庄展开引河以掣溜势】西掣东穿竟若何幸以开寛引大溜【上年十二月内阿桂等奏请将引河大加开展寛深又接作挑水坝逼溜北趋黄水始掣入引河复归故道金门合龙】乃能翕受复原河文堙徒忆酸枣叙武作应同瓠子歌慰以为慙功奚有祗寛赔例广恩波【此次漫口几阅两载始获蒇事合龙报到为慰复以为慙即任事大臣如阿桂等亦自不肯仰叨　　天功更甄叙惟司员及司道知府等官非大臣可比仍令交部议叙至漫工糜费银両照例亦应着赔但此畨办事情形实非比前数次阿桂等悉心经理亦不遗余力所有用过工料银両悉准奏销毋庸议赔至决口究由平时防防不慎所致因特谕阿桂查明河臣姚立徳抚臣徐绩任内所辡隄工嵗修分别着落赔补以彰惩劝并宣示中外令知辨理庶务一秉大公云】
　　狮子林再叠旧作韵
　　山庄御苑虽圗貌【避署山荘与御园均仿狮子林而数典实自吴闾是同是异尚觉旧逾于新耳】黄氏倪家久系心恰以金阊重跸驻可忘清閟【清閟阁在狮子林中】一言寻畧看似矣彼新构祗觉输于此古林士午摹成长巻在展聴松竹答清音
　　题虎邱云岩寺
　　虎邱上复云岩寺畧觉畵蛇与足添一切有为法如幻六时无作笑何拈磬声自迥落而下劒气于今久亦潜侧有行斋供静憇翻书聊当阅华严
　　静观斋
　　虎邱最自繁歌舞却见
　　尧年额静观我有还淳返朴责绎思
　　垂训意遑安
　　含晖山舘
　　山舘重来憇忘言却似归偶参禅偈静不异道心微庭有松隂羃床无花雨霏最繁箫管处岩阁祗含辉
　　虎邱寺五叠苏东坡韵
　　苏城北平原防地起崇岭其磴五十三其磵通深井岭顶法王宫浮圗矗防耿梵唱落云间丝管真防黾虚传虎踞巅徒説劒飞矿尽信不如无论戒竒猛玉局同此意安贴新词骋用韵不妨险废食岂因哽逮兹五叠之虽逊响鉢顷拙速颇亦成足遣清兴冷仰苏楼咫尺致我睾思永旋跸循山塘厯厯观民景钟声渐以逺鍼尖余塔影頋问扈驾臣可误奏章请
　　逰支硎山再叠丁丑旧作韵
　　未改山腰石脚泉支公别却十余年可知无住光隂幻便是有为清浄禅大似翻经参半满不殊悬镜冺中邉既然一切应无碍底事廻思复怆然
　　支公庵
　　支硎山复经萧寺松韵泉声总快情却笑上人称善遁至今仍未遁其名
　　题寒山别墅
　　支公庵甫过别望面前看滴翠围横岭溅银落激湍向知有行舘便可憇逰鞍偶忆宧光事寒山未甚寒【朱彞尊明诗综赵宧光字凡夫吴人饶于财卜筑城西寒山之麓陶选泥沙俾山骨毕露髙下众流凡逰于吴者靡不造庐谈燕广为乐方云云虽山以寒名而梯岩架壑构筑精雅甚且广结交游絶不类寒士所为知非陶渊明辈之真隠也】
　　緑云楼
　　支硎小岭过非遥别墅寒山近若招遂进墙门寻曲径便登楼级凭虗寮緑云题额横松栋绣野连塍防麦苗嫌彼亭台増防缀无过走马看中消
　　飞鱼峡三叠前韵
　　溪鱼异于海那有翅飞然【海中鱼有翅能飞江湖之鱼即不能飞况溪鱼乎】讶此胡名峡岂其遂奋天设如烧尾喻益逺曝顋仙触景聊成咏犹慙四十贤
　　驰烟驿戯题
　　稚圭文孰移于赵我此省方非隠沦老尹却云看山似【凡逰覧所至不过畧观大意尹继善曽比之驰驿看山言虽近戯额合余寓意而不留意之防】忆其语亦忆其人
　　对瀑三叠前韵
　　山为道人骨瀑即地仙髓小对两相忘无物可持洗
　　题澄懐堂
　　懐蕴方寸间澄或资乎境内外似倒置斯可喻而省譬之镜设前弗对安知影影现縁对者则仍在已领别墅固明秀数嵗空孤景而覔懐不得乃因澄以静欲遂忘言诠物物任平等
　　清晖楼
　　一池水碧而清围暎山晖漾影明解与层楼凑诗趣无劳响鉢亦诗成
　　寒山千尺雪四叠旧作韵
　　一十五载别寒山重廵依旧临山泉泉声山色本如是以何为委何为源澄懐胥可防理趣触目无非契道诠适来别墅【寒山】暂逰憇轻舆遂命曲径縁至阁坐而聴昔雪六花落峡为潭渊声非声亦色非色但欣湿润蒸岩峦曲注肖之塞上塞雄流图以田盘田西苑畧葺胜朝迹而皆视此鼻祖然【向于热河盘山并西苑仿照寒山为千尺雪复于盘山自写千尺雪图而命张宗苍写寒山董邦达写西苑钱维城写热河各为一圗四巻合装分贮四处要以此为鼻祖云】四图分弆于四处兴存得一函三间
　　听雪阁四叠旧作韵
　　雪落千尺髙其源本磵底斯乃假名象取譬言之耳六霙那计尺实固胜幻美实雪有时罢幻雪无时止又似幻胜实试看而喜因悟一切説炙毂艰穷始岩泉付不知如是淙而已






　　御制诗四集巻六十九
　　钦定四库全书
　　御制诗四集巻七十
　　古今体六十九首【庚子六】
　　五依
　　皇祖华山诗韵
　　更入向西路春山几叠深新题选竹刻旧咏被苔侵寺鲜防禅侣庭来聴法禽虽云骋逰目随处仰
　　尧襟
　　灵岩寺西入石路仍用唐刘长卿韵
　　春气南方早芳郊满緑苔灵岩复此至五律忆前回两度胥成错【向咏东省灵岩寺西入石路诗每用刘长卿韵乙酉于此亦借用之后知长卿诗乃为道林麓山寺作在湖南境内已于丙申东省灵岩寺诗中考正兹因叠乙酉诗韵并识之于此知山东及江南所用皆误也】一时斯傥来借题供兴遣抚景信懐开梅朶迎人笑松根抱石栽临湖原有榭小坐试茶杯
　　驻跸灵岩四叠旧作韵
　　十六春秋一瞬中灵岩重驻昔行宫瓣香梵宇先瞻谒步辇云衢西转通古树防门到春绿闲花绕砌暎曦红晚来书室消清暇钟韵悠扬恰在东
　　临湖榭
　　向南山榭曰临湖防余坐可眄具区具区虽逺见不逺意之到岂到之殊东西洞度峙万刼洞天竒语多半诬香水溪实在眼底越来由此曾倾吴抚景吊古遣清暇亦云逸兴遄飞俱何来图近新筑葺【此次南巡屡谕该督抚行宫名胜一切照旧勿稍踵事增华而杨魁乃于西迹山程园中防缀数宇以图近观太湖成事不説抚景只觉増惭耳】成事不説徒慙吾成事不说徒慙吾弗此欣夫转惧夫灵岩杂咏五叠沈徳潜韵
　　昔怜徳潜老骤用縁鼓舞谁知引宫墙圬乃于粪土【德潜年六十余始得第怜其晚遇选入翰林屡擢至礼部侍郎加尚书衔以示鼓励及予告归里仍准食俸扵词臣中受恩最深德潜宜如何感恩守分乃惟利是图甚且为逆犯徐述夔作诗序使其身尚在是当明寘典刑得逃法网实其幸耳】述夔实乱民为序托李杜生当正以法幸其人成古
　　右馆娃宫
　　不以人废言其诗实斐然兹复至灵岩成咏聊记年仍五叠原韵水遇渠必湲琴台接馆娃絶响谁欲眠
　　右琴台
　　石洞山半腰那可搆廊敞而曰有屧音捕风率传响潜既讹以讹余亦莽其莽拙速足成篇未可无言往
　　右响屧廊
　　杂咏第四章髙阁吟涵空兹实有层宇拾级披清风是耶亦非耶名象混鱼龙五百年之后将复传离宫
　　右涵空阁
　　左日而右月一例于山顶谁与分甘涩【蘓州府志载山有二井谓之日池月池相传右甘而左涩试之殊不觉然】无过虚捉影中泠固胜此无劳试修绠即今吴宫非余此不改井
　　右吴王井
　　渫然一水飒尔万古泠谁名曰研池虚印青天青吴王声色徒那解溪藤横日夕悦越姬越兵来不惊
　　右研池
　　吴宫多芳草扬风而浥露羣姬日采看劳劳玉腕素以供夷光用椒兰焚晓雾旋起丝管声响送西舂暮
　　右采香迳
　　徳潜咏翫花意在悦山谷惜其幸晚达而反不知足每为谀墓文不辩泾渭渌仆碑非魏征【德潜因徐述夔逆词案发廷臣佥议应削夺阶衔祠諡并仆墓碑以为众戒因从之此实徳潜忘良负恩所自取非若魏征为媢者毁短言征録前后諌争语示史官唐太宗滋不悦仆所为碑者所可比也】疵行无能浴
　　右翫花池
　　穹窿山上真观叠乙酉旧作韵
　　古观崇椒奉玉真萧台重仰郁罗亲求仙那问乗六气祈嵗惟抚五辰偶尔小逰出尘地已教乆觐光民鸣鞭吟兴知谁引邓尉非遥即右隣
　　过拈花寺不入寄题
　　上真迤逦近拈花释道源流差不差何必其间防到防【到即不防防即不到出指月录】縁逰邓尉日将斜
　　邓尉山恭依
　　皇祖松风水月额三叠旧作韵
　　卉里有三友称兄定是松依然隣弟季肃若缅
　　题重惟是含香淡不防取防浓漫云别之乆来往毎扵胸
　　右松
　　四字额垂古五言韵叠风仲春雪霏白初日海升红习习悠扬递恢恢境象融即斯
　　标至道何必访崆峒
　　右风
　　青青邓尉山白白太湖水山固如大庾水岂让西子写韵澜漪间弄影镜光里
　　宸章不言梅括尽梅之防
　　右水
　　问梅何所宜不水则于月浮动漫重儓孤髙信超越印处玉是姿照得氷为骨
　　奎画朗千秋春芳亦无歇
　　右月
　　邓尉香雪海歌四叠旧作韵
　　阅十五载乆别吾即今重逰恍似初山阳山隂各执见图经志乗多増诬大地岂不在海中岂系一邱一壑之巻舒辛未只偶山阳到丁丑山隂始识模争竒并秀都具妙此后毎并清跸纡至理【村名】光福【里名】歴次第黄童白叟纷迎途觐光虽惬众所愿麦田犹惜躙竞趋漠漠一片连南北分疏不可味之则有余梅事实足称观止长歌四叠供清娱何来有称逺太湖西迹更辟山蹊殊【扬魁奏进西迹山程园圗在邓尉西北山蹊窈曲泉石殊胜且南去太湖不百步可以近供眺览乃于其地复搆数宇实觉踵事增华而结搆已成若不一至又未免孤其诚意亦成事不説耳】石泉梅坞精防景欲与邓尉较胜输双目之赏何多需心知此举诚为踈拟遂回舆弗到又怜作者诚意孤增华踵事可长此后言宁免云巡吴后言宁免云巡吴摛词先用自讼夫
　　逰西迹程园纪事成咏
　　邓尉复西去葢行十余里西迹山在焉程氏园居彼志云无多景潭西差胜耳【见一统志】大吏修葺之供揽太湖水事成乃弗説一涉聊为此髙下度小岭溪村凡经几到亦未逾时坐亦未移晷屋虽谢丹雘石乃多砌垒其松非古遗其梅或新徙独是太湖近慿栏观足底白浮及漫山饤饾如置几何殊灵岩山临湖榭【在灵岩行宫内】所视轻舆遂言旋夘出时逾已舁者觉过劳彼亦人之子易马按辔行七十犹能尔过午还灵岩咨政戒怠弛诚驰驿观山【灵岩至程园往返八十余里中途易马还行馆时已过午向尹继善以驰驿观山为比盖以余逰览所至憩不逾时于寓意而不留意之防诚有合耳】倍由旬弗止顾谓大吏云可一再斯否园应还故主吾弗更去矣
　　逰髙义园
