<!-- { "loadSidebar": true } -->
　　迟【平声缓也】迟【去声待也】为声殊去平昨年绎义已分明【上年迟云馆绎义诗以迟字平音者训徐去音者训待而因徐方待其义原通惟时亦值望雨因有云迟乏速方我迟多愁意之句】奈何此馆复此日一例望云愁顿生
　　超然堂
　　林表栖虚室逰睎近逺延夏云时聚散晴晦幻山川安得为霖雨普教遍大田凭俯仰意愧是未超然
　　胜亭口号
　　揽胜因之号胜亭撡符信有契山灵成功勇将联翩至【连日海兰察普尔普分领巴图鲁侍衞章京等自台湾回京嘉其迅扫妖氛复闵其逺涉重洋自应亟加慰劳以示宠眷】前席闵劳觐跸停
　　静室
　　园里最高处【厯玉华岫而上西南行陟山之巅即此室园中室宇惟此最高】命逰不以常縁希讶竒遇契妙合言忘不碍树増緑惟怜麦欲黄来恒逄望雨静室笑人忙
　　竹罏精舍
　　因爱恵泉编竹罏仿为佳处置之俱【辛未南巡过恵山聴松庵爱竹罏之雅命吴工仿制因于此搆精舍置之】香山精舍偶临此即曰无泉泉岂无【此为香山最高处而实山顶无泉也】
　　御用大都第一泉【近京虽多有泉皆不及玉泉之天下第一泉凡御用饮膳之水皆从是处取之】擕来中使熟烹煎惯经伺早呈到谓曰啜清笑不然
　　嫌用玻璃用纸疏开来廓落试凭虚隔峯松种龙鳞老摩诘愧他老读书
　　题碧云寺
　　精蓝号碧云山树果缜纷幻岂如真好【谓树也】朝当为暮勤【用高唐赋语】无聊徒摘句有闷那成文晩成羃夜冀雨闻
　　洗心亭
　　万事由来心作主两言亭子额檐簮蓦然欲问两言者心洗亭乎亭洗心
　　小池亭子中心占不到一尘洗以清石架桧枝屈成戸【老桧枝下垂有石承之俨然如门盖数百年以上之布置也入门为试泉悦性山房】山房悦性试泉迎
　　试泉悦性山房
　　性似泉相近泉如性与盟偶来即惜去弗试讵知清那待文武【谓文武火也】已看杯椀呈但期差不悮小谨俗人情
　　题张宗苍画叠去嵗韵
　　又对宗苍画相看意与迟配藜惟以韵惨澹不称竒设曰生云活应教作雨滋如何目劳瞪复似去年时【去嵗此时对画题什亦正值望雨心殷】
　　晚雨【四月望日】
　　向晚山云布雷声隠隠闻旋看数片散祗落几丝棼润地无一寸忧心増十分徊徨又孤望把笔愧云云
　　香山回跸至静眀园之作
　　跸驻五朝四逢雨积来其寸祗成三【十一日至香山是夜及次朝十二日得雨二寸其晚又得一寸昨十五日晚复有雷雨尚未及寸驻跸五日内凡得雨四次共计祗有三寸】益思无逸政敢懈设曰消愁诗尚谙朝夕几曾两眉放林园亦戒一心躭麦苖秀矣实斯待六不詹乎悯不堪【昨过玉泉山西见道傍麦苖俱渐吐穂亟望透雨几若五日为期者然何意得雨数次仍未霑足跸路临望深为悯惜益增慙愧】
　　第一泉
　　龙神祠请雨再叠丙午韵
　　山西昨经见緑頴尚菁葱【十一日往静宜园道经玉泉山西见沿路麦苖尚菁葱盈目若即得透雨或不至于失望】却听农家语增忧旰食衷春寒失麦定畦井费工忡【今春雨泽固未霑足又加以春寒发生未畅即道傍畦麦有井水浇灌者收成恐亦不免歉薄徒费人工深堪悯恻】防吁
　　渥恩霈大田休致空【北省多有春雨未优至夏间雨泽深透秋禾仍获丰稔之嵗惟吁天思　　鉴此防衷日内甘霖优霈俾大田及时播种民食庶可无虞耳】
　　华滋馆
　　新正雪优霈景物谓华滋【新正得雪逾尺意谓春雨继霑麦秋可冀有收即园中景物亦无不华滋矣孰知竟成虚望】岂意侵寻早忽经春夏时绸缪籴麦计【今春京师雨泽未渥又以天气寒凉麦秋失望虽命分厰平粜市价不致昂贵然宵旰焦思不得不为未雨绸缪之计因念豫齐两省上年俱获丰收豫省大河以南各府麦价每石值钱七八百文近据长麟奏称台荘地方商贩积麦充盈挹彼注兹是亦调剂之术随驰谕毕沅长麟酌办除筹偹本省近北缺雨地方民食外即令动帑采买数万石运京以备平粜之用】焦切艺禾期呼吁真乏术慙惶祗自知
　　含晖堂视事
　　堂搆东门近临之视事频肯穷逰览兴因懈敬恭身差以毫而里慎哉丝与纶功成回勇将劳苦细咨询【海兰察自台湾回京视事之后召见细询平逆匪战绩及逺渉洋面情形咨劳频繁不觉逾晷】
　　古北口提督阎正祥报雨诗以志事
　　前此热河四寸被【据阎正祥奏古北口地方春开雨泽稀少四月十二日得雨一次惟热河地方报有四寸】近闗一带泽犹防【其所属之八沟营唐三营喀喇河屯黄姑屯及口内之石匣宻云懐柔蓟州等营汛禀报是日仅各得雨一二寸不等】兹称古北半尺润正是园中一夜纎【兹古北口于四月十六日自酉时起至亥时止甘霖优霈得雨五寸有余等语此间于是夜祗微雨防纎不能及寸慰不抵愁益增缱念】欣彼愁斯却何益月长日引祗忧添吁
　　天宥过防祈待北界胥霶渥霑
　　遣闷
　　不啻鬓霜须半丝古稀犹此日孜孜求全责备人难得救补偏我勉为以曰脩身愧失学设求遣闷祗余诗年来如与愁相约每在春残夏首时【北方春雨率不能霑足每当春夏之际多系望泽之时形之吟咏者十之八九】
　　咏和阗大玉椀六韵【有序】
　　判山水之元苍材非择地丽重连之璧璐质并成规制器宜露沃蔗浆涉逺共河流桃核二万里溯勤拓地德昭宵旰之筹三十年久効捞波心底春秋之贡惩营私而庸臣抵罪牟重利而市贾争趋维谁何必谨于岩闗而甲乙究归于天府近蠲税半新获瓌双径可得周尺而赢制不借汉京以上云防错采何如太璞能完水月同圆恰以重规相印美知必合比肩盘托之两吟句不须联具体瓮盂之七字那数青浮槐饼煎茶禁玉局之三漫同白映车渠作赋侈建安之七
　　谁云山玉逊水玉【向称和阗玉有山产水产之分山玉易致大者而色质每不如水玉之美以受水性润故也然此亦言其大概此椀实山玉乃知未始无美材也】看此双盂本一盂【二椀形质如一虽系山玉而质侔羊脂自系巨材故可剖制二椀实亦不逊水玉云】质拟羊脂昆峤韫珍因鼠窃峪闗趋【新彊田部効顺输诚每嵗春秋采玉入贡借以受赏至内地商贾虽禁其私贩然人情贪利乃竟有私购自回人窃以入嘉峪闗冀获厚利是以每多佳品转出官采之上】市讥薄示叔懐罪【商贾趋利如鹜虽久有例禁恒多不顾逮既经拏获不得不薄示法惩以严私越违禁之罪】廷献那忧卞泣诛吴匠不教施俗様考工聊命述淳模水天圆月光相暎樽爼賔筵礼或殊【汉以上无椀也】读史设如浮大白定当持赠蜀人苏
　　题巨然寒林晚岫
　　名迹由来称巨然却因装潢失其全【巨然尽近今罕觏此帧实堪珍赏惟邉幅疑识图书无存自因厯久装潢为俗工所损】四家题各出手眼顿置斯图不少焉【帧中有黄莹杨维桢陶宗仪僧超然四家题咏标明巨然所作名迹虽赖以不冺而其辞率拙劣故戯及之】
　　江苏巡抚闵鹗元安徽巡抚陈用敷各报春雨优霑麦收有望诗以志慰
　　正是焦心望泽时吴台歙省奏书驰苏淮无不优膏渥【江苏省冬雪春膏最为霑被惟二月下旬及三月半前稍觉望雨兹据闵鹗元奏三月下旬大江以南连得透雨入土霑足其江北之扬州淮安徐州通州海州所属亦自三月十九至二十七等日先后各得雨五六寸至八九寸不等而淮徐一带尤为充霈】徽颍都欣甘滋【陈用敷奏安庆徽州宁国池州太平庐州鳯阳颍州八府滁和广六泗五州所属均扵三月二十至三十等日得有甘或连日滂沱或间一二日接续不断极为透足等语】麦陇方当结穂际稻田更利插秧期慰哉南望同民庆北雨偏艰罪在谁
　　四月廿一日谒
　　黒龙潭祈雨叠去嵗即事四首韵
　　三嵗未来昨嵗谒　【黒龙潭祈雨每着灵应甲辰乙巳丙午三年虽亦望雨然四月中旬后即得雨麦收亦不至失望是以三年中并未来祈雨昨嵗此日因望雨焦切乃诣　潭亲祷不意今嵗仍此日来防吁也】连年兹至竭诚防虽云屡雨欠深透【前月二十日此间得雨六寸余亦称优渥嗣以天气寒凉麦苗未能长发至本月十一以后虽得雨数次而每次仅一二寸究以未能接济为虑】穑务厯观缓度骖
　　芃芃麦垅秀将实三白因霑腊与春【上冬腊雪频霑今嵗上元前后得雪逾尺频叶丰兆】仲暮侵寻都靳泽诣
　　潭陈【过】请　　　　　　　　【恩】合惟亲
　　曰敬曰诚要在严步登敢谢长【上声】年添【往年遇诣　潭祈泽自碑亭至龙神殿三十余级必降舆拾级而上今虽年近八旬精力尚强况畿南与齐豫两省接壤之区千里而遥俱】
　　【殷望泽颙俟普霑曷敢以年嵗之长有惮登陟之劳】黙陈一念驰千里两字惟云吁普霑
　　近泉地润易为功黍町【去声】稻塍胥绿芃【今早将至　龙潭见附近禾黍芃茂此盖以地近泉含润之益然究望甘膏渥被仰邀　神贶更为普遍耳】究欠甘膏渥逺近防夔翘首望高空
　　降防缓征顺天等府新旧钱粮诗以志事
　　缓征南郡降丝纶更以推行问督臣【昨以直顺徳广平大名三府春间缺雨先后降防将节年带征地丁各项并本年应征钱粮概令缓至秋成后征收更恐此外有麦收歉薄之区未便令其向隄因即驰谕刘峩详查具奏】六府四州悉艰泽新征旧欠普施仁【兹据刘峩奏顺天等府州属四十九州县以春夏缺雨麦收歉薄大田亦多未布种等语农民当此歉收之际若将新旧钱粮同时并微民力未免拮据因降防将顺天府属之大城文安保定武清寳坻蓟州保定府属之清苑唐县博野望都完县祁州未鹿河间府属之河间任邱献县交河韦城景州东光吴桥宁津肃宁故城天津府属之静海青县南皮沧州盐山庆云正定府属之正定井陉新乐行唐晋州无极藁城冀州并所属之南宫新河枣强赵州并所属之隆平宁晋涑州并所属之武强饶阳定州并所属之曲阳等四十九州县并宣化府属之延庆赤城龙门三州县应征节年新旧钱粮仓谷旗租及万全等州县上年因灾出借之口粮加恩一体缓至秋成后征收如并无节欠粮租者准其将本年新粮一体缓征俾闾阎生计益资寛裕以副轸念民依至意】大都不宿加恩事犹恐或遗背泣人【谓向隅者】急欲甘霖霈盈尺秋田庶弗误耕畇
　　雨六韵叠去嵗诗韵【四月廿三日】
　　傍宵云渐宻五鼓雨霏纎卯及辰气作已连午势添悠扬志诚满顿挫态何嫌那计寸之数已盈尺过尖【雨势绵宻过午劚地已盈尺有余而势尚未止】昨年符且胜【上年亦于廿一日诣黒龙潭祈雨次日即得雨然仅有三寸今嵗祈雨得雨期既相符而深透则逺过之】六日悔称詹【近因盼雨迫切是以望后自香山回跸御园诗有麦苖秀矣实斯待六不詹乎悯不堪之句兹仰邀　神恵甘优霑不惟大田可以布种即麦苖正在结实者尚可望其有收转咎前言之过耳】叩谢仍诚祷豫齐愿普霑
　　悉故
