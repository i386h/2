<!-- { "loadSidebar": true } -->
　　天池一月印【砚靣】空宇众星攅【砚背】爝火宁相比陶永得完依然北朝宋真出老坑端清伴文房暇摛辞惬染翰
　　陜西廵抚毕沅奏报祷于
　　太白山而得雨诗以志谢
　　麦前旸雨各称时麦后廿余日待滋为祷
　　灵山立垂佑遂施甘果昭竒【毕沅奏五月望前各属得雨早谷已乗时播种大田亦正待翻犁而晴霁二十余日地脉熯燥待泽颇徽因率僚属防吁于　太白山神祠并遣员诣灵湫取水甫到山而雷雨立沛经时始霁初四日所取之水至省即于是夜大获甘霖连三昼夜入土深透各属亦同日普霑已种之禾倍觉发荣滋长未种者亦可扶犁布种云云仰荷　神庥感而増敬因赋诗以志谢】树碑铸铁传福地取水凝湫自皓池粒我蒸民布
　　天泽蠲诚致谢此摛词
　　题汝窑奉华盘
　　为阁为宫不可知奉华两字底镌之尺鳬集里传名氏见说风流女画师【盘底镌奉华二字考宋髙宗刘贵妃有奉华大小二印南宋杂字诗呉焯所撰巻内有知是风流女画师之句注引画史刘妃工画人物云云尺鳬呉焯字也】
　　雨【六月十四日】
　　半夜霏雭凌晨霔霈霶无虞碍麰麦【往年收麦时雨多或虑碍晒晾今嵗麦本歉收无虑此矣】有喜利粳粱泉及深而润午过霁以旸五风为五雨长夏适占祥【丙申夜雨诗有五风十雨吉徴常五雨尢称夏令祥之句兹自初九日得雨至今适当五日又值秋田普种之余定叶祥占也】
　　题髙克防雨景
　　画竟雨如澍【用克防自识语】房山自所云展仍对佳霔霏似落浓云意以运灵幻神非闗苦勤村田阿那畔谁者出耕耘
　　题宋宣和睿思东阁砚
　　当年东阁此临池背识瘦金今见之既曰睿思思底事足知洪范未曽思
　　阅侍卫射
　　阅射闗戎诘班分侍卫官廿年曽未举【不阅侍卫射二十年矣兹命毎日抡侍卫二十余人校射于出入贤良门阅之按三旗次序轮阅一周】防暇试亲防发天旌双中【人发二矢其俱中射侯者即赏以旌之】闿弓愧独难【向阅射时必亲射俾众共观曽有发二十矢中十九者自臂痛以来久踈射事虽技痒而不能强为心甚歉然】殿庭躬教众芳躅缅贞观
　　再题和阗玉羲之书竹扇图
　　千载和阗韫水濵绛云滃溘蔚周身知非浸出苌血防是传来逸少神世外烟霞别有契天然峯岫不须皴芝兰借甚言诚信老妪何期作玉人
　　咏宋澄泥虎符砚
　　式为兵符形似虎意寓炳文济其武坡云磨瓮可供书奚必陶稡尔许
　　盛懋山庄对奕图
　　崇山防茂林结宇静而深枰有嘉賔对径仍幽客寻知谁先一着欲下又重斟试问栖迟者何来胜负心
　　池上居
　　宋明池上居嵗嵗此相于余景率置矣【余以长年畏署园居已不胜惭愧故于园中诸景率未流赏成咏此居则勤政余暇退憇之所毎嵗必有诗故成章以纪嵗月】斯题那阙如柱楣殊昨夏【昨嵗题此居有柱楣如述传慙愧寸心知之句】素服尚今裾俯仰都成愧难云读礼书
　　雨【六月十八日】
　　清晓弥天布大云须臾空宇落丝棼忽而乱洒色难状时复细飘声不闻却缱南方可利漕【昨鄂宝奏黄河内髙家马头一带因东北风兠阻生淤水仅尺许江广重船稽滞未能度黄并有祈祷大雨以利河漕之语深为厪念即驰谕萨载上挑濬并谕询髙晋等缺雨情形今此间宻渥优云势甚广若东南亦得霈霑庻于涤淤挽漕均有利益南望更殷悬注】肯因北地此兴耘祥中意懒鲜成咏祗有雨晹咏尚勤
　　西直门外作
　　清晓还宫因视朝谢恩将以觐羣僚半年一举不为数勤政之端志欲劭
　　夏五恩膏霑下旬迩来逾月未行巡苖而已秀秀将实改观【去声】青郊速以神
　　无前愁亦无兹慰愁慰由来相转旋因识世间胥若此勤思泰否倍瞿然
　　夏日养心殿
　　视朝虽常例有如爱礼羊避热而弗行是即怠之方怠则吾岂敢长【上声】年益自蘉都城烟火多紫禁围红墙固皆足致灾未若园居良园居且为愧暂热庸何伤薫风来殿阁亦自生微凉近政抚兰亭即景玩词芳【近复临董其昌所仿栁公权书兰亭诗巻命工摹勒上石因殿阁微凉有防公权聨句诗意】
　　雨【六月廿四日】
　　午热蒸为雨暑时易作霖虬壶声乍夺鸳瓦响雄斟波防墄平积爽欣枕簟侵洪湖流壮否【今嵗豫省缺雨日久淮源微弱致洪泽湖尺寸减少清水不能畅出刷黄河身间有淤浅粮艘尚多阻滞该处现在祷祈大雨以期増清利漕前经漕臣鄂寳等奏至即驰谕询问督抚总河诸臣尚未覆奏深为厪念】漕务缱遐心
　　两江总督髙晋覆奏江宁等处望雨及黄淤清弱情形诗以志事
　　清弱黄淤碍漕舟奏章披即问驰邮【前据鄂寳奏黄河髙家马头一帯淤浅水仅尺余江广粮船七百余艘未能挽渡现在祈祷大雨以助湖流随驰谕询问髙晋萨载等缺雨阻漕情形萨载昨已覆奏髙晋折亦于今日奏到】果称望雨设坛祷【髙晋奏五月至今各属未尝无雨惟多寡不等未能一律普徧低田及近水之区禾苗俱已栽挿惟江寕镇江掦州通州海州等处山乡田地因雨水不足尚未种齐各州县均在祈雨今年遇闰节气较迟若六月内得有透雨仍可补种云云深为厪念复驰谕切询之】并及疏淮闭闸谋【清弱黄淤一事髙晋以为疏治河淤固目前要务而通湖引河亦应一体疏濬并将恵济等三闸暂行下板使湖水全出清口并力刷沙亦补偏救弊之一法因即驰询萨载如漕船已全出运河即闭恵济等闸以助清水亦甚有益宜筹酌速行之】北地膏方慰心曲南江泽复绻眉头自知原是忧劳者徳乏惭惟徴鲜休
　　陜甘总督勒尔谨奏报得雨诗以志慰
　　甘省多愁旱今春又复然早因虑瘠土兹乃渥农田【勒尔谨前奏廿省夏间缺雨臯兰等州县已有被旱之处即谕令实　力筹办并询其曾否得霑渥泽兹据奏兰州省城六月十七日戌】【时至十八日辰时得雨六七寸四郊深透于秋禾大有禆益且隂云宻布势甚寛广各属是否一律普霑俟查明另奏览之虽稍慰懐但恐各属未能普徧优渥轸念尤切因复驰谕切询如尚有未得透雨不能补种致成偏灾者宜即勘实照例抚恤毋稍讳餙】利固秋禾被霑其别属全成灾者莫讳次第谕音宣
　　文伯仁山水
　　茅庵搆筑翠岩隈樾荫梳风自不埃羽客庚申守以静青童采得紫芝来
　　题汉玉辋头
　　辋头古辂饰称朴弗称文雕琢自何代精神宛运斤千年缛华土四面蔚卿云不识空空腹可怀防漠君
　　咏米芾螽斯瓞砚
　　质贞润复制精竒两面胥堪受墨宜既盛既緜珍寳晋周南大雅意兼斯
　　雨【六月廿九日】
　　晩云旋聚散夜雨遂滂沱繁响落檐瓦轻寒逓帐罗已知盈尺透曽未一旬过独缱黄淤处斯时霈若何【近因青弱黄淤粮艘阻滞盼雨甚切屡经驰谕询问今晨阅高晋等六月廿七日邮奏河干尚未得雨通行而此间毎越数日辄得甘兾淮安等处亦得均霑倍萦南顾耳】
　　总漕鄂寳奏漕船过淮情形诗以志事
　　起剥濬疏并力诸漕船才过丗而余【湖广江西粮艘体质本重遇水浅辄须起剥即空船亦受水二尺今嵗六月初青黄交滙处因东北风盛南岸生淤水仅盈尺重船七百余舸阻滞未能渡黄鄂寳等以闻急勅萨载多集兵夫挑濬且屡驰谕咨询而萨载等覆奏以河身随濬随淤由清水不能畅出冲刷所致深为廑念兹鄂寳奏六月廿八以后黄水略长起空之船佐以人力牵挽渡黄计三十九船此后或可通行无阻闻之略慰】豫之旱久清因弱淮亦雨稀黄受淤【洪泽湖水较徃年浅四尺余由豫省春夏缺雨以致淮源微弱故清水不能畅出而淮安一帯六月内亦复缺雨其淤更甚幸而上年新开陶庄引河清黄交滙处较清口移下数里故清水虽弱止于淤阻若如旧时清口情形则黄水必致倒灌且侵运矣】遥顾民艰期救尔深虞政舛益惭予旗丁久候兼多费酌赏遑蕲小恵摅【旗丁守侯两旬余起剥又复多费未免拮据因降防令鄂寳查明酌赏以恤丁力】
　　咏痕都斯坦绿玉椀
　　分瓣呈十出中规总一圆叶翻双耳执朶缀两胎巻翠韭为色润攅花承足鲜方诸荐明水曽握大宛仙
　　咏旧蕉白七螭砚
　　龙之子或云雌者蕉白蠖然称砚材设以南朝人品拟抑为陆也抑为崔
　　雨【闰六月初八日】
　　夜雨逹晨犹未止迩日炎歊一以洗披衣揽政极清凉逮辰云散快晴矣曰晴曰雨诚协哉遐心所虑惟江淮季夏苦旱秧艰挿清弱黄淤漕难催畴咨驿骑频驰问昨悉丗船挽渡信今晓船数又报増【今日髙晋等奏称闰月初一日初三日粮艘渡黄者共六十六舸惟具折时尚未得透雨再迟恐于农田有碍殊深轸念耳】不雨如前农待润今年江南幸赋蠲盈虚之语理岂然【江苏缺雨之处偏灾恐所不免已驰谕大吏实力查勘照例妥为经理今年轮免江南田赋闻之南方人谚云免纳税粮之嵗罕遇丰穰葢以正供乃小民常分既受主恩即难复邀天贶徴之上两届普免诚亦如是理或有之然余加恵阎阎实愿其仍得逢年以遂耕余之乐也】赈灾恤贫尽人事毋为饰隠敦勤宣【频饬督抚详查被灾者按例赈恤】
　　两江总督髙晋奏报得雨诗以志事
　　月之八日渥膏霑六百里驰封牍钤夜雨正同此处霈【高晋奏江寜于初七日自申至戌始则雷雨霶霈继则密雨优滋入土深透复自亥时起雨竟夜至初八辰时未止且云势甚广逺近似可普霑云云江南此次得雨与京师夜雨时日相同此间毎雨辄普遍兾江南亦如是耳】晩田遥庆彼中渐【两江地方六月缺雨秧田未能遍挿兹髙晋奏得此甘霖已种者既可勃然畅发未种者亦可补种杂粮即或髙田补种不及而低田有秋成灾亦轻为之稍慰】襍粮补种收堪冀高壤成灾救可兼独是清江信未至急教传问意无忺【清江较江宁距京尤近若初七八亦渥甘膏萨载等奏报应先于髙晋今尚未据邮奏恐其未能同沾渥泽因即驰谕询问】
　　夜雨【闰六月十一日】
　　迩日赤曦烈蒸为夜雨霶较于五风速【尝谓十雨五风其常也若长夏则五日一雨亦宜此雨才隔三日故云】喜作半宵凉蕉轴频传响莲壶渐觉长江南泽被否缱虑益徬徨
　　题旧端石十二章砚
　　周刻虞章意创新防曽上古有龙賔眼中却合尧夫句三十六宫都是春
　　箑头偶仿东坡偃松图因作歌题便面
　　曽仿东坡偃松巻收之箑头剏已意世传三友斯已纷益以幽兰复为四【松竹梅世称三友复有益以幽兰者虽格韵同清而松姿苍翠非竹与梅兰可比不如屏去其三独冩松风也】一防足矣宁须多概屏其三弗容厠觉有谡涛出间【去声】间清风安借比户试
　　咏周玉亚鼎
　　亚鼎犹周代匪铜以玉为干年土华晕五徳石英蕤讵必坯模铸原资追琢施较金真罕见坚脆义堪思江南河道总督萨载奏清江得雨诗以志事
　　伏雨原无定分龙霈不齐【埤雅夏多雨龙各有分域又俗谚谓伏雨为车辙雨言大小不齐也】一朝迟南北两地异东西【萨载奏清口一帯于初九日自申至酉雷雨交作甘霈施计六七寸且雨势颇广逺近定可普霑云云览之稍慰其雨较江宁虽迟一日而优渥略同葢因防雨分地以次而及耳】土入六七寸云铺逺近低惟因待风息挽渡又稍稽【昨萨载奏粮船于初九日早至申刻已渡黄十七只俟风息即行挽渡计雨后増波粮艘北渡自更当迅利也】
　　雨【闰六月十四日】
