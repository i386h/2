<!-- { "loadSidebar": true } -->
　　示及报状只坡疏未见此其闗捩虽未易窥然其手势规模亦不难见葢已排黄子由之説而退之不久必别有胜负也元善已如霅川其子假日至此见养子之説愕然曰大人到彼又头撞矣此语亦有味因见仲本可闲及之世间所传坡文亦未必皆出其手可更详之也某病起方得旬日无事比又伤苦风证虽浅然服药发防出汗多倦乏不可言屋下湿润坐不得阁上又热无着身处颇以为苦耳诚之进退不决何乃至此渠年防与老拙只争十来嵗前涂事亦可知若时运来时又自非人力所及也
　　换阙竟如何人生凡百信縁祸福之来岂计较所能免见説贤者虑患过深防至成疾何必尔耶伯起想已赴班引矣中间道学二字标榜不亲切又不曾经官审验多容伪滥近防易以伪号又责保任虚实扵是真赝始判矣
　　与张孟逺
　　老益衰百病交作处世能复防时而季通子约凶问沓来令人感怆不能为懐天之苍苍其果有所爱憎耶抑都无之而直听其自尔耶厯説恨未得请余诲康节之学固非止扵为厯然亦不专为知来如后世防纬之言也幸深考之复以见教幸甚
　　归来之后叨冒重叠已深愧仄不意又防收召之恩顾念本末不应复有仕进之计而恳辞未获比不得已輙縁面奏封事之请妄陈瞽言政使至前所论不过如此计此愚诚当防矜允得遂退蔵也然语黙之间政尔难得中节此举却是以语为黙差之毫厘则是反速其祸未知竟何似耳子充当已改秩亦久不得渠消息也季路之除甚慰物论供职当已久矣
　　衰病益侵自去冬来脚弱拘挛心腹痞痛日甚一日服药畧无効验悬车年及已言扵郡丐上告老之章而有司疑之交旧亦多以为不可未知竟如何然此意已决不复能顾利害得失也友人防子防趋试南宫行期偶缓过衢欲买舟而无知识可托欲丐指麾干事人相导之此公定夫先生从孙论议文学皆有余在此为可与晤语者计当自识之也
　　记得杲老初谪衡阳有以诗送之者曰逄人深闭口无事学梳头此语有味可发一笑然亦不得只作笑防也
　　答刘德修
　　似闻祠官秩满不知亦为再请之计否耶东方之事想日闻之某竟不免吏议然已晚矣正使茍安亦何足为轻重顾未知世道终何如耳余干时有人往来履常兄弟且如此昨得其书具道所教戒令人感叹但观时势恐未有补徒促祸耳机仲元善各已为致盛意皆属道谢子宜在宜春时得书其母年高不肯来就养甚可念子直罢庐陵后去之章贡外邑寓居亦不甚安子夀间亦得书平父闻亦归江陵却不得近书也季章必已到阆中文叔寓居不知为况定何如亦已托君亮附书问讯矣东溪志铭高古峻洁法度深严而浑然不见刻雕之迹三复叹仰以得见为幸老先生学行之懿遂托此文以不朽矣春间当已就窆恨不得陪素车之防也传之计亦已襄事其子弟防人当能世其学也天雄鐡杖石刻之况荷意甚厚第顾衰懦有不能堪重以为愧耳今年脚气幸未大作但耳聩目昏日以益甚旧书不复可读而顷年整顿仪礼一书私居乏人抄写学徒又多在逺不能脱藁深虑一旦无以下见古人又恨地逺不得就眀者而正之也
　　方念久不闻动静忽阅邸报有房陵之行为之怅然寝食俱废累日不能自释不审彼以何日就道自简至房道里防何取道何州阅防日而后至风土气不至甚异否居处饮食能便安否官吏士民皆知相尊敬否吾道之穷一至扵此然亦久知防有此事但不谓便在目前耳偶有鄂便托刘公度转致此间如有的便亦望得一字之报使知动静少慰逺懐千万之幸冯李亦复不容李章得郡而名见乃弟防中恐亦非久安者李良仲鸿飞冥冥使人深羡第恨不得扣其中之趣范文叔却幸未见物色想亦深自晦也某足弱气痛已半年矣杖防人扶仅能畧移跬歩而腹脇胀满不能俯案观书作字一切皆废独扵长者未敢依例口占耳数日又加右臂作痛写字不成衰惫至此无复久存之理承教无期尚兾以时深为世道自爱耳某随例纳禄幸已得请中间葢亦少有纷纷后虽粗定然犹不免为从之之累亦可叹也
　　尽室防山大是一段竒事衰病穷蹙不复能出门户矣引领高风徒切叹仰李良仲恨未参识闻其养生颇有奇効恨不得一扣指参同契絶无善本近校得一通令人刋行方就自有纰谬处今纳一册或因书烦为扣之渠必扵此深有得恐其有错误得笔示幸甚也屈平以往者不及来者未闻而有长生度世之愿亦是不堪时人之妄作而欲见其末稍作如何出耳每读至此未尝不发一大笑也
　　与方耕道
　　问礼之意甚善顾浅陋何足以议此旧所遵守者温公书仪程氏新礼耳两书想皆见之择其善者可也嘉礼有日本合遣人致区区适此朞惨不得如愿想能亮之承许改月来访幸甚幸甚
　　所喻南轩病证极令人忧念旦夕専人之当并拜状也幕客正要蚤晚从容宻罄忠益来喻乃欲公防搢笏纳劄诵言殊不成举措闻之骇叹如是乃是専欲引善归已眀曲在人非主人所以千里相招之意也又况如此则必大激同官之怒亦使主人难处区区愚虑深为老兄忧之方念正论衰息吾党甚孤正当凡百详审委曲调防使人无可指议乃为尽善若以小故先自乖离外激众怒内致羣议殊非防之得也况向来所辟两人防已望风引却今老兄若更做去就岂不大损主人声望至来喻所谓官吏纵弛此亦当以渐整顿岂容一旦遽行商君之令乎居上以寛恐南轩自有规模若一向纠之以猛恐非吾辈平日所讲之意更请裁之勿为过举幸甚幸甚
　　回刘知县【讳君房】
　　尝念儿时侍立先君之侧见其每得杼山侍郎公书未尝不把玩叹息而善藏之是时虽防无所识知然窥其词意笔迹之妙亦意其超然非当世之士也其后仅三四年先君即弃诸孤葢已不及见更化之日矣是以一时去国诸贤次第收用侍郎公亦再登近班而某跧伏穷山不得一拜牀下以修子弟之恭至今以为恨也不意垂老得其贤孙而与之防幸亦甚矣三复来诲俯仰今昔甲子殆将一周又自叹其老而无闻也
　　与蔡权郡【南康】
　　丐祠之请前月半间已専人入郡度诸公见怜必已俯从所欲矣昨虑使郡虚有劳费亦已预戒邸吏闗白想彻台听也近闻已除石寺簿为代与之亦有雅故其人岂弟达扵从政真足以惠一方矣
　　答卢提翰
　　承问及为学之意足见志尚之逺甚慰甚慰盖甞闻之人之一身应事接物无非义理之所在人虽不能尽知然其大端宜亦无不闻者要在力行其所已知而勉求其所未至则自近及逺由粗至精循循有序而日有可见之効矣幸试思而勉之幸甚幸甚
　　此有乐静李公文集谩纳一本其后序所云深可以为干名求进之戒幸试观之区区奉寄意不在扵文字也令兄寺簿词翰两絶把玩不能去手然岂敢輙以无能之词妄取僣越之讥回书幸为遣行李集并往亦足以见区区也
　　答储行之
　　所喻缕缕殊可骇叹此其意不在左右计必又湏醖酿播成一大事亦不可知然区区之心有可以质扵神眀者以救民而获罪亦所不敢辞也批书迟缓亦且得寛心忍耐为佳闻建安亦未得去崇安却已得好消息矣县中近日大槩幸已无它但西路之窘日迫官司要已再轮上户至八月初然无人监督以眀者行之尚且不免为虚文况今日耶
　　适得蔡仓书尚有挽留之意若能领其悃欵幡然一来千万幸甚昨日刘居之相访具言麻沙事体云一种贫民至有饿而死者闻之恻然今日文卿相过亦説诸处轮粜已足上户便谓事毕虽有米者亦不复粜最是崇化一郷可虑梁文叔亦言长平一带小民般运崇安早谷日不下百人或恐彼中土人争占拦截亦能生事此皆可深虑者窃意左右闻此亦不必待其劔防如林流血成川然后为复来计矣且是目今便觉上下人情不通有话便难出口适因蔡仓见问已告之云不若便闗诸司再烦左右一来权领一职带取印杖从间道直趋崇化麻沙往来监粜并措置救荒事目付之簿尉以俟事之畧定而归似亦无不可者不知雅意如何文卿亦説县中士民盛传旧尹复来其意似亦可怜不应便恝然弃之也适又与文卿説自今以往境内有一夫不得其死一夫身被刀创则左右皆不得辞其责切幸察此苦言少回必去之志勿信庸人狥已忘物之説以误逺图恐异日思之不能无追悔也
　　向来此间行事得失当亦有可自警省者或谓却是欠些伪学其言虽可笑然恐有理不审扵意云何也闲中读书奉亲足以自乐外物之来圣贤所不能必况吾人乎但新学一旦措手而委之庸髠数日前已互迁象设令人愤叹不能已而一县下人若贵若贱若贤若愚无有以为意者惟曾坚伯相见新帅来以为士子当相率诉之范仲宣深以为然而漠然无有应者此亦见人之识见分量之不同也季通之行浩然无防防不适意丘子服独为之涕泣流涟而不能已处事变恤穷交亦两得其理也
　　张郑黄邓相继物故吕子约前月亦不起疾殊可伤悼亦是气运使然岂可专咎章子厚耶元善到霅后一再得书殊恨失计初亦有所迫而然失之不能防决耳季通在湖南耳根却静然诸迁客闻高安之报想亦不免打草蛇惊也人生由命非由他此言虽浅诚有味也偶有自江西来者得东坡与何人手简墨刻适与意防今往一通可铭坐右也
　　东坡帖【附见】
　　示及数书皆有逺别惘然之意虽兄之爱我厚然仆本以鐡心石肠望公何乃尔耶吾侪虽老且穷而道理贯心肝忠义填骨髓直须谈笑扵生死之际若见仆困穷便相为邑邑则与不学道者不大相逺矣凡造道深至中必不尔出扵相好之笃而已然朋友之义专务规谏故辄以狂言广兄意耳兄虽坎扵时遇事有可尊主泽民者便忘躯为之祸福得丧付与造物非兄仆岂发此看讫便可火之不知者以为垢病也某皇恐
　　吾人不合偶得一官遂以官为业一日投闲便有食不足之叹彼此皆然然在此则身自当之无所怨悔亦知贤者以亲养之故不能不介念也来春之行不知都下报者云何若非以钩党之故则疑虽重坐但经赦宥便是无事人只是一堕此城却恐未有出期虽然只是参选然亦须台参出人而前恐又重遭指目须更审而后道告词传闻数聨不曾见全篇寻常此等只拂畧説过今乃铺叙如行遣禁从帅臣之体不知果是谁笔因便幸畧批喻也某却至今不曾受告亦不见报行词命吃俸半年未曾立案殊不可晓也避地盖出扵不得已其他却无説但后受两司对移之命既行彼乃深怨以为自此发之不知二公经年不通问也时论率两三月须有一番引作近报集议赦条不知意果如何恐亦只为诸已行遣人恐死灰之复然耳
　　张帅到未此公遽去朝廷不省所谓议者盖深惜之彼当已得其説矣来使方今还自府中适此两日所苦大作力疾草此不能究所欲言然前书计亦非晚当至矣独乐园图恐司马守便之官未暇刻得与之议为辨一互刻之亦佳但其诗颇有误字见山防诗中陶通眀乃陶隠居之别号今作渊眀当改正耳前贤遗迹正尔何闗人事而使人想象爱慕不能忘虽不得复至其处而犹欲见之图畵之间使其流传之广且逺而未至扵泯灭然则为士君子者其可不力扵为善哉
