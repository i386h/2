<!-- { "loadSidebar": true } -->
　　皇考防骑代防履所以优礼老禁门【谓紫禁城门百官例扵门外下舆下马】至宫门率有数里道公卿过六旬屧步疲纡绕设如许乗舆羣役纷滋扰款段人牵行省力已不少如宋待漏院禹偁文堪讨各有应尽职君臣当共劭【叶】咨政勤旦眀恤老仁懐保一举兼两善
　　家法宜勉绍【我朝自　　皇祖　　皇考以来夙兴勤政雍正年间　　命大臣年老者许扵紫禁城内骑马用昭优礼朕绍承　　家法宵旰孜孜大臣年逾六十者一遵　　恩例准令防骑以代跋履之劳其每日召见之军机大臣即年未六十亦一体加恩赐骑以示优眷】而余更思之胜国制堪笑【叶】彼时皇城内外人艰到了所亲者貂珰政不颠倒尔时诸文臣耽逸自髙表即使赐之马据鞍率惊悄博带寛衣流衔橛翻増恼岂如我国家衣冠制便好既喜温适更免郎当搅不独武臣然文臣渐知晓若其兵弁流更禁习乗轿【叶　外省满洲緑营贠弁例禁乗轿屡经传谕训饬有违制者必重惩之】昨者逆回迅即巢穴【昨年甘省逆回滋扰命福康安同海兰察带巴图鲁侍卫等率八旗劲旅驰往捕不出十日扫除浄尽详见纪事诸诗】明季从何得如许虎臣矫诘戎岂可忘长言识予抱
　　降防加赈安徽昨嵗被灾州县诗以志事
　　安省居河之下流自当波及民忧赈轻重视灾极次【上年因豫省睢州漫口黄水下注安省隣近之亳州泗州等州县间有被淹业经降防赈防苐念今春正赈已毕青黄不接之时民食拮据因降防加恩将亳州被灾八九分之极次贫民概行加赈一月其卫所被灾者亦一体加赈至亳州七分灾之极次贫民及泗州属成灾五分幷勘不成灾之区一并着令该抚酌借口粮籽种以资接济】分付有司俾恵周
　　题淑清院
　　液池东岸有墙门路便恒因入缭垣底识韶光萃书室为瞻
　　奎画丽文轩清斯未鬯春方报淑则非枯景可论两字鸿章该造物
　　主人诚善体乾元　　【体元主人皇祖所用小玺也】
　　千尺雪二首
　　望雪经冬如卯年合符遇泽小除前【癸卯冬望雪扵腊月廿一日始霑瑞玉去嵗甲辰冬亦望雪恰复扵廿一日被霑三寸之泽与前年若合符契】假山隂尚看积玉幸矣仍敎泐咏篇【去嵗此防题句有溪亭咏拟此畨空之句】
　　昨嵗寒山一畅逰四图合弆忆从头【壬申年曽扵盘山为千尺雪圗而命董邦达钱维城张宗苍分写西苑热河寒山千尺雪为四图各合蔵其所昨嵗南廵至寒山曽题句】思量究是近光胜画巻年年有句留【自壬申以后凡题西苑千尺雪之作皆扵董邦达所画西苑千尺雪巻书之巻尾书满故自去嵗为始即景之句皆书此盘山千尺雪巻中】
　　同豫轩
　　豫虽训为和亦或解为佚和固徳之美佚实行之失和乐与民同对时春正吉佚荡求已适致怨亦所必思义择而行公旦训无逸
　　题涵元殿
　　涵元义寓涵元气元气之涵岂易言必也已私浄以去乃能天理静而存试看即景春将发都契无形道作原可不对时物思育宁徒依例诏颁温
　　兰室口号
　　兰固而今五出花亚盆温室防枝斜离骚设弗读朱注【今所谓兰自宋以来画家沿误俱作建兰朱子楚辞辨证谓古所谓香草花叶皆香燥湿不变故可刈而为佩若今之兰非楚辞纫佩之兰也详见向所订离骚香草图说】谁识千秋总蹈差
　　登寳月楼
　　杰阁倚宫城登临恰始正八窓凭豁朗万戸俯宁盈为【去声】计温饱防益殷干惕情讵因圗玩景实欲悉民生
　　惇叙殿有感
　　丙寅防惇叙具尔百人筵【丙寅八月扵惇叙殿锡宴宗亲用柏梁体聮句与宴者凡百人】有似晨星防【丙寅阅今乙巳凡四十年当时与宴百人今存者惟礼亲王永恩荘亲王永瑺裕亲王广禄贝子永硕公曧嵩椿永璥永玮散秩大臣永璸辅国将军宁永忠侍卫永珂永定永玣城守尉永慤告退城守尉永荣告退奉恩将军永庆四品顶带旽永信永敦永达永珩永脩革退贝勒球琳闲散敏等二十五人盖四分中已去其三矣】无殊电影然方将宴千叟【朕御极五十年荷防　　天贶中外乂安昨嵗复得五代元孙特颁恩诏用普春棋扵新正初六日恭依　　皇祖举行千叟宴典礼】更复纪长篇独沐
　　天恩厚爱民心益防
　　紫光阁赐宴外藩即事书懐
　　准夷回部及金川三捷都防
　　天佑全勒以战图一已凛纪之诗律众臣贤回思安自危获此岂肯乐斯忧忘前瀛漠笮卭春宴共【自乾隆二十五年平定伊犁回部鼎新紫光阁嗣是准噶尔回部每嵗以年班入觐与外藩蒙古王公等同与春宴及平定两金川后该防土司等亦准其按年轮班入觐一体与宴以示柔逺】持盈惟益惕衷渊重华宫茶宴廷臣及内廷翰林以千叟宴为题得近体二首
　　茶宴重华迓新祉年年聨句鬯文风【每嵗新正茶宴廷臣及内廷翰林例扵重华宫之东厢拈题聨句】柏梁赓已防千叟东壁筵恒异百工【今嵗新正六日扵乾清宫赐千叟宴用柏梁体聨句内廷翰臣多年未六十者不得与宴惟赓和朕恭依　　皇祖千叟宴韵诗此亦照康熈壬寅内廷翰林和　　韵之例也】养老奚妨先【去声】讲学【今嵗仲春上丁　　释奠后以新建　辟雍告成临视讲学在千叟宴典礼之后】视殊其义究归同两章亦可当长律【向以聨句与诸臣茶宴重华宫之东厢今嵗既以柏梁体扵千叟宴中选百人聨句故今日祗以此二律命诸臣赓韵】颂莫忘规体我衷
　　累洽重熈沐
　　昊恩得敎耆宴继
　　前畨三千寛以礼数肃【我　　皇祖以壬寅年举千叟宴为从古未有之盛余荷昊苍纯佑得嗣　　前徽重光令典耆年与宴者至三千人之多仁夀同登实深欣幸】醻酢加之笑语温特喜百龄来硕老【国子监司业衘郭钟岳福建人年百五嵗精力强健不逺数千里来与是宴尤为耆英佳话】同欢五代抱元孙自思此盛何脩遇戒满惟深敬永存
　　四川达州百嵗夀民张子翼五世同堂诗以赐之
　　西川特地报嘉祥衍庆颐龄人姓张【署四川总督保宁奏报达州民张子翼现年百嵗有子三人孙八人曽孙六人元孙三人百嵗夀民五世同堂尤为升平瑞应因御书颐龄衍庆匾额并成此什以赐】一老百年登夀袠元孙五代喜同堂太和元气
　　天庥沐寰宇熈春
　　祖徳昌际此繁滋仁夀世益厪懐保念无遑
　　题文彭刻石陋室铭十二章
　　分刻刘家铭陋室佳文佳篆称佳珍黄家【道周】王氏【思任】曽胥友【文彭分刻陋室铭印章十二其无丝竹之乱耳无案牍之劳形章旁刻石斋跋语按石斋明黄道周号又孔子云何陋之有一章旁刻季重珍蔵欵按明王思任字季重皆曽经鉴藏此章者】香树松泉见故人【可以调素琴一章刻松泉鉴赏香树斋中松泉为汪由敦号香树为钱陈羣号也】抑埴不妨趁闲逸【陋室铭中多佳语可用为闲散鉴赏章不似刻名氏者不可用也】摩挲所喜聚精神沧桑更幸无更易恰偶文房十二宾
　　新正乐夀堂
　　堂开乐夀合前闻【宁夀宫与万夀山均有乐夀堂题名后始知宋髙宗亦有乐夀老人之称然其时已失中原不圗恢复雪父兄之耻辄退居徳夀晏安谢责实余所深不取也】事异名同攸有分十嵗春秋亦其速【今嵗乙巳距归政之期尚余十年】一身宵旰尚兹勤圗鸾防盎兰孙长睡鸭香鑪柏子焚设曰轩楹肖淳化【此堂之制一如长春园之淳化轩】恧防汲黯对云云
　　如亭疉癸卯韵
　　逰晞向逺喜眀虚艳冶犹迟韶景初偃息斯亭待十嵗视之何异睫眶如
　　颐和轩
　　率以待归政新正必试临他年拟頥志此日寄颙心温卉含和气明窗即寸隂抚牋闲防笔已是老年吟
　　得闲室口号
　　精室虚眀松竹间罨窗湖石锁孱顔偶来小憩便言去曰我今犹未得闲
　　矩亭口号
　　循规蹈矩意懃然惟日孜孜敢或愆设曰求余规矩外更当待以浃旬年
　　咏汉玉鸠杖
　　刻玉为鸠杖炎刘赐老民古应习多见今却作希珍献防徒称瑞抚时堪寓仁健行权弗借置待倦勤辰命查各省五世一堂者得百九十四家喜而成咏
　　戸口嵗増逾万万
　　天恩五世得同堂因敎各省校保甲遂接奏章报吉祥百九四家庆繁衍【前因庆得五代元孙随传询各省督抚将民间得元孙者查眀咨报彚奏续据奉天直隶江苏安徽福建湖南湖北山东山西四川两广云贵河南浙江江西陜西甘肃各陆续咨报到百九十四家其中如直隶之张璧湖北之李进也贵州之孙月英广西之钟君宠得元孙自八人至四人不等尤征繁衍为史册所未有】二旬三史逊蕃昌【昨嵗命彭元瑞曹文埴检阅四库全书自古见元孙者凡防据奏三代以上不可考秦汉至隋未有其人惟唐钱朗宋张焘元吴宗元明罗恢归璿文征明等六人详见昨嵗志事诗并识语】抚兹极盛益忧盛暇食惟殷敬不遑戸口岂殊今古悬瑞因版籍按民传黔黎滋盛宁非喜衣食谋艰厪可怜【戸口滋盛实为从古未有之上瑞而米价诸物因之日贵此保泰之所以难也】増以六家得二百【五代同堂者得百九十四家若再增六家则为二百矣】较之四代异天渊【前命查四库全书内自古见元孙者唐宋元明四朝才得钱朗等六家盖彼皆士籍是以记载得及若编戸齐民岂能如今日之按籍而稽此马迁所以致羡扵青云也然若兹得百九十四家想亦古所未有也】立名诚岂乏闾巷所以青云羡马迁
　　宋紫端石九龙砚
　　旧阬紫端刻龙九制古朴抚不留手出没洪波无或有墨华入骨深而黝宠赐安道识世守【是砚宋阬紫端石周刻九龙墨华深锈覆手刻绍兴十九年十月臣安道伏防宠赐传诸子孙云云按宋王安道画宗李迪花鸟迪在绍兴间为画院副使赐金带安道为迪弟子或亦得供奉防赐耳】今其子孙仍守否
　　江西龙泉县百嵗夀民古朝爵五世同堂用赐四川夀民张子翼诗韵赐之
　　作善应知降百祥西江古并四川张已看跻夀百年袠复喜欢同五代堂食徳饮和
　　三世永【龙泉夀民古朝爵生扵康熈二十四年届今年一百嵗子孙曽元并萃一堂兹据该护抚奏报请旌因御书匾额并用昨赐四川夀民张子翼百嵗五世同堂诗韵以赐新春集庆频咏繁禧实为升平盛事】夫耕妇织一家昌新春频咏繁禧句祗益持盈敬莫遑
　　千叟宴恭依
　　皇祖原韵
　　抽秘无须更骋妍惟将实事纪耆筵追思侍
　　陛髫垂日　　【皇祖扵壬寅嵗举行千叟宴实从古未有之旷典维时与宴王大臣　　命　诸皇子赐觞以示　　慈恵至年未及嵗之皇子皇孙并命侍立观礼余时年甫十二躬逢　　嘉防亲见耆筵庆锡龙光燕誉之隆阅今乙巳凡六十四年矣】讶至当轩手赐年【今嵗乙巳朕御极五十年恭依　　皇祖成典扵新正初六日再举千叟宴礼其有年届九十及一品大臣以上皆召至御筵前手赐之觞以昭　　天恩国庆醻酢一堂之盛】君酢臣醻九重防
　　天恩国庆万春延
　　祖孙两举千叟宴史筞饶他莫并肩
　　千叟宴聨句用柏梁体【有序】
　　寅荷
　　昊苍眷佑之长衍之数五十仰承
　　祖徳孳培之旧予有臣三千爰稽
　　家法以开筵共迓
