<!-- { "loadSidebar": true } -->
　　拍成十八写心悲端操宣城岂直辞【范列女传賛端操有踪云云文姬岂足当之】进退徒成无据耳特因才辩幸文姬
　　丰泽园演耕作
　　借礼行将举弄田先习耕仰窥
　　垂制意【丰泽园为　　皇考毎嵗躬耕借田预行演耕之地】
　　特寓重农情金耜翻土润青箱播糓精林鸠偏入聼唤雨一声声
　　春耦斋小憩得句
　　徃返无过三四推便称春耦憩来宜愧他农父勤南亩劳苦谁怜胼与胝
　　虚白室
　　岞叠石为葳纡得迳入情知本人工讶似天然立朴宇搆壶中月窓眄云岌扵斯白乃生亦曰虚所集应付无事人独坐而静习
　　植秀轩
　　一轩与一室率各有殊名触景毎拈毫亦足以畅情植秀云何称菉竹围菁菁春实竹秋时苍玕飒欲零灌溉命园人扶危而定倾将见新笋防緑与岩云横棫朴兴育贤企之吾懐萦
　　韵古堂
　　溪堂液沼前周代镈钟悬依次十二月阅时千百年遐思雅颂际仍在瑟琴边韵古宁惟是成康治杳然
　　题懐逺斋
　　懐远斋中懐逺心万方政治万民临顾名思义輙成句不为怡情为自箴
　　防清院
　　南池迤北岸歩辇便中移松竹防佳古石泉更雅竒崇墙界内外曲迳度嵚嵜应即入宫禁得毋游久时
　　进宫遣懐【时有皇五子殂逝之慽】
　　进宫犹忆近临问一恸拚休再过诸差矣斋将躬举借岂宜卜慽更懐予
　　静怡轩梅花
　　暮春已过望墀梅开始盛试披羣芳谱奚诠花月令设曰南北戒暄寒殊应审然此更北当无红紫竞况兹桃杏谢节气非不正我为思其故冬月盆桩靓留此鬬韶妍欲擅江乡胜
　　绛雪轩海棠
　　当轩列古树春来彂琼防绛雪乃旧名名实相称宜緑叶扶红葩原觉饶丰姿适才咏梅开静怡之前墀撷彼复搴斯胆缾共贮枝可以交忘年漫诮不同时更若拟唐宫如何相妬为
　　竹柄玉如意
　　柄是竹之介朶呈玉则温搘颐岂腾口代语不须言总谢雕镌迹雅符淳朴原指挥侍臣聼【去声】那识意中存
　　耕耤斋居
　　中祀虽云两旦斋一心敬岂有殊差暮春只盼云生宇北景已看日下阶湿土龙孙生埭笋细隂兔日吐宫槐披芸宁为资该博欲溯文言究道荄
　　陈祼石桥观瀑图
　　松傍对坐两闲翁翘望飞泉落半空别有源头俯临者看从足底泻清潨
　　题和阗玉莲叶仙人图
　　叉角仙人面如玉一叶红莲丈余馥縁谁传是太乙精待诏东方识竒躅
　　夕
　　暮春昼渐长牕辉西北影须臾亦苍然暝色侵绮井莲檠银烛光图书伴闲静盘摘风前梅椀瀹雨前茗城钟漫嫌促汲古意为永
　　恭祭
　　先农坛礼成有述
　　佐
　　天兴稼穑借必祀
　　先农吉亥陈馨苾躬亲致敬恭春风渐蓬勃腊雪幸优浓终吁时霖霈
　　明神聼庻容
　　耕耤禾词
　　司农京兆进犂鞭黄道迎南直似防已倡民宜用慎却思将事隔经年【去嵗南廵未耕耤】
　　取诸益象自神农耒耨由来万古宗自在勤民寳稼穑岂闗剡木饰金龙
　　春耕仲月早成诗吉亥云当此际宜虽是司天撰良日究为覛土太迟时【耕耤例涓三月初亥今嵗钦天监以初六日乙亥不宜栽种遂移用次亥播谷之期未免略晚】
　　三推加一陟台崇农具农夫列同非不豳风图日览闗心触日廑田功
　　雨【三月二十日】
　　昨日傍晚风吹霾吁嗟此象良非佳腊雪虽霑讵足恃春膏屡沐欠优该郊麦岂不芃芃緑再雨庻可占登防夜半问乃问风止忽报落雨信还猜披衣晓起正雭雨诚信矣诚竒哉歴辰逹已间踈宻地无干土滋莓苔园人已报霑四寸纵饰三寸亶无差于絶望中获所望天恩稠渥奚为懐爱民重穑惟益励豫南齐左其亦皆
　　绘雨精舍
　　精舍朴淳溪町间寻常绘事总宜删今朝雨里披真趣水罢翻车蛇骨闲
　　引凉小楼
　　过午春晴朗小楼信歩登谁知片时暖却作宻云蒸洒雨忽成飒引凉真絶胜花光将树态縂在润中慿
　　即景
　　时放晴光时雨丝江南春景到京畿吾宁喜为【去声】园花好禾种齐緑麦肥
　　夜雨【三月廿一日】
　　三更复作雨较向势增优院冷窓间递檐声枕上流芭蕉惜未植【北方寒夏月始移植芭蕉于庭院间】麰麦卜堪收自幸还自问奚承
　　恩叠稠
　　莽子行
　　莽子缅甸之属夷炎徼以外非覊縻迩来朱波多内乱纷为雄长相争持无暇頋莽莽猖獗蹂躙渐及诸土司土司列居州县外实我滇省之藩篱而何貂无逺虑金帛饵莽莽益滋更兼召觊孟艮【孟艮酋长猛孟容与其侄召散有隙召散因勾引莽子徃踞其地并擒猛孟容其子召丙逃入猛遮召散复欲追杀遂至猛遮索取是莽匪滋衅之由召散实为罪魁】遂引莽匪为慿资竟据孟艮作窟穴肆其焚掠靡介遗是时刘藻实方伯意在姑息迁延期岂知养痈乃成患爰始发兵封奏驰藻本书生晓民事军旅之事非所知亟易重臣命徃代【前以刘藻本系书生调度军务非其所能故一闻发兵之信即命大学士杨应琚徃代之调刘藻为湖广总督】内地民务原相宜应琚至彼需时日藻所发兵少且迟忽称全军尽覆没忽称六百五百归所报三弁战殁者又皆无事还营麾藻乃白简劾三弁犹谓贪功防军威是皆无备遇贼窜亦藻之奏那云斯【刘藻寻奏将领何琼诏明浩杨坤奉派整控江堵御莽匪将军器捆载徒手渡江军行漫无纪律至猛徃突遇莽匪冲出星奔逃是其庸怯失律罪无可逭乃刘藻轻信緑营诳禀不察虚实始则报称何琼诏等率兵渡江皆没于贼继则奏兵卒陆续归营惟何琼诏已死彼时即疑其必非实情传谕诘询未防奏至则何琼诏等先后逃囬刘藻仍复不加深鞫輙拟以贪功轻进之罪是非颠倒其谬更甚】先是莽犯整控际藻以普洱借托词仓皇遂弃思茅返吁嗟讵可犹寛其褫职以为众臣戒用人之失自忸怩驿行万里防未到忽报藻刎诚大竒守土之臣生死共并未失土奚为而节钺观瞻责綦重自死三军其赖谁应琚驰至报其故始事藻已惊魂飞股战不知措手足数日絶食强【上声】乃饴【杨应琚奏至滇后闻刘藻当贼势猖獗时一筹莫展竟至薮日不食早欲求死经人劝觧始食则其无故自戕实由恇惧所致尤为可鄙】终致饮劔毙已命非捐躯比惧所为鸿词博学信何用【藻向中博学鸿词科】文章防笔咏牧之轻裘葛巾不跨马儒将古有今何稀乃至局失素守匹夫之谅拟犹非滇南文武传笑语讵滇南也千古贻蛮触岂足污我斧得人自速安边陲得人自速安边陲缉凶靖逺伫待兹
　　雨前茶
　　新芽麦颗吐柔枝水驿无劳贡骑驰记得湖西龙井谷筠筐老幼采忙时
　　第一泉花活火烹越瓯湘鼎伴髙清聂夷中句蓦然忆新谷新丝合共情
　　咏柴窑椀
　　色如海玳瑁青异八牋遗【遵生八牋论柴窰青如天】土性承足在【亦出八牋云曹仲明则日柴窰足多黄土】铜非箝口为【旧瓷多有以铜箝口者此独无】千年火气隐一片水光披未若永宣巧龙艘落叶斯
　　题金廷标倢伃当熊图用蝉聫韵体
　　熊佚直前当以身用加敬重倍羣嫔汉家天子犹隆准顿使英风让妇人
　　格熊原有羽林人未免矜长耀众嫔岂识封侯防【读如冀】史立翻因此以害其身
　　立夏【三月廿七日】
　　青帝将旋驾祝融又纪时四兴相递代一气与推移花处红徐减林中緑更滋南风虽应律过恐雨稽期【是日南风过盛恐致稽雨为虑】
　　西直门外
　　轻风麦浪细飞芒十日看抽尔许长更喜谷田经雨后青青已见出新秧
　　观光今嵗聚人多【昨因举人选途壅滞降防防通士子闻风踊跃云集京师较毎科倍多而市肆米价仍然平减盖因连嵗丰收所致】米价依然平不过设使西成又绥屡同民额手庆如何
　　有事因之复进宫郊圻便以阅农功况吾望蜀本来惯只愿兴云特畏风
　　钦天监奏立夏占风因成是什
　　昨日诚南风过盛虑阻云今日司天台奏报佳占欣立夏巽风应嵗羙书所云其然岂然乎书更始何人人岂能窥天预定羙恶分况风本无定百里不同伦此南彼或北左劵操讵真吾惟恊雨旸课騐非所勤
　　养心殿斋居
　　已过立夏节孟夏倐将临曦影下阶去纱纹上牖深【宫殿于立夏后纸窓内上纱櫺俗名替窓】昼长余有暇古史绎堪寻好乐真无射惟斯足养心
　　题汉玉糓璧
　　王孙国寳曾称六不数【上声】白珩义诚防庇防犹待明徳馨土物縁何缺真糓【尝谓白珩非寳是也若夫糓寳则逺胜于金珠之类矣王孙圉置而弗数何哉】
　　三月晦日漫题
　　落花飞絮迩来频未防看春又饯春祗有灵台夸巧测那知一日不饶人
　　牡丹
　　御园初报牡丹开中使频擎缾送来不用金铃周致防那闗羯鼓叠为催静看入画真丰韵饶有出尘别体裁风絮相殃背人过谓非神解是何哉
　　栁絮
　　似妬牡丹荣颠飞可厌生随风犹婉软拟雪镇萦盈不定常縁隙如狂特喜晴曾无些用处也自擅浮名
　　夜雨【三月三十日】
　　过午风霾作因之意不宁谁知云转盛遂落雨惟灵砌润搴帷问檐声隔户聼依旬漫须颂【是月廿一日雨】衾影敬无形
　　孟夏有事
　　太庙述事
　　咚鼔肃寅牌午门雨湿街【是日复雨】有颙霑泽思【去声】无那奉先懐
　　燕翼贻庥永瓞支执事皆
　　祭归不作乐【凡祭祀礼成有导迎乐斋则不作】
　　雩祀又临斋
　　重华宫对雨
　　太室脩禴恰欣雨少间明廷士余【是日引见各省入选举人】复见烟丝涣为泽已庆幸知时更缱绻重华予青宫憩息值清宴檐处玉声琤帘际珠光灿有喜共三农昔惟赏书案
　　延春阁牡丹
　　雨中牡丹对春过恰延春得意有多态通身无防尘髙松宜作伴羣卉那堪伦自爱清香递何须睡鸭陈
　　静室
　　假山延阁前喦龉致清迥种松已合围翠防谡籁冷精舎窈窕间兹焉试习静静不縁习得而况借之境小坐旋言去意则于斯永
　　斋宫对雨
　　东壁洁斋庐大斋迁以居将
　　雩颙有若遂雨庆何如润意满金戺寒光切碧防昔题一再读触目敬深予
　　题杨大章牡丹
　　姚黄魏紫谱中贵却未经看露朶荣【所见牡丹不过夀春红浅娇红之类姚黄魏紫从未见也岂古有而今无盖半出于羶芗虚誉耳】因悟从来青史里防人不是浪传名
　　晴
　　甘雨优而渥快晴清且和花枝红润泽树意緑婆娑砌土蚯绳出墙甎蜗篆多昼长余有暇茂对秩南讹
　　题王原祁仿古六帧
　　防株古树防重山北苑精神想像间忆得香光图婉娈【董其昌婉娈草堂图亦用北苑法】草堂曾是对髙闲
　　右仿董源踈林浮黛
　　轻云欲作雨丝丝緑栁红桃映水湄恰是去年春二月行春桥畔问春时
　　右仿惠崇江南春色
　　宿雨初收晓烟泮石渠真迹此无殊【石渠寳笈中有米友仁潇湘图真迹】欲知两米微分处可指山非鹘突图
　　右仿米友仁云山新霁
　　临溪野彴背山堂洞里乾坤世外乡常看桃花红满树不教飞去引渔郎
　　右仿赵孟頫桃源春昼
　　精舍髙低翠岑据老松虬张石虎踞虽称仿古各体俱却是自家得力处【王原祁画盖自大痴法得悟入】
　　右仿黄公望翠岑精舍
　　只在精神不在工寒泉曲折防峯崇伊人墨妙曾无尽意与溪山正复同
　　右仿吴镇溪山无尽
　　诣斋宫作
