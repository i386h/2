<!-- { "loadSidebar": true } -->
　　是时耶律休哥等，听知宋师长驱而来，与耶律斜咎议曰：“杨家父子，真劲敌，杀我将如斩瓜切菜，无人敢当。今来攻围瓦桥关，只可据守，不可与战；待彼粮食将尽，而后战之，可雪前耻矣。”斜珍然其议，下令诸将，协力坚守关口，按甲不出。宋师乘势攻击，关上矢石交下，人不能近，惟远远啖围而已。一连攻打十数日，不能成功。 
　　杨业亲引数十骑，出关审视地理。远望靠左一带，尽是草冈，乃辽将屯粮之所；右边通黑水，番兵皆据岸而营。杨业看了一遭，入军中召刘廷翰议曰：“贼兵坚守不出，其志将待我食尽，而为攻袭之计。乘今北风夜作，寒冬天气，关左草木焦枯，若用火攻之计，可破此关也。”廷翰曰：“令公之论，与小将暗合，惟虑耶律休哥测破。”业曰：“吾自有智伏之。”即令军人捉一乡老来问之曰：“瓦桥关左侧，有小路可入否？”乡老曰：“止有一条樵路，人马不堪行。只今辽兵用木石塞断其处，难以通透。” 
　　令公听罢，以酒食赐乡老而去。召过延德谓曰：“汝引步军五千，卸去戎装，秘密偷出樵路，人各带火具，候在交兵之际，即便举起。”延德领计去了。又唤延昭入曰：“汝带马军五千，乘黄昏直渡黑水，敌贼必出兵半渡来袭，便复登岸而走，吾自有兵应接。”延昭亦领计而去。杨业复谓刘廷翰曰：“公与崔彦进率所部，待吾儿退走，沿岸接战，敌兵若见关后火起，必先慌乱，可获全胜。”廷翰慨然而行。杨业分遣已定，自引中军在高处了望。 
　　却说耶律斜轸见宋兵攻关不下，自与诸将谈论饮酒，遣人缉探宋师动静。回报：宋师将渡黑水，暗袭燕城。斜轸笑曰：“人言杨业善用兵，徒有虚名耳。”因遣耶律高领精兵五千，拒岸而守，乘敌半渡逆击之，可破其众。耶律高领兵去了。又遣耶律沙、韩暹部兵一万，袭宋营垒。分拨已定，自与休哥等整兵接应。 
　　将近黄昏，杨延昭引兵直趋黑水，众人各携土囊，从下流而渡。未过一半，耶律高即率精兵乘势杀来。延昭军马复奔回南岸。辽将已渡过水，与延昭交锋。延昭且战且走。俄而信炮响亮，两岸箭弩如雨。刘廷翰等斩坚而入，正迎着耶律高交锋。耶律沙与韩暹二骑冲突宋营，喊声如雷，奋勇而进。杨延德步兵已偷过樵径，听得前面金鼓不绝，知是交兵，令部下点起火具。正值夜风骤起，火势迸发，一时满天红焰。番兵守粮者，各自奔溃。 
　　耶律高见关后火起，急杀回原路，被廷翰赶近前，斩落水中。比及耶律沙已知中计，复引兵来救，杨延昭、刘廷翰等合兵进击，辽兵大败，各抛戈弃甲逃生。杨延德引兵从关后攻出。耶律休哥保斜轸杀奔蓟州，宋师遂乘机袭了瓦桥关。天犹未明，烟焰正炽，杀死番兵无数。 
　　次日平明，诸将各上其功。杨业曰：“可乘此破竹之势，进兵围燕城。”廷翰曰：“令公威名已振，辽将已皆胆落。然今粮饷不继，未可深入敌境。”令公然其言，遂驻师于瓦桥关。 
　　却说耶律斜轸又败了一阵，不胜愤怒，与众将整兵欲来决一死战。休哥进曰：“胜败乃兵家常事，元帅不必深耻。可奏知主上，得助兵来应，然后宋师可破也。”斜轸从其言，即差人来奏萧后。萧后闻奏屡败，乃大惊曰：“宋师是谁用兵，能如此胜敌？”来军奏曰：“河东山后令公杨业也。”萧后曰：“久闻此老号‘杨无敌’，名不虚传矣。”即遣大将耶律奚底，率兵五万救之。奚底得旨，即日兵出幽州。不题。 
第十四回　犒将士赵普辞官　宴群臣宋琪赋诗
　　却说哨马报入杨业军中，业与众将议曰：“既辽兵复出，且级与战。待我报捷朝廷，粮饷充足，须平定燕幽，然后班师。”廷翰等然其议。业即遣团练使蔡岳归奏太宗。太宗闻知连胜辽兵，且大军直进燕幽，心中大悦，因问辽之消息如何。岳曰：“辽将不胜其辱，今复益兵来战。杨主将屯扎瓦桥关。近因粮食不充，未敢进兵，特遣臣赴阙奏知。”大宗与群臣商议，欲亲征大辽。枢密使张齐贤上疏奏曰： 
　　圣人举事，动出万全。百战百胜，不如不战而胜。若重之谨之，戎狄不足吞，燕蓟不足取。自古疆场之难，非尽由戎狄，亦多因边吏扰而致之。若缘边诸塞，抚御得人，但使峻垒深沟，蓄力养锐，自逸以处，宁我致人！所谓择卒不如择将，任力不及任人。如是则边鄙宁，而河北之民获休息矣。臣又闻：“家六合者，以天下为心。”岂止争尺寸之土，乘戎狄之势而已！是故圣人先本而后未，安内以攘外。是知五帝三王，未有不先根本者也。尧舜之道无他，广推恩于天下之民尔。推恩者何？在安而利之。民既安利，则戎狄敛衽而至矣。 
　　疏上，太宗以示赵普、田锡、王禹*数臣。赵普奏曰：“齐贤所陈，当今之急务也。乞陛下召还杨业之兵，敕帅将严设边备，则幽燕不能为中原患矣。”太宗允议，即日下诏遣使，召还伐辽之师。不题。 
　　却说杨业在关中得圣旨来到，与诸将仪曰：“朝廷既有班师之命，可将将士分作前后而行，以防北兵追袭。”延德进曰：“所难得者机也。大人连胜辽敌，再假十数日之程，直捣幽蓟，取其地舆以归，上报朝廷知遇厚恩，岂不美哉？”业曰：“吾亦有志如此，奈何君命既下，若不还军，反有违抗之罪，纵建微功，亦不足偿也。”延德乃不复敢言。次日，令刘廷翰等固守遂城，自率所部离了瓦桥关，径望汴京而回。静轩咏史诗曰： 
　　功在垂成诏即行，堪嗟机会竟难凭。 
　　陈家谷口忠勤念，千古令人恨不平。 
　　杨业既至京都，朝见太宗。太宗深加抚慰，赐赍甚厚。因令设宴犒赏征辽将士，君臣尽欢而散。 
　　次日，赵普辞罢丞相之职。帝曰：“朕与卿自布衣知遇，且朝廷赖卿扶持，何以辞职为哉？”普曰：“臣已老迈，不能理繁，乞陛下怜巨枯朽之体，允解政事，则生死而肉骨矣。”太宗见恳切之甚，遂允其请，罢普为武胜军节度使。普拜受命，即日辞行。 
　　帝于长春殿赐宴饯行。酒至半酣，帝于席上谓普曰：“此行只遂卿之志，遇有急事商议，卿闻命之日，当即随使而来，勿负朕望。”普离席领命。帝深有眷恋之意，亲作诗以送之曰： 
　　忠勤工室展宏漠，政事朝堂赖秉扶。 
　　解职暂酬卿所志，休教一念远皇都。 
　　普奉诗而起泣曰：“陛下赐臣诗，当勒之于石，与臣朽骨同葬泉下。”太宗闻其言，亦为之动容，君臣各散。赵普至中书省辞僚属宋琪等，因道主上之恩，不胜感慕。琪曰：“主上以公极知之爱，而有眷恋之情。此去不久，当复召也。”普取出御诗涕泣曰：“此生余年，无以上报，惟愿来世，得效大马之力。”琪慰抚甚至，送之而出。普径赴武胜不题。 
　　翌日，太宗设朝，群臣朝见。帝谓宰相曰：“普有功国家，朕昔与游。今齿发衰谢，不欲劳以庶务，择善地而处之，因赐诗以道其意。普感激位下，朕亦为之堕泪。”宋琪对曰：“昨日普至中书省，与臣道及陛下之恩，且言来生愿效犬马之力；今复闻陛下宣谕：君臣始终，可谓两全。”帝然之。以宋琪、李昉知平章事；李穆、吕蒙正、李至参知政事；张齐贤、王沔同佥署枢密院事；寇准为枢密直学士。滇等拜受命而退。 
　　是岁改元为雍熙元年。冬十月，太宗想起华山隐土陈抟。抟，亳州真源人，尝举唐长兴中进士不第，遂不复官禄，以山水为乐。因服气辟谷，日饮水数杯而已。历二十余年，乃隐华山灵台观。每寝处，多百余日不起，故俗人有“大睡三千，小睡八百”之语。先是抟乘驴过天津桥，闻太祖克汴，乃大笑堕驴曰：“天下自此太平矣。”至是太宗遣使，召之赴京。 
　　陈抟得诏，随使朝见。太宗待之甚厚，谓宰臣曰：“抟独善其身，不干势利，所谓方外之上也。”乃遣中使送拎至中书省。宋琪等延接殷勤，坐中从容问曰：“先生学得玄默修养之道，亦可以教人乎？”传笑曰：“小道山野之人，于时无用，亦不知神仙炼丹之事，吐纳养生之理，非有方术可传。假令白日升天，亦何益于世？今主上龙颜秀异，有天人之表；博达古今，深究治乱，真有道仁圣之主也。正是君巨协心同德，兴化致治之秋。勤行修炼，无出于此。”淇深服其言。次日奏对，以陈抟所言上陈，太宗诏赐号“希夷先生”，亲书“华山石室”囚字赠之，放还华山。抟再拜受命，即日辞帝而出，自回华山不题。 
　　却说太宗以边境宁静，与臣民同享太平之盛，因下诏赐京师百姓饮酒三日。其诏曰： 
　　王者赐酺推恩，与众共乐，所以表升平之盛事，契亿兆之欢心。累朝以来，此事久废，盖逢多故，莫举旧章。今四海会同，万民康泰；严烟始毕，庆泽均行。宜令士庶，共庆休明，可赐酺三日。 
　　诏旨既下，京都士民，无不欢跃。至期，太宗亲自与群臣登丹凤楼，观士民乐饮。自楼前至朱雀门，设音乐，作山车、旱船往来；御苑至开封诸县及诸军，乐人排列于通路。音乐齐奏，观者满城，富贵无比。后人有诗断曰： 
　　烽火烟消镇节安，君臣作乐夜深阑。 
　　幽辽未下中原患，忘却当年保治难。 
　　时雍熙二年春二月也。 
　　次日，太宗宴群臣于后苑，召宰相近臣赐酒赏花，谓之曰：“春气暄和，品物畅茂，四方无事。朕以天下之乐为乐，宜令侍宴诸臣赋侍赏花。”王音既下，一人进曰：“小臣不才，愿承命赋诗。”乃平章事宋琪也。即展花笺，援笔立书七言八句以进。其诗曰： 
　　圣主飞龙俗美淳，乾坤总是一般春。 
　　四方风泽被休教，万国归来慕至仁。 
　　浩浩舜恩邦尽戴，巍巍汤惠士皆亲。 
　　微臣有愧无能补，鼓舞升平沐化新。 
　　太宗览诗大悦，命取王觞赐酒。李防继进一首曰： 
　　侍班上圣拟旒疏，融煦昭然德意孚。 
　　饱暖四方咸底定，供输百姓自无虞。 
　　仰风琢贡来蛮佰，披泽讴歌沸道途。 
　　际遇太平何以报？凤麟为瑞有珍符。 
　　参知政事昌蒙正亦进一律曰： 
　　恩敷喜动万方民，御极龙飞际圣人。 
　　圣治及将休运启，嘉祥日送好音频。 
　　均沾有域皆怀德，一视元邦不遂臣。 
　　盛世愿赓儒馆颂，德音荣对玉墀春。 
