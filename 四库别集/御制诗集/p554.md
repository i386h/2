<!-- { "loadSidebar": true } -->
　　逊克尔宗贼要害攻之数月未能克【逊克尔宗为勒岛闗贼巢外险自昨嵗四月间阿桂即拟往攻至六月中尚未能克】绕隙因据黙格尔反出其后期必得【阿桂因逊克尔宗久攻未下探得日尔八当噶之下荣噶尔博之上其间有黙格尔山梁若能袭取则进攻勒乌围既为得势而凯立叶日尔八当噶之贼皆在我后遂派海兰察等绕道前往抢估黙格尔山梁并攻压宻拉噶拉木大寨及其旁碉卡又克获凯立叶各寨此上年十月中事也】我后彼彼亦后我故悉力守聚羣贼康萨工噶虽屡勦【自攻克黙格尔山梁阿桂在彼顿兵两月余贼扵康萨尔山梁添碉力拒今年正月中阿桂派兵三队克其三碉并将其下碉卡尽行攻取贼人因距巢愈近益竭力死守阿桂复扵彼顿兵三月而木思工噶克丫口尤为贼境咽喉然必须与得式替同日并攻贼始不能抽掣琽御因扵四月中句乗积雪消霁与明亮订期防勦遂派兵将丫口碉卡悉行攻占隔河望见明亮官兵亦従萨克萨谷而下直至河沿其日旁等贼寨俱已不战而逃矣】仍死拒碉中匿噶尔丹庙既已获勒围巢穴近咫尺【五月初官兵攻克噶尔丹寺及噶朗噶距勒乌围仅数里】置此扵后终非计分兵首尾俾受敌偏伍弥缝未可施仰攀侧越手为翼冒雾突冲进丫口火攻短兵各尽力或斫寨门或越墙贼不能支遂奔北木城石碉获数十【官兵自得噶尔丹寺并抢占舍圗枉卡业已居髙得势因思留逊克尔宗扵后非计但其下丫口山势陡削贼人木城石碉互为聮络必须従上下压方为得力随扵五月十二派总兵成徳逰击普吉保分兵前往时雾气四塞丰升额察视机宜未便再为遅待遂令官兵用礟轰击使贼人不疑我兵进攻而成徳普吉保等即乗雨雾攀越崖磡潜至碉根尽将丫口上下石碉木城悉行攻克复进克其下二大碉阿桂以逊克尔宗在荣噶尔博山阳第七峯之后恐贼人尚可沿沟来往后路未絶随派副将曹顺领兵循荣噶尔博山阳而下放鎗縦火与丰升额相犄角丰升额因思官兵将次合□逊克尔宗贼必窜逸应及早攻扑庶可多殱贼众遂派兵三路与之合力并进或斫寨门而入或梯墙跃进贼碉奋勇击杀羣贼力不能支悉于墙穴遁去官兵追蹑殱毙甚多计克石寨六石碉十二平房七遂拟兵由直古脑下压至勒乌围矣】一嵗之功成顷刻是役固借众鼓勇副将军实丰升额锡名继勇继乃祖【自上年四月攻勦逊克尔宗以米至今始攻得经乆相持成功顷刻深用欣慰在事将佐虽皆勇往出力而身先士卒调度合宜则副将军丰升额之力居多丰升额所袭之公乃其髙祖额宜都世爵额宜都本系巴图鲁公因扵其公号果毅之下增继勇二字以奬其能绍乃祖勇略且庆国家之得世臣宣力也】国之荩臣绵世徳
　　雨中至喀喇河屯
　　夜霔垂檐晓发旌渐车无碍就山程农夫袯襫欣方渥仆后泥涂盼亟晴近失峯容云角竖防侵凉气雨丝横藩王路左纷来接惜尔霑衣命赏行【防古王公等逺来迎驾雨湿行衣因命分赏羽縀坛呢黄褂以示体恤】
　　喜晴
　　西北卷云幕【自西北云敛露天防古语谓之哈牙噶尔齐哈牙者幕也噶尔齐者出也卷也甚合此语】碧天放午晴山呈本靣目人趂好途程日晃烟郊濶风轻夏爽生潮河不致涨
　　鳯驾想安行【今日之雨路虽泥泞而势极防纎且晴霁甚速河水不致増长计程缓顿　　皇太后明日当出口渡潮河自无虞河涨阻滞但雨后桥道或未能尽妥心切驰念因命庄亲王永瑺率侍卫等驰往南天门恭迎】
　　虬葢亭
　　红日髙遮夏亦寒滦江座下俯雄澜颇同景青霞挹不作嗣宗白眼看
　　至避暑山庄即事得句
　　仁皇避暑此巻阿恭奉
　　慈舆嵗一过适以明禋举
　　方泽遂教启跸秩南讹仙庄夏景迎吟马画嶂晴光濯黛螺五十余年忆
　　恩顾昨朝今日不争多
　　永佑寺瞻礼
　　继绳何处不钦思
　　知遇偏深此地悲四十年哉【以即位言之】有成愧六句嵗矣故吾嗤虽云旰食还宵衣【去声】未致民安与物熙永佑即今祈
　　佑者军营早晚逓红旗
　　写心精舎
　　精舍永佑寺之傍寺之为言义可祥讵止只园脩象教试看大理与太常古人定名原有以乆假不归属缁黄祈祐在此岂在彼绍庭陟降思时蘉我欲写心弗忍写中心藏之何日防
　　碧峯寺
　　碧峯实乃肖只园防缀园姿画意存亦弗着僧守门户常看有鹿到庭轩云开色濯山容翠雨过声添涧响湲即色即声谁所设不知何以悟三幡
　　味甘书屋
　　几浄瓯香早瀹煎顿消诸虑只如然譬人饮水知冷暖甘否由来岂在泉
　　丛碧楼
　　山楼八窗敞山峯四邻纳叶态与枝姿一碧万丛合然疑岳阳记奚必烟波挹縦目拟云铺披襟喜风飒据座略生慙斯岂陈蕃榻
　　西峪
　　西峪窈而深来必先至此其下乃西沟山路俯迤逦适才之所经后防过行李碧峯门在兹进兹近五里曷弗従是入丽正【门名】当阳启行贵不由径何处外斯理肩舆兹寻胜乃益穷宛委亦堪悟为文肤浅无一是
　　秀起堂
　　四邻围秀中冈起适有书堂构扵此舆来颇觉路幽深床据乃欣山在底青萦碧逻指顾间縦目其表彻其里是理窟乎是文津我亦油然防厥防
　　振楼
　　拾级髙楼万景披亦清真也亦雄竒扵斯只合搁吟笔富媪方当振藻时
　　经畬书屋
　　三间朴屋倚嶙峋额以经畬亦有因如罫层峦研田界欲垂瀑墨池津韦家不羡满籯富徐氏无慙负未贫四库而今经检勘斯文知在读书人
　　题文津阁
　　庋四库全书之阁凡三文渊文源而外山庄之文津其权舆也阁始于乾隆甲午秋月越次年乙未夏月蒇功适驻跸于此赋诗落成若夫溯源必先于知津与夫仿式浙江范氏之天一阁则记已详言之兹不赘
　　四库耆成将弆之范家天一仿而为基营去嵗才择向鼎落今朝弗滞时子晋漫夸秘书逮长沮徒议执舆知名山藏实无过此却待他年枕葄兹
　　趣亭
　　天一阁前原有池池南更列假山峙文津之阁率仿为故亦叠石成防有峯有壑有溪涧涧水琴音泻池泚束则月台西西山又如寳晋斋传米山亭因以趣为名林泉引兴诚佳矣贮书四库其趣多餍饫优防意在此
　　月台
　　文源之阁【在图明园其前峙玲峯而为之歌】有玲峯八十一穴胜米老此文津虽偶阙其假山石态却苍好西山况复是真山真假因縁相值巧米家范氏【谓范懋柱家天一阁】两兼竒而更御园所欠少最爱锤峯倚玉镜登台欣毎得于早上下千古横八方赢彼希逸资探讨
　　阵雨【六月初四日】
　　西北忽云生凉风催以行才闻雷鼓响倐至雨盆倾白霔未逾刻碧霄即放晴石梁应弗泞　　【皇太后缓顿安行计程今日应过青石梁此雨才落即止无论相隔百余里隂晴未必相同纵咸似此雨过旋晴亦不致山程泛泞也】鳯驾好登程
　　晓凉
　　阵雨欣晚霁峭风生晓凉浑防夏时节换袷衣裳问景迟游豫翻书资就将如询切已处无逸已言详















　　御制诗四集巻三十
　　钦定四库全书
　　御制诗四集巻三十一
　　古今体一百三十五首【乙未七】
　　题袁燮絜斋集六韵
　　学为君子儒体用亦相符性悟虽宗陆身名未异朱【燮师事陆九渊得其指授具有原本又少以名节自期立朝屡进谠言所至政绩皆可纪在南宋诸儒中可谓学有体用者具详宋史本传】边情言颇悉民务政多殊【集中劄子几及三十首其料敌论邉深得要领而陈民务治要亦切实可见施行向惟散见永乐大典中今为裒辑得二十四巻虽未必能尽还原书之旧亦可存十之六七因命刋刻以广流传】大典昔割玉裒编今合珠虚车祛藻绘实地有功夫传世固在此诗文余事乎
　　李嵩荷亭消夏图
　　溪亭长夏聚同人出水荷花着雨新緑幕支庭轻障日红栏近沼不生尘宁惟卉里称君子雅可筵前作好賔尚有抱琴来访者石桥过处早知津
　　咏哥窰盘子
　　色暗纹彰质未轻哥窰因此得称名雅如法防僧弥矣生一居然畏后生
　　过河诣溥仁寺瞻礼
　　祗园底事定瞻礼为有
　　奎章楣梠悬六十余年
　　旉厚泽百千禩世
　　示乗干能仁仁亦谓斯耳曰溥溥谁得并焉烟火万家民乐利【万家烟火随民便山庄中皇祖御书聨句也】山庄小试已如然
　　山庄即事
　　沿革兴州难考寻山庄肯
　　构亹予心岚来气挟蹛林逺涨落波奔沧海深较雨量晴每蒿目探竒揽胜亦开襟继绳敢谓庻无忝惟是常瞻
　　圣日临
　　题写照哨鹿图
　　此图乃辛酉年初幸木兰哨鹿命郎世宁所为者彼时扈从诸臣年长于予者如来保辈颇多少于予者如傅恒辈共十有二人今皆不见怃然有懐因成是什云十人者举成数也
　　哨鹿曾教写照为扈行原有十人随却防介尔惟存我底事翻然都逝其视昔由今语已信何真非幻义堪思似乎否也证临镜骨格依前鬓有丝
　　咏和阗玉镂平山堂图
　　第一古山堂名因郡守芳南巡曾屡到春景得吟偿琢璞形全似倾葵忆不忘其人如玉者祗合属欧阳
　　题钱维城山水
　　氷池回雁
　　南湘水暖北燕氷回雁依然宿碧凌却不禁寒便飞去新花枝底见何曾
　　秧畴分緑
　　溶溶春水满池塘浸种分畴始茁秧此际农人闲片刻时临举趾日将忙
　　层峦曡嶂
　　缜纷环抱耸嶙峋塞外山惟天与邻得自侍臣亲眼见写来水乳倍精神
　　栁岸归渔
　　栁隂水阁俯沧浪髙轴筠帘好纳凉逺浦渔舟篮载返细鳞巨口供【去声】新尝
　　山楼对瀑
　　虽有山楼非背开前川振鹭若飞来寒山疑似聴雪阁飒沓声中射眼皑
　　云溪晩渡
　　是为问水是寻山一棹扁舟夕照间本意由来取闲适趂归转觉未能闲
　　水村清夏
　　一带碧溪抱坞斜竹篱茅舍野人家是谁长夏消清供彷佛村名号浣花
　　林亭清旷
　　緑丛林下多嘉防亭子其间凉可招防是山庄一例景鹿踪印处不曾描
　　梧庭凉月
　　东壁寒光淰淰如碧梧落矣影防踈髙人何处闲游衍留得空庭月入虚
　　芦塘澄爽
　　延爽溪轩清且嘉凉风水面拂蒹葭欲知气相殊处七月苍苍已作花
　　秋塍黄茂
　　村居緑竹防丹枫塍近香翻防防风此处异他惟秫山田一律騐农功
　　巻幔防云
　　蒙蒙底事湿衣衫巻幔縁来云出岩原是山庄恒有者一经拈得便非凡
　　题文园狮子林十六景
　　狮子林
　　文园何以称台沼缅
　　文凭虽是新建置原因旧拓增埭花吐芬郁峯石曡崚嶒传説环纡势倪迂指防曽
　　虹桥
　　圆洞卧波上遥防一月如若论全体现半实半犹虚
　　假山
　　山庄之内多真山而何堆石肖其假求真不足假奚为徒以涉园有此也引迳若髪殊郁纡辟缝似斧复閜散步其间论名实每以非真面防赭寻思自解曰无妨此是懒瓉教我者
　　纳景堂
　　虚堂不设窻便因纳景满庭朝暮云容水态春秋草秀花馨自是四时无尽我惟数月来停讵祗悦供目覩真教静契性灵
　　清閟阁
　　水木清华清絶尘古今閟弆閟谁真试防传者倪家景已属逮乎黄氏津妙理静机都逺俗诗情画趣总怡神髙峯僧帽面前峙何异当年因上人【见倪瓉狮子林图自识语】
　　藤架
