<!-- { "loadSidebar": true } -->
　　却说纣王升殿，有赵公明部下残兵回报，五将尽被西兵所擒，大军已渡孟津河扎寨。纣王大惊失色，正与群臣议取战守之道。忽报西伯侯元帅姜尚有书到，纣王传旨宣入，令近臣读其书曰：尚闻三皇立极，五帝承宗，未始不以仁义而基天下。是故唐尧不阶而治，虞舜惟垂拱而理。夏禹闻善言则拜，成汤立贤士无方。是皆以心传心，允执厥中，所以合天理而顺人心，安万民而朝诸国。逮至商辛，先王之德，惟行暴虐之政。据汝之德，则无分毫，之罪，过于十件：其一、杀皇后，逐太子，殄绝三纲；其二、建台谢，广沙邱，苦虐万民；其三、以酒为池，悬肉为林，伤生害性；其四、虿盆之张，炮烙之建，惨酷刑人；其五、剖贤人之心，囚羑里之狱，滔天之恶；其六、破孕妇之胎，斩朝涉之胫，悼地之惨；其七、欲乱黄飞虎之妻，君臣倒置；其八、曾醢伯邑考之酱，父子参商；其九、不敬天时，以致水涝旱灾；其十、不重民事，以致废业荒农。是皆内惑妲己之淫，外蔽费仲之佞，日滋月盛，秽德不悛。今西伯侯奉天明命，以兴问罪之师。出岐州，济孟津河，诸侯不期而会者八百。而过潼关，屯牧野，豪杰不檄而从者无穷。岂非天命人心恶恶归仁乎？
　　令星使递书先达，理应束手出城，舆榇待罪，别立新君，以应天人，庶众成汤宗庙不作丘墟。片言违忤，师入朝歌，诛戮不仁，以谢天人之恨。
　　只此先达，草草不书。某年某月某日征商大元帅姜尚书。
　　近臣读罢，纣王大惊，言曰：“事已至此，谁人与朕领兵前去退敌西兵？”
　　两班文武丧形失色，皆无所措。纣王又问数四，费仲奏曰：“臣保一人，领兵前去迎敌西兵。”
　　纣王曰：“卿保谁人？”
　　费仲曰：“此人乃是中军都虞侯崇应彪，即崇侯虎之子也。大王可拜应彪为征西大总兵，亲发精兵八十万与之，此人必能破得西兵矣。”
　　纣王依其所奏，封应彪为征西大将军，以彭举为先锋，彭矫、彭执副之，以薛延陀、申屠豹为左右翼，大发精兵八十万，即出朝歌，以破西兵，不知胜负如何，且看下回分解。
　　第三十一回纣王拜五将征西太公甲子灭殷纣
　　却说崇应彪次日升帐，传令谓诸将曰：“吾闻西师姜尚漠谋用兵，神出鬼没。又加之以殷郊、雷震皆智勇绝伦，诸将务宜遵吾节制，不得轻举妄动，以挫兵威。如违令者，斩首示众。
　　”诸将皆唯唯遵其约束。崇应彪曰：“吾观西兵屯下五武之寨，甚有机变。今令我亦要屯兵下五星之寨，以遏其锐气。”
　　第一营：前部先锋彭举，屯下名土星寨；第二营：左翼将军薛延陀，屯下名火星寨；第三营：右翼将军申屠豹，屯下名水星寨；第四营：左帐中护将军蜚廉，屯下名木星寨；第五营：右帐中护将军尉迟桓，屯下名金星寨。分遣既毕，令小将校下战书于西寨帐下，约次日在牧野决定输赢。
　　却说太公升帐，东兵战书投到。太公读罢，叹曰：“崇应彪岂能敌吾哉！”
　　遂令前锋度量兵势，取胜回报。次日，两阵相对辕门，旗开处，东兵挺出先锋彭举，西兵拥出先锋辛甲。
　　东兵左右翼者则是彭执、彭矫，西兵左右翼者则是雷震、殷郊。
　　各个人强马壮，盔甲鲜明。通过姓名，更不打话，二马相交，斗上十合，不分胜负。只见西军右翼雷震挽弓架箭，射中彭举坐马前蹄。马蹶前足，彭举落马。东兵彭矫正欲前救，却被殷郊大喝一声，斧随手起，彭矫已先劈下头来。辛甲用枪刺杀彭举，彭执见二兄弟俱被伤，忙拍马冲入西阵。被西阵上三将围住，枪刀乱刺，彭执亦死于阵中。西兵掩杀一阵，东兵前部先锋共三万余人，杀得尸横牧野，血可溢岸。只留二三千带伤残兵败卒，投本寨而去。西兵乘势欲攻大寨，太公节制已到，鸣金收军。
　　却说东兵残卒回报崇应彪，应彪大怒曰：“货卜村夫，焉敢挫动我前锋，斩我三将！”
　　传令诸将披挂，率大军前进，扫除西兵。旁有诸将土投谏曰：“小若不忍则乱大谋。今西兵深入我境，轻重粮草不赴。我师只要坚守不出，劳其将士，待彼粮尽兵退，我师从后掩击，则姬发、姜尚之首自悬我腰下矣。
　　总兵何耻一小战，遂欲败其大事耶！”
　　应彪不听，遂发兵挑战。
　　太公闻应彪出阵，推坐安车，纶巾羽扇，亲自前来。遥谓应彪曰：“将军乃知天命、识时务之人，今商王无道，西伯侯奉天命兴兵伐之。将军何不弃暗投明，前来纳降，反率军为敌耶？”
　　应彪闻太公之语，鼓掌大骂：“货卜村夫，商王无负尔处，尔却背恩忘义，动兵以犯君上。若不下马受缚以见商王，定教尔目下受殃。”
　　太公曰：“不必多言，汝既为主将，识吾阵乎？”
　　应彪曰：“尔五武之寨，乃按五虎靠山之势，何为不识？”
　　太公曰：“尔既识阵势，你敢破吾阵乎？”
　　、应彪曰：“我为大总兵，尚欲擒汝，有何不敢！”
　　于是，应彪怒发冲冠，抡动大刀，直奔西阵冲来。
　　太公以羽扇从车上指挥诸将，五寨众将一齐杀出。将应彪活捉，前来见太公，太公数其罪而斩之。东兵左帐中护将军蜚廉见总兵被捉，拍马冲入西阵。太公又指挥诸将，将五阵摆布八卦之阵，萤廉入阵，心慌胆落，忘其归路，又被殷郊捉送太公，太公令推出斩之。东兵阵上有大将方相见二将被捉，不来打阵，乃横枪拍马，直杀入武王中寨。左冲右突，四旁无人。方相大惊，正欲回马。左边冲出保驾将军散宜生、南宫适，截住大战。方相措手不及，被众将活捉，来见武王，武王喝令推出斩之。
　　方相步卒不上数十，回报朝歌。纣王大惊失色，问群臣曰：“谁敢出马退敌西兵？得胜则加封官职。”
　　两班文武各个默然无语，独有费仲奏曰：“臣虽不才，愿领精兵。若不活捉子牙，剿灭西兵，誓不回军。”
　　纣王大悦，即赐精兵八十万出敌西兵。
　　费仲非能征惯战之将，奈受纣隆宠，只得勉强领兵出城。
　　西兵闻知，列开阵势。众视之，乃是谗佞费仲。散宜生按住钢刀，大骂：“蠹国老贼，尚敢出马与吾争长，早早下马受缚，以便枭首示众。”
　　费仲闻言，更不搭话，拍马直取宜生。
　　二将战不上数合，费仲大败，不能抵当。正欲走入朝歌，却被南宫适将九节铜鞭望费仲中心一打，呕吐鲜血不止，奔入皇城。
　　太公即传令叫诸将不得休兵，乘势入皇城，活捉纣王并妲己等。
　　诸将得令，人人抢进，各个争先。
　　却说东兵阵上虽有精兵八十万，皆怨商王之残虐。连损三将，东兵皆无斗志，倒戈自相攻击，以至血流漂杵。又且朝歌百姓久怨纣王之虐，一闻西兵入城，鼓舞欢欣，一如大旱之得甘霖，赤子之见父母，各个牵牛担酒，争来相劳。是以武王之兵直奔朝歌，无所阻拦，如入无人之境。
　　却说纣王自败兵之日，奔入皇城。至甲子日，闻城已陷，手足无措，急宣羽林、神策等诸卫军护驾。时诸卫军兵皆无奋力厮杀，自相践踏。文武各个奔窜，死者尸横殿阶，不计其数。
　　纣王知大事已去，不能保身，乃举火焚烧宫室，自登鹿台之上，身衣宝玉，投入火中而死。时春三月甲子日也。后人冯犹龙有诗曰：放桀南巢忆昔时，深仁厚泽立根基。
　　谁知般受多残虐，烈焰焚身悔已迟。
　　太公传令休要走了奸臣费仲、淫妃妲己，拿得者重赏其功，卖放者同坐其罪。诸将得令，人人争寻妲己与费仲，不知其所。
　　只有殷郊太子原在国家之内，其宫室楼台间游惯，熟知妲己只在摘星楼。
　　妲己见宫中火势连天，正要起一阵怪风化作金毛狐而走，却被殷郊见其本相，不能变动。那殷郊与妲己之仇，正是不共戴天之冤，怎肯甘休。妲己见殷郊忿然奔至，抱头敛膝，正欲投下摘星楼。殷郊大喝一声，抡起神斧一劈，金光灿灿，冷风逼人。殷效知其为怪，按下神斧，将妲己揪向太公面前。
　　却说费仲见宫中火起，投后宰门而出，却被雷震喊声活捉，亦解至太公帐下。太公请见武王曰：“商辛无道，皆由妲己、费仲之所致。今商辛自死，此二人不可轻戮。要建法场于朝歌市上，审问明白，分解其尸，与民快乐。”
　　于是，武王、太公及文武群臣诣于法场，数妲己、费仲之罪，令刽子手先斩妲己。妲己颜容精媚，刽子手不忍斩之。太公命斩刽子手，换过斩官。其次斩官亦爱其仪容，不忍杀之。
　　太公又令斩其刽子手，如是者三次，刽子手俱不忍杀妲己，而甘自受其戮。太公曰：“吾闻妲己乃妖类，必得其形，然后方可除之。”
　　令左右悬起照魔宝镜以鉴之，妲己遂露出本相，却是九尾之狐狸，咆哮于法场上。
　　太公命曰：“谁人速代我除之？”
　　殷郊跳出，大喊一声，手起斧落，断其狐狸以为三截。太公命将绵缠费仲之脐，燃于通衢，以快民恨。
　　又殷朝自成汤传至纣王，二十八君，六百四十四年而殷亡。后钟伯敬有诗云：苦陷忠良恶不悛，惟耽妲己信谗言。
　　黎民不道君王死，反向天街鼓舞欢。
