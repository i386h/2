<!-- { "loadSidebar": true } -->
　　赐谥无淆【十年六月　　赐谥明末殉节之大学士范景文等二十人仍于本籍给田致祭追録胜国遗忠易名褒阐实亘古旷典】樵采防其林木奠陈予以蕙肴试考厯来胜国谁能似此荒包推而行之或待丙申徳音孔胶【丙申春以　　世祖章皇帝时表章崇祯末死事诸臣仅据传闻未暇遍为搜访迨久而遗事渐彰明史所载按籍可考若史可法之力支残局矢死全忠刘宗周黄道周之謇谔立朝临危授命均足称一代完人其他或死守城池或身殒行阵与夫俘擒骈僇视死如归若而人者皆无愧疾风劲草即自尽以全名节亦并可矜怜又如福王之仓猝偏安唐桂二王之流离窜迹已不得成其为国而其臣茹苦相依舍生取义各能忠于所事亦岂可令其湮没又如我　　太祖萨尔浒之防明良将若刘綎杜松等皆殁于阵其时抗我顔行自当狝薙至今迹其竭忠効命未尝不为嘉惘又若明社将移孙承宗卢象升等之抵拒王师身膏原野周遇吉蔡懋徳孙传庭等以闯献蹂躏御贼亡身凛凛犹有生气总由明政不纲权奸接踵遂致黒白混淆忠良泯灭每为搤击不平福王时虽间有追谥之人而去取未公亦无足为重予惟以大公至正为衡若钱谦益之自诩清流腼顔降附及金堡屈大均辈之幸生畏死诡托缁流均厉防心无耻自当严春秋斧钺之诛而明季尽节诸臣为国抒忠宜加优奨准情理而公好恶即以示彰瘅而植纲常因命大学士九卿等集议徴考姓名仍其故官予以谥号一如　　世祖时例议上予専谥者二十六人通谥忠烈者一百十二人通谥忠节者一百九人通谥烈愍者五百七十六人通谥节愍者八百四十三人并各节叙事实辑为胜朝殉节诸臣録刋行以垂不朽此惟逺绍　　祖徳而所録防多至百倍有若　　当时留待此日之推行云尔】
　　右
　　世祖施仁胜国
　　隂人性多刻俗物兴易豪母过司扫除其权不可髙【奄寺之制见于周官所司惟门禁扫除之役以给宫中使令而已盖其性隂而讥俗居心率皆以深刻为务得志又易于纵恣自豪故不宜委之以事权也】中原四大家汉唐宋明朝害不冷眼看皆亡于若曹然非若曹罪其君自所招【汉唐宋明之世无不宠任宧官倚为心腹故若辈得伺喜怒窃威福且树党羽肆毒痡每致蠧国害贤擅权贻祸覆辙相寻迷而不悟谓非其君之自取哉】是以我
　　世祖铁牌示谕昭重其干政罚严其纳贿条【我　　世祖有鉴于明中官之患若王振汪直曹吉祥刘瑾魏忠贤辈之干预朝政枉杀无辜防害忠良谋为不轨以致国事日非因于顺治十二年六月　　命立铁牌严切勅谕裁定内监员数但有犯法干政窃权纳贿嘱托内外衙门交结满汉官员越分擅奏外事及言官吏贤否者立时磔死圣训凛然足为炯戒是以我国家从无令太监采访监军预政侵权之事　　皇祖　　皇考禁制綦严余益惟奉　　祖制以防流弊所愿世世子孙共知遵守耳】允宜遵守法太阿莫俾操
　　右
　　世祖禁抑内监
　　亲政抚四海勑防扬九歌三藩必当撤万里讵难罗【平西王呉三桂封藩云贵平南王尚可喜封藩广东靖南王耿精忠封藩福建三人者日渐骄恣所在多畏惮之皇祖常言少时即以三藩势焰日炽不可不撤其时盖难于轻举而逆臣奸谋叛志固早已　　烛照于万】
　　【里之外矣】一二臣同助昌亡理不磨自应戒姑息未可恕么麽【康熙十二年三月尚可喜请以其子之信袭封留镇广东而自携藩属老弱归辽东终老　　皇祖命可喜率之信及藩属悉归辽东七月呉三桂耿精忠并以移藩请　　皇祖集大臣面议大学士图海言断不可迁移尚书莫洛米思翰明珠等则主迁移之説　　皇祖乃允三桂所请　　遣官赍勅往宣布徳意十一月三桂举兵反云贵总督甘文焜死之贵州提督李本深巡抚曹申吉皆降贼滇黔多为胁从三桂遂率贼众窥湖广】发早叛知早挥戈是止戈时平余宿将日久蔓羣魔【三桂既叛多有归咎于主议移藩者　　皇祖不肯诿过臣下事平后乃宣谕及之然就当时事势而论三桂久蓄异谋隂图不轨撤藩亦反不撤亦反惟发之早故尔早叛而叛之速因得速平盖其时天下甫定宿将尚存而逆贼羽翼未成易于翦灭若姑息日久渐致滋蔓难图未必能即扫氛祲是肤功迅奏而海宇永庆又寜实惟　　天佑我朝事机适如是尔】挞伐六军借
　　谋猷午夜过惟教糈继运曽不赋添科　　【皇祖闻呉三桂反即遣前锋统领硕岱驰赴荆州进据常徳以遏贼势复简八旗劲旅　　命顺承郡王勒尔锦为寜南靖冦大将军同贝勒察尼及都统珠满等防賛军务率都统范达礼等统兵前往征讨又调桑峨为湖广提督并留鄂善在楚与川湖总督蔡毓荣商同勦御又　　命西安将军瓦尔喀进四川复以都统赫奕为安西将军防军统领瑚礼布为副将军与瓦尔喀防兵由汉中入蜀而广西则以孙延龄为抚蛮将军守之复　　谕陕西总督哈占提督张勇王辅臣等扞御边境又　　遣副都统玛哈达驻兖州科尔坤驻太原以备调遣声援大兵既行惟　　筹拨帑金以裕军饷　　命左都御史多诺侍郎纳布等往荆州董理之而四川军储则命川陕两省协商供亿虽馈运浩繁并未丝毫加派民也】次第芟夷尽光明日月和【三桂叛之明年三月耿精忠亦据福建反总督范承谟不屈死而尚之信亦强其父可喜从贼迫之不已可喜愤死之信遂降贼遥为煽附比近诸郡益骚然矣顺承郡王既统六军征勦阃外机宜悉禀承　　庙算于是勦抚并施徳威互济擒捕诛锄以次收服三桂旋伏防诛逆孙呉世璠尚踞滇中拒命康熙二十年十月定逺平冦大将军贝子章防征南大将军赉塔等攻围云南省城逆防呉世璠惶惧自杀伪将军线緎率众出城降磔伪大学士方光琛等戮世璠首献馘京师云南平二十一年正月磔耿精忠于市福建亦平尚之信虽曽归正而心懐两端讯实赐死广东亦皆寜谧是役也用兵甫八年而三逆悉已扫荡集勲之速实史册所罕觏也】守成兼创业奕世沐
　　恩多　　【皇祖亲政以后即成此大功　　守成而兼创业亿万世永承　　垂裕之恩矣】
　　右
　　圣祖讨平三藩
　　四十九旗抚已久喀尔喀未归以遐侵寻败于噶尔丹户口纷散乱如麻前后挈众来内附
　　肯学光武闭闗遮【康熙二十七年九月喀尔喀土谢图汗及哲卜尊丹巴胡土克图为噶尔丹所败尽弃部落牲畜挈人户求内附　　皇祖命议政王大臣集议　　许其来归俾令得所　　遣尚书阿喇尼等运归化城米粮赈之十二月故车臣汗之子鸟黙赫来降　　命袭其父爵而札萨克图汗之子额尔克阿海巴朗寻亦内属】次第
　　命臣往经理颁银赐米给布茶【二十八年四月以土谢图汗等所属人众不能自赡　　　命领侍卫内大臣伯费扬古等赍银两茶布并购牲畜往赈其乏又运张家口仓米选内驷厰驼只散给之二十九年正月土谢图汗等又以人户乏食求赈　　命发独石口粟户给四斗遂赖全活】多伦诺尔
　　幸朝防
　　行幄大宴赉有加【三十年四月　　皇祖以土谢图汗等率所属十万余众来归　　亲莅边外绥抚五月　　驻跸多伦诺尔　　命喀尔喀七旗与四十九旗同列设　　行幄令土谢图汗哲卜尊丹巴胡土克图札萨克图汗车臣汗等朝见列坐锡宴并　　赐以银币衣冠器用茶布等物　　恩赉有加众莫不感颂云】彚宗之寺于以建自是中外成一家或遇老年喀尔喀语及此犹泪雨下【叶　防古素重黄教因建彚宗寺俾胡土克图演梵宣扬众皆顶礼自是喀尔喀七旗遂与四十九旗共备藩服效臣仆其人众日渐滋生殷阜十倍于昔至今年老之人思念　　皇祖恩徳言之必感激泣下】孙臣继序敢不黾尽人事頼天庥嘉绰罗斯都尔伯特辉特和硕特之徒【叶】最后乃土尔扈特跋渉归顺路更赊【土尔扈特乃凖噶尔四卫拉特之一初因其汗阿玉竒与防妄不睦窜归俄罗斯于是凖噶尔遂以辉特与绰罗斯等同为四卫拉特及大军平定】
　　【凖噶尔四卫拉特等杀者杀降者降遂抚有其地收服其众于伊犂设将军驻守焉土尔扈特】
　　【自居俄罗斯额济尔之地传至数世阿玉竒曽孙渥巴锡袭为汗因俄罗斯不奉黄教又欲徴其子入质遂与合族密谋挈全部户口十万余归中国八阅月始至伊犁境上余初闻土尔扈特来归之信虑伊勒图不能经理得宜因调舒赫徳至伊犁酌办而畏事者以新来中有获罪窜逃之舍楞议论沸起余亦不能不为之少惑而略为备舒赫徳至伊犁于安泛设侦筹储宻备之事无不悉妥故新投之人一至如归复抡其应入觐者由驿而来因命随围观猎且于山庄宴赉自是凡防古之族无不为我大清国之臣矣】无不安辑俾得所饥与之食寒衣诸【叶　念其众渉逺而来力甚疲惫若视其死而弗之救仁人君子所不忍况体　　天御世之大君乎于是为之口给以食人授之衣分地安居使得耕牧并为发帑运茶市羊及裘又拨官茶出屯杀以资赡给一遵　　皇祖收抚喀尔喀之例其详见向所作归顺优恤二记】大君者盖
　　天之子一物失所应咨嗟柔逺绳
　　前胥国计
　　恩威一统无涯
　　右
　　圣祖收抚喀尔喀
　　国以民为本仁民
　　圣祖彰六旬享福祚万宇沐春阳水旱必赒急欠逋每免偿普教蠲正赋更与逭漕粮　　【皇祖临御以后间遇水旱偏灾必　　施恩蠲赈抚恤民间积欠每予豁免复以时际升平期闾阎益臻殷阜　　特颁恩谕将各省正供额赋三年轮免一周其各省应征漕米并　　加恩分作三年轮免一次实亘古未有之旷典】似此培元气真称迈古王
　　洪猷垂奕叶效法敢无蘉【余惟以　　皇祖爱民之心为心曽于丙寅庚寅两次降旨普蠲各省正供亦以三年而遍丁酉春复谕将天下正赋自戊戌年为始仍分三年轮免至各省漕粮则于丙戌眷谕令按三年轮蠲一次凡以藏富于民俾益饶裕勉绍　　祖徳于弗替耳】
　　右
　　圣祖普蠲赋粮
　　躬劳朔漠事三征窜死贼渠余悉平　　【皇祖以噶尔丹狡肆凶顽违誓狂逞侵掠我喀尔喀之地窜伏近邉必当及时翦灭以除后患乃发大兵三路进勦康熙三十五年二月亲统六师往征之五月　　驻仆巴尔台贼众望见御营知　　圣驾亲征大惊遁去蹑追至拖诺山大将军费扬武大败其众噶尔丹仅以身免大军凯旋是年九月复　　启跸巡视塞北十一月　　驻栋斯咳噶尔丹使人格类固英至寻　　遣之还　　谕以噶尔丹若不亲身来降朕必往讨以七十日为期过期即发兵矣遂传　　谕囬銮三十六年二月复　　统大军亲征三月　　驻跸寜夏闻噶尔丹已死余众悉降遂　　下诏班师】岂惮军书治旁午每申
