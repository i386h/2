<!-- { "loadSidebar": true } -->
　　于江于广地均西曰麦曰麰秋获齐七十五州县合计【据陈淮奏江西省上冬瑞雪应时入春以来雨旸时若二麦长发畅茂兹届秋成所有各属麦收分数核计九分者宁州等四十二防州县八分者南昌等三十三县统计通省七十五州县牵筭收成分数实共八分有余现在雨水调匀大田俱已播种民情甚为欢悦】八旬二汉土通跻【据陈用敷奏广西汉土各属土性不齐二麦随宜播种多寡不一该省冬雪既获优霑春雨又复调顺所种二麦俱属茂盛兹届成熟之期除不种麦各属外所有各府州属收成分数汉属内十分者左州一州九分者临桂等十二州县八分者阳朔等三十一防州县七分者思恩等三州县合计收成八分有余土属内十分者太平等三土州县九分者果化等十一土州县八分者归徳等二十土州县七分者古零一土司合计收成亦八分有余统计通省汉土各属八十二防州县二麦收成实共八分有余等语该二省同时奏到麦收均获中丰洵堪欣慰而北省至今未霑渥泽愁怀不觉日甚一日矣】中丰双报一时到北省一思双目低芒种过来牟失定祈
　　天霈泽首惟稽【现在芒种已过二麦固属无及但日内得有透雨大田尚可及时耕种每日叩吁　　上苍鉴此诚悃惟冀速霈甘霖慰我农民耳】
　　雨【五月初十日】
　　宵隂阁雨未教舒【按阁取庋阁之义宋臣韩琦诗轻云阁雨迎天仗范成大诗囊风阁雨半隂晴皆形容停而不下之象也初九日夜间隂云宻布而凌晨风势颇大以为吹云欲散难望甘霖乃自已午以后雨势疎宻相间至申刻方止渇望之余喜出意外】破晓风声更飒如何料吹云聚以宻翻欣嘉落非徐多时暵气一朝濯劚地润泥三寸余【据顺天府尹报此次得雨四寸园中劚地实有三寸余虽尚未优渥颙望继霈而积久暵气赖以涤濯并可翻犁布种于农田略为有益】旋转普霑
　　天贶厚懐
　　恩戒满益钦予
　　诣玉泉山
　　龙神庙谢雨叠仲春祈雨韵
　　津瀛回跸驻南苑两次霑
　　恩甫起锄【今春巡幸津门正值望雨每日防诚吁祷四月初驻跸南苑于初三初五两次霑恩得雨农人始得致力田功】辛嵗壬年胥不及【辛亥正月连次得雪合计盈尺有余三月中复得甘霖霑透壬子春虽望雨甚殷而闰四月廿九日之雨竟有五寸余至五月初一二又连得雨数次势极滂沛故有一雨三日伊谁力之句是二年均获丰稔今嵗得雨情形较辛亥壬子诚胥不及然节气较迟幸昨已防神佑芒种甫过即霈甘霖当不减于辛壬两嵗惟望继此续恵渥霑不特麦收尚可得半有嬴而大田翻犁】
　　【播种正多禆益也】自春入夏复相如前朝幸得三寸霈
　　灵宇谢来一悃舒仰賛
　　天庥恵民利优霖继渥敬颙予
　　竹罏山房
　　春间来值雪殷望夏令过【平声】犹雨冀霑【仲春来此祈泽以冬雪既未优霑而春初又不及辛亥之正月两次得雪尺余因有望雪寖寻为望雨之旬迨四月望后自香山回跸路经此园小驻惟时因四月初九日得雨后甫阅七日未敢再诣　龙神祠凟请而心希续霈优霖无时少解是以题乐景阁之作有未敢　灵祠再三凟秉诚遥叩鉴斯忱之句昨初十日得雨三寸余大田耕种不无禆益然犹未能十分霑透兹来敬谢　神佑而望继渥之心犹未即自释也】三寸余兹称谢暇心希继渥未全恬
　　第一泉傍房两间试茶就近汲甘潺竹罏侧坐陆羽笑事固清闲人可闲
　　甫微愁释复厪思望继霑优刻弗怡过去未来弹指顷竟于何刻得伸眉
　　题华滋馆
　　每至华滋必有诗岂云今嵗独忘之春中夏首因望雨兴少愁多懒措词三寸微霑润应纪七言得莫志隣怡孔文合识君难处片刻曽无可乐时
　　创得斋
　　临溪新搆处创得遂称斋数典义因此题檐例率皆【甲戌以此间临溪搆斋如获意外遂以创得名之至庚辰驻跸避暑山庄于山后搆一书斋亦遂依例额檐厯年有咏要实数典于此】庭芜緑有意峯樾润无涯责实循名际前朝雨作佳
　　飞云防口号
　　崇椒谁与移防石讶动云根云作飞飞则有来亦有去其间可悟静为防
　　写琴廊纪事
　　今嵗山隂犹未至暇言迤逦小盘桓由东以北循曲廊其名写琴俯潺湲宫商雅韵听满耳而却弗见七五复北为湖波潋滟无万大小珠光攅山阳第一泉独突斯则山隂众乳繁滙为玉河实一耳是为京国之灵源七言分合纪详悉【玉泉山隂别有泉源大小不一滙为平湖由迤北三孔闸东泻者为髙水湖其山南天下之第一泉乃趵突涌出为平湖由五孔闸东泻者为低水二水合流为玉河归昆明湖以资灌溉御园周围髙低稲田不下千顷实总资灵源利益也】昆明千顷利稲田
　　咏素堂
　　岭脚向北伸东西分逶迤西之秀在山东之韵在水而山懐抱间林壑伏复起穷深得书堂称朴弗称绮山隂最佳处却艰佳可指是诚绘之先咏素盖以此掷笔不禁笑一篇言画理
　　题和阗赢尺璧
　　按今尺八寸为周一尺是璧犹赢八寸也
　　周尺竟逾尺斯今亦匪今羊脂畧无玼玉叶果生琳【见洞防记】子爵执诚合【是璧为谷璧】王孙语漫侵琢章每师古可以识予心













　　御制诗五集巻八十九
　　钦定四库全书
　　御制诗五集巻九十
　　古今体六十八首【甲寅六】
　　湖北巡抚恵龄湖南巡抚姜晟各报二麦收成八分有余诗以志慰
　　楚之省本北南分地广更兼穑事殷二麦足为大田接八成欣以隔朝闻【朝夕之朝　恵龄姜晟各报二麦收成分数以湖北较湖南近千余里是以恵龄折先扵五月初八日逓到姜晟折又隔五朝方始逓到该二省冬春雨雪优霑入夏后晴雨又俱调匀是以收成分数亦俱相同据恵龄奏湖北一省通计十府一直州内收成八分有余者武昌汉阳黄州徳安郧阳施南荆门六府一直州八分者安陆荆州襄阳宜昌四府合计通省二麦收成实八分有余据姜晟奏湖南地气较湿宜麦之处向止三十一州县内九分有余者辰谿一县九分者茶陵等三州县八分有余者浏阳等七州县八分者湘隂等十五州县七分有余者耒阳等五州县通计三十一州县二麦收成亦实八分有余等语该二省地土较广小民向勤穑事近年以来植稲之外兼重麦田当此青黄不接之时得此麦收民食大堪接济览奏深为欣慰】胥中稔实万民庆独近疆増一已慬【该二省虽不及上丰然亦皆属中稔何独畿南及山东省北雨泽愆期麦收歉薄蒿目焦心实难自解】畧幸黍禾甫新种更希继霈润耕耘【幸昨初十日京畿得雨三寸余大田尚可翻种秋禾即近畿雨泽少逊之处小民亦有耩田施种者扵农田固不无裨益然究未能霑透惟冀日内继霈渥膏始堪慰念耳】
　　午热再曡去嵗韵
　　昨年夏五喜晨凉宜麦原因稔胜常【去嵗仲夏晴定之后数日清晓甚凉至午间又复蒸热虽农家以热催麦熟为宜然彼时直梁肯堂已奏麦田约收九分有余因转虑其蒸云致雨有碍麦收也】昔恐蒸云碍穂【麦】晒兹希酿雨救苗【禾】穰【今嵗春夏缺雨二麦歉收已定正幸午热醖酿渥被甘膏以利秋禾是与去嵗虑热情形迥不相同日前午热叠癸丑韵诗已见此意昨初十日之雨不过三寸余未能优渥尚盼继霑连日午间甚热吁冀借此蒸霖再三之凟未遑辞咎惟仰希　　昊苍鉴宥为民悃忱耳】今朝明夕时诚速月牖风轩不解忙仍吁
　　昊苍霈甘敢辞凟罪再三详
　　雨【五月十六日】
　　傍曙浓云四宇生讶闻西北作雷鸣雭阶际才看防霶檐前忽聼声继润欣新黍发茁増膏惜旧麦蔫茎【麦实无救矣】斯言复类不知足责已犹深意敢平
　　咏和阗玉石室藏书图
　　纎巧由来素不容【向来吴阊玉工制器徃往就玉之形似创为新様以希厚利方且自矜纎巧而不知俗不可耐每置之弗頋近日彼亦渐觉其非所制如鳬鱼壶召夫方彛龙尾觥等皆规仿三代古制即丹台春晓图栖霞图之类摹冩山水形胜率以古式为宗而不隣扵俗向日题句甚伙此器作石室蔵书图刻雕而弗伤古雅可供文房之玩】玉人述古渐知宗圗成二酉蔵书处辰汉和阗缩地逢
　　贵州巡抚冯光熊奏二麦收成九分有余诗以志慰
　　遥省中之小麦收报以迟九分近上稔【据冯光熊奏黔省春雨优霑二麦极为畅茂现已陆续登场所有各府防州县及州同州判共七十四处内收成十分者安顺等五府仁懐一同知清江一通判册亨一州同罗斛一州判定畨等六州修文等十一县九分者贵阳等七府长寨等五同知归化等四通判广顺等七州贵筑等二十二县八分者都江一通判永宁一州锦屏一县合计通省收成九分有余等语今嵗各直省奏报麦收多在八九分之间兹该省更近上丰苗民自当欢忻乐业】万戸庆佳期蚕豆更胥盛【并防奏蚕豆油菜春荍等项均一律丰收虽属杂粮扵小民衣食益臻饶裕览奏更足慰懐】食衣咸有资南瞻额手际心共兆民怡
　　题池上居
　　歴嵗题池上今年又觉迟【庚戌东巡以四月望间回跸迟至廿六日得雨后始至此有诗壬子则闰四月廿九日方得渥泽是以四月下旬来此有戌年迟得句子嵗较尤迟之句今嵗又以阙雨心殷望泽至昨初十日始得雨三寸余大田可以播种十六日又得雷雨二寸余虽尚盼继获霑透然禾苗可以接润不至如前此盼望急切今日来此乃一拈韵而较之子嵗则又迟十余日矣】多忧縁望雨接润乃成诗岸栁回苍意阶芜増緑姿仍希盈尺渥始敢畧心怡
　　春雨轩
　　溪上轩成春雨时佳防遂以与名之十年中不一二遇万事如斯慎在斯
　　澹懐堂即事
　　临溪堂以澹懐名循【名】责【实】之间意每评朝盼夕希刚畧慰益谦损满又虞盈审斯方寸何能静质以奉三那见诚有愧水防澄镜面不波或者近乎平
　　咏和阗谷璧
　　圆广周尺突【筭术径一围三亦其大致耳实则径一不止围三是璧圆广量以周尺而赢周尺只得今尺八寸以围三计之则已约今之三尺矣】围三今度同兆和瑑居外肉与好为中量质作新器求师述古风専诸多巧匠无可用精工
　　西直门外作叠昨嵗韵三首
　　跸返宫因北至斋纎尘弗动爽迎街迤南云较御园胜城近真看麦色佳
　　四寸霑宁弗慰衷【月之初十日御园得雨三寸余尚未霑透仍望继泽至十六日浓云滃集雷电交作以为必优霔霖雨乃渐过渐逺惟京城东南一帯得雨四寸余至通州皆然虽未目覩霈膏亦堪稍慰】郊园干愧面顔红【迩日御园下午屡见隂云宻布似有霶霈之势及傍晚每微雨不成寸抚衷自问实深愧恧】何当继润渥以溥壹郁依然心有忡丑嵗诚赢子载前【北方春夏每多望雨如辛亥雨泽霑足而壬子闰四月杪方得渥膏昨嵗癸丑频沭优霖麦禾兼茂不特胜扵壬子并较辛亥亦为过之是以　　方泽大祀进宫斋居扵西直门外作有麦已逮收禾黍茂往年实鲜见斯佳之句】今寅复似昔壬然【今嵗入夏以来阙雨情形防与壬子无殊回忆前嵗扵斋居时防心黙祷旋霑霈今嵗目覩艰泽之状忍弗为民忧切惟吁　　后土神灵鉴此诚悃亦得如壬嵗日内即渥霈甘澍为幸云】自慙调幕多逢否忍弗为民忧以先
　　题廓尔喀所贡剑
