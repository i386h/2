<!-- { "loadSidebar": true } -->
　　大君想知临十亭犹列翼一徳尽同心文治诚辉古武功尚烈今用兹贻亿叶讵止惜分阴作室西南户绍庭志倍钦
　　故宫咏烛
　　火传薪岂尽漏响夜方深照得
　　当年夕艰难缔造心
　　暮
　　辽天散暮霞宫树已栖鸦几静思民瘼心怡长道芽圗书探秘蕴钟鼎玩清嘉古月照今客新诗咏旧家人言归沛里市语似京华不异前秋夕消闲一瀹茶
　　登凤凰楼
　　百尺髙临万景纷贮歌藏舞陋齐云漫言此日供诗料却忆
　　当年望国氛
　　缔搆常思
　　祖业艰千秋百二巩河山于今试上髙楼望辽水依然襟带间
　　示盛京奉
　　祀诸宗室
　　明禋歆一脉奏假训昭垂水木思源本烝甞奉豆彛离家汝莫念【盛京奉　　祀诸宗室系乾隆元年始自京命来者故云】与祭我犹亏试想百年始涧纒还在兹
　　再题实胜寺
　　故老今何在祗园此尚存借寻禽敌烈总为戴
　　天恩临汝心母贰蠢兹气已吞戎衣寰海定武器再三扪【是寺恭蔵　　太祖髙皇帝所御甲胄数人举之而弗能胜　　太宗文皇帝所贻弓壮士弗能开矢长四尺余　　皇祖圣祖仁皇帝亦曽留寳剑云】继序思
　　皇祖贻庥逮耳孙绵绵有瓞亿载永蟠根
　　敬观
　　太宗所御鹿角椅
　　天然鹿角椅合拱不倾欹制朴
　　身常泰形端道可思奢惩枕伴俭似葛灯遗却忆艰难际曾无偃息时
　　故宫侍
　　皇太后宴
　　关山瑞拥
　　大安舆祎翟祥凝庆善居海旭腾辉红防天浆介祉玉芙蕖云依雉尾开双扇星拱辰垣俯九墟爱日岂忘沐雨际弼基还廑肆筵余
　　赐父老酺
　　父老居丰沛久防煦妪恩百年今晏安同为泰平人虽无见知者尚有闻传言锡宴思
　　皇祖在此大清门今我来故家匪为骋逰廵三爵循古典炰兎亦烹豚白金以级颁百戏良具陈酌酒赐尔饮尔醉我亦欣还念尔先民曽同百战勲
　　故宫览章奏
　　黄扉章奏至秉烛览移时为勅防康故难辞徃复披有秋方慰意望雪更寻思却想艰辛日纷纷羽檄驰
　　瓶菊漫赋
　　数种寒芳独殿秋辞丛犹带露华浮花磁不异东篱侧摠与诗人解疗愁
　　冷芳迎日尚滋熈不数徐黄画里姿却似去年重九节清晖阁畔独呤时
　　再登凤凰楼
　　马上逢重九登髙已有诗今朝陟髙阁仍是季秋时把菊作佳节铺牋掞好辞泬寥天宇寛襟带河山披依稀鸡犬声掩映桑麻枝广陌嘶骄骑朱楼飐酒旗谯邑既云富何加曰教之寄语彼京兆莫视传舍为
　　雨
　　塞山几度雪霏霏沛里重吟细雨飞麦垅早欣占嵗好人言羣道带阳归【盛京徃年早寒九月已有积雪今年则甚暖立冬以后尚雨人咸以为竒云】闲近挹寒芳润髙阁遥闻昼漏稀更喜留都方驻跸沾泥无虑四骢騑
　　清寜宫
　　馆豳迹辉古宅洛业思前苞茂如松竹清寜象地天双鶱排凤扇上簟耀龙筵乃寝占佳梦
　　明禋重吉蠲【国朝礼重祭　神必于正寝兹旋故宫执豕荐醑一遵旧制弗敢废也】休和晴旭丽淡荡恵风旋惕若承
　　堂搆丕基永万年
　　闻钟声
　　屈曲宫墙上玉蟾谯楼钟防聼传严吟残此夕穿松漏讶似当时响砌籖却看星躔依斗极尚闻人语闹闾阎去年诗思重寻得良夜方长篆袅帘
　　十月朔日宴宗室羣臣于故宫
　　曈昽海旭丽银铺宴拟横汾湛露濡舞马不湏夸紫燕煎沉常自袅金鳬有椒共庆如兹盛无酒何妨谓我沽更喜皇州颁岁朔小阳春律正昭苏
　　防奉
　　皇太后廻銮车驾发盛京得诗四首
　　金乌占在尾玉律变初寒别绪留兴庆归舆奉
　　大安卿云常五色王气镇三韩更值登塲崇墉夹道看
　　西賔今作主东主却成賔去去燕京路依依沛里人地灵常毓瑞风伯已清尘防复如唐后武功咏再廵荏苒翠华移祥风左右吹千官陪警跸万姓仰威仪御道如直名山入画竒
　　二陵佳气绕歩马动留思
　　歴歴度康庄熈熈丽小阳因怜时序改始觉客途长惜别人心切懐归马足忙皇都言至日亚岁纳千祥
　　雪中过永安桥
　　明禋应时修征辔凌晨发豹尾去沛里龙镳指京阙滕六欲效灵元冥正司节初飘沥沥霰旋零绥绥雪途景已堪适慿舆趣尤别琼瑶入眺吟川原供揽结不殊书室中推玩清絶行行过永安镜影含光洁平林久秃兀乍喜千葩缬旷观既詄荡逸兴复鬰勃洒然银色界仿佛卢沟月
　　前题再咏
　　吚喔声寒茅店鸡石桥东畔沈城西素凝遥嶂皆成畵翠剰孤松最合题三白叶心方喜慰
　　二陵廻首重低迷导斿尽教行行止未惜瑶田碎马蹄
　　拨火谣
　　氊屋清宵初雪后砚蟾氷结松风吼景物懰栗入吟评徘徊却缩裁诗手地炉榾柮拨温黁白灰红炭堪为友何必龙团石鼎烹无须篆袅金猊口楞严暖触非全句懒残半芋真消受春和一室解严威恍似宫梅馥文牖却忆林林扈跸人均得如兹御寒否
　　反白乐天放言句
　　周公恐惧流言日王莾谦防未簒时即使当时身便死一生真伪有人知
　　积素
　　迷离晃旭欲生烟得得骄骢傲锦鞯不道雪余度辽野却如日暖厯蓝田
　　万峰屛展皆蔵碧千林花缬全皴白恍似罗天防玉真琼瑶踏遍虬龙迹
　　逶迆周道傍村庄玉砌银铺十里强赢得轻舆吟素景漫愁风冷切征裳
　　养息牧阅马
　　坰场亘沈野刍牧接辽濆养息良驹盛调闲众圉分三千突騋牝五色耀卿云骤似波铺地看如锦叠纹无邪思古训斯作喜今羣敢忘驱驰际用兹佐六军
　　渡句骊河
　　句骊旧辽水千载带辽阳古客曾何在今人引兴长蒹葭余败质汀屿何苍茫饮练双长虹横卧水中央几个无心鸥冲波任翺翔战勲寻堞垒世态惊沧桑惟此东流水今古无闲忙积素漫两岸流澌声琅琅谁能呼舴艋捕彼鲤与鲂近树银为饰逺山玉作装凭舆愁峭寒披裘且徬徨常时禁体诗苦吟读书堂奚如眺揽余万景个中藏
　　冬夜闲吟
　　良夜渐添长斗杓亦旋北旌门笳吹奏大野人声息归辔辞沈阳乗舆指京国氊庐坐闲窓可爱新月色差无尘念萦微觉轻寒逼关山廵阅多厯厯皆堪忆扬鸾和铃中玉律忽已易悠悠今古人趂此驹过隙百年讵云久寸阴实可惜际兹清宵佳况对寒蟾碧金鸭已结篆银檠半折堲却似去冬夜梅香逓宣席所志嗟无成所学曽何得惟余此初心时时自兢惕
　　雪中栁
　　生稊似忆早春时一例风吹不展眉莫道韶华难买得试看窣地是银丝
　　度辽水
　　镜影照龙旃
　　桥山展谒旋寜同贞观后撠挶为开邉

　　御制诗初集巻十八
　　钦定四库全书
　　御制诗初集巻十九
　　古今体八十四首【癸亥八】
　　回程漫赋二首
　　一千五百里十月初冬时呵冻人惊冷思归马觉迟行程遥莫虑【程遥乃日近】宿顿近频移【顿移则到速】讵是従羣愿东山旧有诗
　　初来嫌路逺谓是马蹄忙归去怨程近谁怜驼鼻疡【驼牵鼻以行】人情堪体验物理动参商始识无为贵行将论达庄
　　广宁道中
　　囷鹿髙堆富有秋村农稍为展眉头小阳春旭烘华旱长女风光猎防斿素积鳞塍真胜玊青含麦垅正如油何当豳里连京洛三白酬予望嵗眸
　　惜菊
　　已过重九节始赏重九花几多别离兴独对碧江霞倚篱思陶潜落帽非孟嘉方谓傲霜质胜彼豓春华驱车辞城阙扬袂挥风沙契濶惜寒芳簪之胆缾斜丰韵凌轻舆引我逸趣赊同云幕逺天一夜飞银砂金英忽就萎无复裳裳荂陨黄学桑柘垂白同蒹葭菀枯本如是何必兴咨嗟试防千年松亦复成枯楂
　　暮隂
　　西崦云兴隠暮舂渐看肤寸势方浓沾泥縦自愁羣酿雪应知慰老农乍似去年冬日兴【去冬有望云思雪意之作】却教此地静宵逢漫思宫漏穿松度报夜金吾画鼓咚
　　途次对雪漫兴口号六首
　　方欣农父占年际复虑王臣于役时独凭玊舆观玊蕊一忧一喜有谁知
　　天低四野同云黒乍放羲轮澹无色却忆常年对雪吟此时此景何曽得
　　舆窗尺五玻瓈莹四面银峦入好观拟欲搴帘玩山色犹虞皲瘃不胜寒
　　玊砌村墟畅眺凭轻裘称体尚凌兢单寒无恠舆台辈须鬓支离尽结冰
　　马背风穿絮似芦旗亭有酒不堪沽河阳真迹今重览一幅闗山雪旅图
　　常闻人苦不知足我亦权其轻重间但使有秋均兆麦縦饶风冷也开顔
　　过广宁望医巫闾山恭依
　　皇祖圣祖仁皇帝元韵
　　海旭凝螺黛罡风削玊蓉灵竒经览乍
　　圣迹蹑寻重过客羣停辔仙人逈矗峰【是山有仙人岩桃花洞圣水盆北镇庙诸竒胜】徒思山侧迳未抚寺前松万古为幽镇千秋溯舜封崇功标地纪秩祀偶天宗嶻嶭疑鶱凤巉峘突逴龙盈眸欣积素步马迟娄胸
　　翫初月
　　晩晴天宇濶哉魄生西嵲寒光经雪后淰淰増皎洁氊室纸窗明坐对殊清絶地炉兽炭红玊檠焰花结良宵即渐长疎影尤堪悦
　　闾阳驿望十三山
　　当前谁展十三屏古县荒凉考奉陵【出金史】百载堠台烽火息山青云白自层层
　　哈宻进至敬遣諴亲王和亲王赍供
　　二陵感而有赋
　　碧玊嘉实当冬熟珀色琼瓤甘且馥花门面不敢私厥包累累盛筠簏山中匹马岂愁疲年年方物来京师上供
　　寝庙颁百辟匪同飞骑求离支翠华今嵗诣故里桥山防郁近尺咫驰来包贡正鲜腴
　　陵园敬荐惟时矣因思荳粥芜蒌艰只今声敎讫娄兰坐享玊食赖
　　祖泽持盈保泰恒干干
　　大凌河
　　金根迤逦过初度大凌河战迹
　　当年烈忧懐此日多守成知不易
　　开创事如何駉牧今销燧名驹蒸寝讹【大凌河乃当年用武之地今为牧塲矣】
　　锦州道中得诗二首
　　山村行尽复河干佳景分明缓辔观靉靅云容频酿雪迷茫峰态正生寒已欣积素平铺玊更望遥空碎剪纨屈指为期三百六祈年心得几时寛
　　风沙碍眼手频摩凭轼还聴劳者歌只为闗山须阅厯顿教时序暗经过辽西界是辽东界【锦州广宁等处皆辽西地统言之则谓之辽东】急水河归慢水河【急水河发源五指山南流与慢水河通建州诸水合流为一者也】千古青山愁不染抺云几防列青螺
　　惜白马
　　白马我久乗驯良性已谙于今齿加长不能僃六骖四蹄忆龙骧双耳犹竹篸向我临风嘶无边感慨含
　　晓日
　　晓日出扶桑峛崺卑能障转瞬丽中天髙临泰华上
　　驱马度原田
　　驱马度原田垅墓何累累北邙与东门异世皆相似萧萧松栢风翁仲凄立雨【叶】古坟已犁田马鬛新又起绥绥逰狐狸蔓蔓滋葛藟长眠人不寤万事东流水劳劳千载人都为利名死荣华将不得安能还故里金铸与寳装亦弗能知矣使其能知时薰心更何底
　　小凌河
　　頽垣败垒动经过防御当年事若何上将生降中左所监军坐拥小凌河【明末各路用兵皆有内监监军若辈拥强兵以自卫驱残疾使当战偾事率由此】一时成败沧桑易千古兴亡感慨多几许英雄淘洗尽涛声依旧送回波
　　松山
　　烽销堠戍间万古此松山羽卫经过处频思创业艰
　　食哈宻有感
　　雪山葱岭路途遥邵圃王园未有苗不似名驹求絶域却如包橘贡中朝
　　寝门赐食懐当日
　　玊几追思隔九霄忍把旧诗重自检【旧集中有　　赐哈宻之作】钟声月色正凉宵
　　雪后过杏山
