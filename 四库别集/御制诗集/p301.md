<!-- { "loadSidebar": true } -->
　　言游净室别云林曲曲山溪歩歩深轮尺筠竿紫粉坠垂寻泉脉玉丝斟不因初狭歴层磴那得中宏畅逺襟耽静未宜归勅政安能个里学安心
　　金莲池
　　韬光寺里一水竒迹应同卓锡泉此日偶然临碧镜当年见说育金莲常古往今来月不异云容山色天七字促成旋命驾清新却愧白家篇
　　雨中至虎跑寺二首
　　佳处由来戒恋留偷闲聊复雨中游虎跑泉上虎跑寺法喜烟容卒未収【梵典以雨雪皆为天龙喜悦防法也】
　　一迳浓青入霄汉万峯湿翠接溟蒙赵州法语明重举外空内空内外空
　　题虎跑泉
　　大慈寺侧虎跑泉性空昔日此栖禅以无水将他之矣忽有神人来告旃南岳童子遣二虎旋来移请无忧焉翌日乳窦淙有泌异常甘冽清且寒不见不闻无穷已伎俩有尽语不刋绠汲聊偿问景兴还讶其然岂其然
　　开化寺
　　六和寳塔矗岧嶤古寺成传开寳朝隔岸越山拖画列屏吴岭入云标已教息虑栖禅悦但未忘言荅景撩颇讶考功误灵隐试看门对浙江潮【门对浙江潮之问灵隐寺诗也然南屏万松诸岭隔之韬光居山椒尚可逺见灵隐在谷安得对潮意谓宜移于此】
　　瞻礼六和塔作
　　寳塔岧嶤耸七层恐妨泥污不湏登鎭江歴刼安澜庆凌汉单提向上乗立久波光如欲彻望来烟意亦将澄漫言造极今孤约兴已轩飞絶顶凭
　　云栖寺叠旧韵一律
　　诸峯遥看簇莲青路转丛篁得野亭知是洗心契儒玩饶他念佛着僧听从新春景粉图展依旧山斋翠跸停眞迹香光聊遣暇【寺中弆蔵董其昌所书金刚经过此披阅凡三度矣】底论前后顗和灵
　　坐云栖寺静室复得四絶句
　　迳入筼筜心洗尘春山过雨霁光新浙中僧院斯为最不事庄严事朴淳
　　静室三间对碧崚花香鸟语处【去声】心征【楞严七处征心】雨旸时喜宜菜麦笑我斯之静未能
　　一心念六字眞言衣鉢何曾传子孙监院岁除依例换莲池家法喜犹存
　　金刚眞迹弆香光索看重题逸兴偿四句本来无一字更何须辨幻和常
　　理安寺
　　见说安心竟何来理与安山如标静谛鸟亦发清欢盖影张祗树经声出戒坛了当忘结习归去漫回看
　　水乐洞口号
　　何声不中宫商相遭泉石其常宇内似此多矣重儓奚独东阳
　　湖心亭
　　耸似云居浮似航蓬莱宫阙水中央东西南北望无尽春夏秋冬景异常是镜何曾借揩拭非蟾而觉发辉光拟教庄叟斯焉对得意于言可易忘
　　表忠观
　　歴世戴京洛承家保土疆伐唐曾助旅纳越遂来王试看尸还社不离梓与桑千秋为民意博得号钱塘
　　观钱镠鐡劵作歌
　　表忠观永祀钱塘鐡劵却在台州藏久闻其名未覩物秋卿同族今呈将【向曾问及刑部尚书衔钱陈羣云在台州今其族侄钱选自台州携来陈羣即以呈览作歌仍还之俾为世寳】铸鐡如瓦勒金字干宁岁月犹存唐皇帝若曰咨尔镠董昌僣伪为昏狂披攘凶渠定江表祲清羸泰保余杭用锡金版永延祚克保富贵荣宠长恕卿九死子三死承我信誓钦毋忘【以上八句櫽括劵中语】徒观剥蚀字漫漶鐡犹如此人何方龙门致诮带砺誓赵宋转眼为新王俊杰识时有弗较善存桑梓功斯良其时鐡劵固不出南迁后出方羶芗作歌装匣付珍弆所嘉谢表防谦光【镠谢表有云君亲属念皆云必恕必容臣子为心岂敢伤慈伤爱词防剀切可谓善居功者】
　　敷文书院叠旧作六韵
　　牖民先廸士筹治在崇文尔尚希前哲吾宁骄大君并非事游衍实欲騐修勤峯色北轩挹江声南戸闻取裁堪契要稽度贵离纷治事兼经义胡家法出羣
　　肠浙江学政李因培即用旧赐原韵
　　于吴遂迁越总是善文邦以尔能精鉴庶予赞化厖东西浙水一南北两峯双自得江山助济宜醇与厐
　　观潮楼纪事
　　防马万松岭言寻观潮楼楼祀
　　江潮神繄吾
　　禋典修【戊寅岁命浙省守土臣修建　神祠于观潮楼并制文勒碑以纪其事】前两度临兹江从楼下流今畨乃涨沙羣咸颂
　　神庥然吾别有思无非为民谋迤东利涨沙庶望桑麻稠迤西本弗借石塘巩金瓯从古楼临江涛观八月秋观涛固非要况昨畅吟眸利者乃致败柴石捍御筹弗借者反然泥涂艰行舟试看西来薪转运以车牛【观潮楼下沙未涨时富阳等邑柴船连樯东下直抵江岸今涨沙既逺率用牛车转运挽致颇艰】合郡供爨薪弗属宁免愁谓此为
　　昭假实益吾懐羞
　　再游瑞石洞口号
　　瑞石由来迥出竒郡城枉驾再观之万民遂彼瞻依愿七字起予潇洒诗
　　澄观斋敬题
　　皇祖御笔圣因寺中精舎名也
　　圣因原是
　　昔离宫尚有
　　宸章额绣栊两字澄观揭
　　天趣一时善继凛渊衷满湖歌舞闻非乐万姓饥寒虑不穷
　　当日豫游虽未逮勤民展义
　　志希同
　　六一泉
　　孤山侧畔石深泉以人传可用斟坡老遗踪寻六一即今坡老更谁寻
　　栢堂用苏轼韵
　　老栢双撑广化前东坡尚见一岿然至今亦复余名字太古谁恒驻岁年秋月春风结金友江声山色识薪传微嫌玉局犹饶舌却向荣枯细论禅
　　竹阁用苏轼韵
　　白傅苏公总杳然湖边尚说竹笼轩成林未逮晋七士画水曾闻蜀两孙【见东坡雪浪石诗】徙置不离山下路长【上声】来都防寺前村寄题何必纡清跸遵海常懐晏子言
　　题陆宣公祠
　　孤山路口平湖上曰有宣公祠宇存依旧沙隄供内相每忘金劵覔行辕可方贾谊闻刘昫早虑懐光执惠元料事酬机如指掌先生宁独托空言
　　王防山水
　　祗疑霉润欲霑裳云意犹浓树色凉活脱右丞诗里画空林积雨辋川庄
　　过理安未入
　　快晴敞人意云栖重一游理安取涂近减从休鸣驺排衙古致诮泉石趣堪投阇黎跪道左问我枉驾不行云何以髙所贵过弗留
　　再至云栖题句
　　我有乐山意云栖山最幽绿筠饶静趣白足事清脩梵籁檐前落香泉阶下流少停便应去课诵可妨不
　　题西湖十景再叠旧作韵
　　苏隄春晓
　　三度南巡杭复苏民风吏治并懃吾长隄今日游乗暇与物皆春似此湖
　　栁浪闻莺
　　尽有宫商石与金栗留谁似独情深戴家只在润州表可识清波门外林
　　花港观鱼
　　锦梭不借天孙掷练影中堆万簇花设与水仙作春服无边风月傲清华
　　曲院风荷
　　几个田田漾细风乍看绿叶想花红昆明湖上浮轻舫六月春光讶许同
　　双峯插云
　　春云几缕巻还垂南北双峯一例披湖上吟诗第三度回思弹指不多时
　　雷峯夕照
　　南屏别嶂堵波矗夕照从来得雅名遗迹漫因叹兴废竖穷三际十方横
　　三潭印月
　　标意恒沙转法轮【佛标身塔标意经标口见梵典】见身非实是眞身无心古镜波心印不向拈花悟果因
　　平湖秋月
　　隄畔轻车驻碧油春风春月景方柔何须辽待三秋看孟子名言戒谓流
　　南屏晩钟
　　绣峯南面正开屏净色兼之发净声我听未能息诸虑宵衣问政惕深更
　　断桥残雪
　　岂有琼葩田尚余徒观麦色信芃如耕夫织女吾胥厪防误蚕忙拟返舆
　　题郭畀墨竹
　　潇落猭枝重露几多今昔感题人【郭畀自识为防堂首座画巻后段天祐诸人皆称净慈寺中分合今昔之感】净慈寺里重【平声】开巻惟见踈篁照影新
　　尹继善陈宏谋奏报苏州得雨志喜
　　南国从来雨滞春今年罕事路逄尘晴明故合游山水生养宁无碍隰畛此霈不须询浙吏彼霑旋即报江臣归涂指日看阡陌菜麦菁葱润泽新
　　清明
　　清明最是好时节更是难逄湖上并今日无风复无雨一年宜织又宜耕万花谷缋锦绣色百鸟林翻韶頀声佳景与民堪共乐底须蜡烛散春城
　　再游小有天园
　　不入最深处安知小有天船从圣湖泊迳自秘林穿万卉轩春节【是日清明】千峯低霁烟明当旋翠跸偷暇重留连
　　胜阁望湖
　　胜阁攀登揽全胜一隄桃栁两湖船民情畅我忧中乐物色昌其静里妍
　　再游龙井即景杂咏六首
　　明当清跸复还呉龙井重教朅揽纡似是东坡解留客能无一语别斯乎
　　振鹭翻飞百尺流声空尘耳色空眸却曾识得根源处一勺龙湫更上头
　　果然霁景万峯竒偶咏居然符向诗【日前雨中再游龙井有乗暇图再经畅览千峯霁之句】鸟语花香争节景行云流水是心期
　　寒泉怪石行行遇翠竹苍松面面看只恐辨才有弗肯从今林穴属为官
　　有时鹤呌婆罗梵到处泉淙空腹山寂室闲堂迹谁辨重看楼阁起其间
　　宜晴又复喜宜暄絶胜春光大造恩防悮农蚕明返棹名山不必更情敦
　　坐龙井上烹茶偶成
　　龙井新茶龙井泉一家风味称烹煎寸芽生自烂石上【见陆羽茶经】时节焙成谷雨前何必鳯团夸御茗聊因雀舌润心莲呼之欲出辨才在笑我依然文字禅
　　题陆治山水即用其韵
　　长林防汉瀑垂空傲世髙人气若虹何必田何诠易理爻占肥遯不言中
　　杭州啓跸回銮之作
　　盐官周视海塘形湖上几余数日停已逮农桑三月候漫耽南北两峯青一游一豫关民瘼乐水乐山养性灵安福舟中片时暇促成新记识求宁【是日走笔为阅海塘记示地方大吏】
　　复游烟雨楼
　　前度晴中阅春景今朝雨后赏烟光【是日细雨即止】轻隂犹恋波澜意细籁都含花木香
　　果然名实善相随百尺髙楼悦目时试看浅烟方淡荡便教不雨也迷离
　　烟雨楼叠旧作韵
　　烟丝罥栁栁丝蒙雨意迎人人意通自是云容盟水态并宜草绿借花红奚称处括沔阳彼【处州括山及沔阳州并有烟雨楼而嘉兴名特着】总属天髙地厚中耕织图诗屏宛在【楼中有钱陈羣书赵孟頫耕织图诗屏】不殊惇史惕深宫
　　题赵孟頫桐隂髙士图
　　文石猗桐侧横琴且不弹须眉盎背坐那许世人看
　　回跸至苏州
　　回跸至苏州葑门泊御舟郡城徐按辔仄巷不鸣驺接踵摩肩众授衣足食谋万民亲切意两日得因留
　　摹倪瓒狮子林图并题以句
　　狮子林称芗故吴倪迂旧迹不宜无石渠妙品难虚彼【倪瓒是图已入石渠寳笈上等不可置此而去因摹其眞迹命永藏吴中】竹院清娱漫仿吾虽亦循门得蹊径眞成依様画葫芦装池付弆留佳话惜墨闲情或可夫
　　三贤堂用髙啓韵
　　宣帝昔言治惟二千石贤承上而接下有惠赖布传唐时循吏传非不累牍连于苏以三称能起民瘼痊京兆性髙洁五字如神仙乐天不治治鸢飞鱼跃川梦得课政最笑傲华峯莲三贤率同辙岂因簿书牵季廸作诗颂亦可观其年今复数百载望之若云烟长吏何日无艰哉别媸妍日计与月计汉诏披书筵睾然兴遐思遂以赓其篇
　　顾辟疆园
　　吴中池舘清无比江左风流夙有声任晦园虽不可考郡人犹识辟疆名
　　支遁庵
　　支公当日此肥遁剜石为龛隠翠棱却是无能遁后世至今庵尚以支称
　　出阊门游寒山即景二首
　　清晓出阊门轻隂凉变暄递来将雨意【南方凉则雨暖则晴北方暖则雨凉则晴风气之异有如此者】虑致碍春温【江南今岁春寒甚长恐致伤农为切切念之】麦叶秀含润菜花黄较繁将兴耕作矣爱听上农论鸣鞭度庆桥别墅见山椒小憩支公阁旋凭赵隐寮竹虚原自密花冶却非妖欲畅青莲想法螺喜不遥
　　澄懐堂
