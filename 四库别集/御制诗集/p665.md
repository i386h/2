<!-- { "loadSidebar": true } -->
　　神佑惠无射亦借人谋识不羣【谓白衣老人识水性者】上水船兹为下水北沄波转忘南沄裴家庭裕姚家洎优劣殊他顷刻分
　　题文征明茶事图
　　茶坞
　　享帚兰堂茶坞咏支硎虎阜秖苏州【征明为茶事图称支硎虎阜茶事最盛然苏州虽产茶实不如浙之龙井也】昨经龙井连林荈却笑斯为强出头
　　茶人
　　雷后雨前正及时筠筐羣出采枪旗髙人偶一为之耳岂似种茶者习兹
　　茶笋
　　枝头才吐防分长眼想青芽鼻想香不与箨龙争尺寸一般清品入新尝
　　茶籯
　　编竹为籯雅制精品殊部别贮分明设因功用论甲乙合向其中号建城
　　茶舍
　　开牕扫地置都篮胜友恒来茶事探试问最宜是何处惠山寺里听松庵
　　茶灶
　　竹罏石鼎总堪陈无突还看制作新坐祀灶傍定谁氏陶形陆羽乃其人
　　茶焙
　　雀舌新芽要焙干忆曾辛未一亲观【辛未南巡曽至龙井观采茶作歌有慢炒细焙有次第辛苦工夫殊不少之句】新丝新谷夷中咏满目民艰絜矩看
　　茶鼎
　　灶以进薪鼎盛茗相需殷处得相彰尽其材在处【上声】得地茶谏还应忆蔡襄
　　茶瓯
　　塸埞曽轻刘氏启【见陆龟防集】烟岚珪壁亦妍词【反龟防句意】三清诗画陶成器【向以松实梅英佛手烹茶因名三清陶甆瓯书诗并图其上重华宫茶宴每以赐文臣也】颇觉个中佳话宜
　　烹茶
　　鱼蟹眼宁须细求无过解渇緑杯浮十章吟罢飞逸兴又似金阊一再逰
　　咏周玉尺
　　周尺未盈尺汉前果是前自然存古穆曾弗事雕镌物阅沧桑世吟慙四十贤量材设相拟惟帝尚难防
　　登光岳楼即事三叠旧作韵二首
　　东南巡狩浙苏区鹢首归瞻西北隅暂命行舻舣河岸遂乗轻辇入城衢秖殷为度观民切畧厌排当接路铺麦固望收尘土大却愁近日雨膏无【自十八日雨后晴霁六七日渐觉风燥为之望泽又殷矣】
　　统志今殊府志区为光为望各分隅【一统志以望岳楼在聊城东北今名光岳楼而东昌府志又以光岳楼在府城中而城东北隅又别有望岳楼即一事而纪载譌舛如此其不足信前乙酉辛夘丙申诸作屡辨之】谢他旧迹寻东北【府志所称东北望岳楼今实无之葢久頽废而此楼基址宏固益足经久】秖此层甍据巷衢不必谁何七萃肃任教瞻仰万民铺银牌侍卫行行赐可果其中漏者无
　　题旧澄泥海涛异兽砚
　　知雕不辨凿痕施兽若腾涛涛若披疑供木家成赋后掞天镕出许多竒
　　无为观再叠旧作韵
　　南巡出法宫蒇礼既惇崇归舫兹停舫
　　三公谒
　　帝公【观中祀　三官大帝世传茅家三弟兄即　　上帝之三公也】午年忽经乱申嵗此歌功【甲午秋寿张逆匪王伦倡立邪教纠众作乱占踞临清旧城寺庙民居多被残毁此观亦重经修整丙申东巡经此作临清歌以纪其事】
　　象设惟冲漠无为布
　　泽鸿
　　雷雨【四月廿六日】
　　过午燥西阳傍晚升云气须防作雷声雨丝忽棼至篷窻遂摐鸣一川雭意喜而不忍眠然未敢即慰曾弗消片时云轻雨亦细患失果失之徘徊惜难置
　　晓凉
　　昨热弗可当开舟冲晓凉川途无定农务有恒望雨或霑他处泽仍盼此方最怜民夹路坌不避尘扬
　　回銮至徳州行宫作
　　舟事昨朝蒇陆程今晓登十旬忽已阅一豫敢忘兢迩日望云切干田待泽仍行宫咏旧作【壁间旧作多问安迎　　辇之什至丙申留题尚云秖为頥　　躬众忱切又闻缩顿数间成回环讽咏弥觉增怀】益觉闷怀增
　　入直境
　　燕齐近接境疆吏送迎分一例坌尘堁忽看起夏云雨霏旋即止【是日防雨】心惜能欣麦穂灌浆为之望泽殷
　　河间道中作【五月初二日】
　　前朝脩市雨淋纎【四月晦日】献县北今五寸霑尚见牛蹄涔积润不须蚁穴象重占资苏藂簇麦麰穗改观【去声】菁葱禾黍尖迤北未知泽何若速教详视骑程兼【河间道中于四月晦日得雨五寸今日经行尚见四野含润颇为优渥其迤北各处是否能一律普霑仍深厪念因令袁守侗驰骑探报】
　　山东巡抚国泰奏报得雨
　　亦是四月晦云逢大雨倾午连申未止沟与浍皆盈【国泰奏报亦于三十日己午未申间徳州得有大雨俟雨止查明分寸并各属报到再奏云云】惟祝普而遍忽増愧以怦北南如巧避【徳州在景州南献县在北两处同日各得雨而是日驻景州虽得微雨不及徳州献县之优益为惭惜】在我若为情
　　由来
　　方幸河间北霑雨由来迤北旱还同都无丗里土膏润原秖一天风日烘行路能免旅况阅田惟是悯农功归舆已自懒吟兴吟以恒旸益省躬
　　山东布政使于易简奏报得雨诗以志慰
　　省城应有大员留【昨在山东时巡抚司道多随营辧差无大员留省因令于易简回任并令于省城设坛祈雨】雨报济南五寸周识彼东西霑以广【于易简奏报四月三十日申时起至五月初一日丑时云气浓郁透雨竟夜入土五寸昨国泰奏报徳州得大雨徳州至济南东西三百里是所被颇广也】殊兹南北被非优【昨经献县北一叚虽见得雨优渥而南北三十里以外则仍盼望膏泽也】虽然额手暂生慰仍是蹙眉未解愁傍晚云容渐浓布庶防今夜霈恩稠
　　夜雨【五月初四日】
　　夜雨忽声传帘牙滴溜泉沃心盼未定倾耳听无眠半刻遂中止他方徒逺牵凌晨驰探骑一寸泽犹愆【初四日赵北口入夜时雷雨大作半刻旋霁因今袁守侗遣人南北驰探数十里均不及寸益劳厪念耳】
　　端午日于赵北口作
　　迎銮近逺发伻邮【端午日驻跸赵北口班禅额尔徳呢遣喇嘛伊什巴尔珠布及哈萨克使臣色徳克苏尔坦等前来迎觐即于行宫前设龙舟水嬉赐宴其自京迎銮及扈从之王大臣等并命与宴以昭慈恵是日内阁本报亦至仍照常批发不因宴赏致稽政务也】午日燕南赵北州嘉彼倾阳来雁使恰兹临水示龙舟率因逢节俾怀恵实自望霖未解愁春孟去而夏中返光阴讶似逝波流
　　南巡回跸驻御园之作
　　往返十旬勤省方湖【淮】河【徐】海【浙】各防筹蘉【南巡要务在河工海塘而洪湖清口尤为治黄闗键昨亲临阅视罢杨荘河口改移之议其髙堰三堡六堡等处卑矮砖工改建石工逐叚分年修筑又畅开陶荘引河俾加寛深复命大学士阿桂等往勘云梯闗外海口自二套以下留以分泄盛涨畅达尾闾不必与水争地其滩地应征减则地畆并令萨载等查明请豁又命尚书嵇璜等往勘周家荘至韩家山改建石工四百余丈并将旧石隄加髙层数与新隄一律整齐至浙江海宁柴塘四千二百余丈虽尚完整然究不如石塘之巩固因命督抚勘估改建石塘俾滨海羣黎永资乐利】三春时若南邦阅首夏泽殷北地望【自四月以来直山东望雨颇切惟济南一带于四月三十日已得透雨至徳州以北则仍盼渥泽详见前诗】阅若怱忽时度速望殷切切泽愆长寸衷更有难堪处
　　萱戺那重问
　　豫庆
　　赋得方诸见月【得精字八韵散馆题】
　　理必乗乎气响相应以声试看阴燧设乃得寳津生大蛤本来物方诸孰与名摩挲原借手温润似含情隐隐吐灵液溶溶映魄京璧传何氏赋盘胜汉家擎讵是传词幻固知入义精如占离毕泽瞻望正怦怦
　　宣和栁鸦芦雁巻
　　栁丝芦叶粗粗绘鸦意雁姿细细摹植物无情飞物有写真岂不在兹乎
　　本于花鸟擅传神近得寒江归棹真一例入微能契妙其昌已辨主和宾【近得宣和雪江归棹图足为石渠寳笈中宋人画巻之冠巻后董其昌跋云宣和写生花鸟时出殿上捉刀真赝相错至于山水惟见此巻疑彼时收贮维画尚伙或防庙借名楚公曲笔亦未可知余则以宣和绘事本精花鸟未尝不可通于山水且蔡京识语谓有四图则雪江巻乃四景之一安得悉有名绘假托其昌论未免好竒曾题诗辨正之今观此巻写鸦雁皆极精防神情入妙洵非赝鼎可充更可为宣和以工细擅场之证】
　　栁合藏鸦芦聚雁天然位置位称佳蔡京王黼继为相何独用人识乃乖
　　咏汉玉头缾
　　头旧法物朴素弗雕防何此夔文蔚依然鳞理辉虽云后代制也似古珍稀棐几簮时蘤采鼂映净馡
　　宴坐
　　宴坐畧清暇身闲心未闲朅思元日雪汜胜庆兆年仲季巡江国时若宜农田【江浙春雨最多今嵗南巡时毎晴霁数日即得雨泽最于农务为宜】侵寻入首夏齐燕歴回銮虽有霑雨处颇多望泽偏心神为弗宁宵旰祈霖防奈何云甫作而风妬之旋御园饶佳景何曽頋盘桓无可消繁绪摛词厪民艰
　　题和阗玉洗桐图
　　长夏梧桐滴乳新课僮汲水洗来频谁知踈懒忘世者偏合称之曰玉人
　　咏宋哥窰蟾蜍砚
　　书滴曾闻汉广川翻然为砚永其年【砚作蟾蜍形仰腹承墨处无釉背印篆书永寿二字】若论生一陶成物自合挥毫兴涌泉
　　赋得日午【得中字八韵期考题】
　　徳擅羣阳表功资万物崇光华尤丽午次第自由东都广照无影昆吾对有同方欣正卓荦不是始曈昽谰语退三舍幻词诩再中树阴亭勿倚花气暖如烘莲漏欲迟滴铜圭未改融捧盈钦取象消息省吾躬
　　金廷标箫声泉韵
　　吹箫人坐流泉畔声韵虽赢未易猜意谓输丝不如者【听曲丝不如竹竹谓箫笛也】其中唤得鹤飞来【画中一鹤闻箫飞下髙士注目视之可谓妙写箫情矣】
　　咏朱樱竹刻笔筒
　　雕筠三百嵗余全【竹器每多坼裂是笔筒经三百余年穆然浑然信珍玩也】丁甲呵持信有焉便是弓裘循旧业文房也合咏之篇
　　雨【五月十三日】
　　过午东南布族云未申遂落雨丝棼时踈时宻息风势既渥既优入夜分不忍眠中兼切惧惟倾听际敢生欣畿南曾否同霑被邮骑飞驰问以勤【是日京师得雨六寸余颇为霑渥因驰询袁守侗畿南情形翼日申刻据奏报保定亦于十三日雨自午至戌未止入土六寸髙下霑足民情欢庆且雨势寛广霑被必多现在行查各属覆到另奏覧奏为之稍慰】
　　西直门外郊行
　　春郊阅歴夏郊并望雨燕齐达帝京今日凤城门外路宜人都为昨霖行
　　陌栁垂珠露未干肩舆缓歩破轻寒五朝前切愁农况【南巡回跸至御园逮今五日矣】一雨郊行防改观
　　所胜当年田遍耕【往年春夏之交北方率多望雨之嵗今春雪泽甚佳仲季亦时霑甘泽故大田遍种一望青葱颇胜往嵗此时尚有未种者】益资膏泽润苖茎通宵甘雨滋优渥尚有余情惜晓晴
　　夏至斋居
　　肃斋居清禁北至日正长咨政多余暇返躬时自详任官在知人难于辨否臧安民在祈嵗艰致变雨旸逺迩报霑霖一二仍泽望【日前望雨颇殷昨十三日京师得雨六寸余随据顺天府尹吴绶诏奏报各属是日得雨分寸宻云八寸良乡通州香河东安等处五寸而霸州房山秖二三寸未免仍殷颙望耳】有慰即隣肆无逸宁辞忙雨后涤炎嚣弗碍腾阳光永怀公权诗殿角生微凉
　　题旧端石蓬莱仙阙砚
　　是何阆苑是瑶池覆手惟存无字碑欲告含毫吮墨者立言不易合深思
　　匣庋秦汉印统内玉章八枚因成八韵
