<!-- { "loadSidebar": true } -->
　　駞驮车装各趂行往还十二日为程因思减从犹如此军务那能刻忘萦
　　去年此地潦经过沙坂依然沮洳多却是便宜秋麦好菁芊都已发新科
　　逺村近墅出扶携夹路迎銮额手齐越觉怜他经歉后赈加宁鲜向隅徯
　　顺义县行宫晚景叠已丑旧作韵
　　境谧尘氛逺土香地气融晚阴隐窻白夕静剔镫红摛咏惟遣兴观书得淑躬轩楹纵朴斵未足拟蒿宫大戴礼称周时德泽和洽蒿茂大以为宫柱夫蒿纵大安可为柱即偶有一二亦不足为四柱也予以为蒿者荆棘之类丛生不剪葢言俭耳此即茅茨土阶之意好竒之讹一至此乎
　　夜雪【二月初十日】
　　晚阴云势厚心希夜或雪问雪兼问邮【夕阴甚浓冀可作雪兼盼军营防奏每更均数问之】近率五更彻假寐旋即醒二更仍未阕司昏询如何乃报霏霙屑时密时复疎落地融看瞥卜度庶优霑未敢即怡悦
　　雨中过顺义县
　　四更气暖雪为雨破晓细丝洒空宇轻舆就道喜清尘如雾如烟迷处所近村逺墅不分明迷离一带平冈横屡经行处知无是闻钟悟过狐奴城去年此地被霖潦下隰依然有泥淖在斯言斯弗雨佳旋思高原原待膏【叶】望晴望雨属两难为君难此即一端凭舆意不定何托知润景生清欢
　　过白河
　　白河水自厗奚来潮河灌注赴潞皆去岁秋霖增暴涨狂波怒浪腾喧防因之川狭弗容纳侵滛数县都成灾免租施赈多方救庶免穷黎沟壑埋即今水势犹浩瀚架桥十倍前兹恢春时水弱已如是踊虑夏秋难当哉平成无术徒忸怩况敢少惭忧民怀
　　见新耕者三首
　　力穑农夫不让时正当蒸动土膏滋彻犁翻起全湿润潦被秋霖剧苦思
　　歉余仍恐误春田黄牸相将催叱鞭糊口艰还畱麦种【上声】一端即此已堪怜
　　或御轻舆或策马土香平野慢催行前驱知我勤农意一任春畴互力耕
　　闻京师得雨
　　阁章随报雨知时深润较于斯过之【昨夜顺义县一带先雨后雪润不寸余京师则称已润二寸雨势犹未止云】更不似斯虑沮洳一因慰复一因寅
　　夜雨【二月十一日】
　　卓午云欲薄傍晚云复厚雨弗雨均可盼否辞亦否无求每遇获事有如斯偶半夜醒欹枕听隔牖春膏岂谢频然吾虑别有即今大田润周贫不继富【叶】愿兹少靳泽三月施斯好【叶】咄哉望益奢豚蹄自忘丑
　　雪中过大岭
　　夜雨飒然晓酿寒凝为雪片落攒团凭舆大岭聊东望烟际虚无未许看
　　迷漫中忽覩崚嶒云栈郤舆筞马登漫议﨑岖泥滑刺鸣鞭直进我犹能
　　万林奄霭幻低昻花有精神玉有光似上山头临邓尉梅观雪海只输香
　　驻跸静寄山庄作
　　过岭林宫驻玉銮盘山雪景讶初看柏松不改春前翠枫桖还畱秋后丹已喜契神罨窻缋略慙得句选岩刋本图静意于斯寄对此翻嗤欲静难
　　轻寒韶景勒菲芳此乃壶公善者机谩诮驰烟由驿路犹欣敛雾敞林扉苍萦紫逻耐穷隐淡抹浓妆尽入微虽是依然心寄静恐妨躭静即成非
　　题延春堂
　　平坦中隆起书堂搆柍枨于斯憩夙夜信可悦心神庭植松成荫盆馡梅絶尘每来率仲月名允副延春
　　韵松轩
　　朴轩本非三层楼韵松乃似陶景山中何处而无松而松之韵斯先领为声为色总妙高飒飒苍苍尽清警何必庙堂异岩穴偶寄崇情尘虑屛
　　泉香亭
　　引流就下为飞瀑事半其功乃得倍虽有智慧当乗势虽有镃基要时待小亭池上正对泉泉香四季霏真宰从闻思修色即空不炷而防观自在
　　写音书屋
　　泉上两间屋回廊踏石登适才坐亭子瀑音垂峻层跻高失飞流晶帘向下听乃悟色声幻一切无定形渒鼔唅呀分别夫岂曾
　　婉娈草堂
　　山萦水抱开草堂婉娈数典由香光【室中悬董其昌婉娈草堂图遂以名之】据牀隔岁似昨日泉声峰态原如常田盘自具太古意岂在花红与栁翠设更求之古人中我觉魏征特娬媚
　　题董其昌婉娈草堂图
　　香光为我图婉娈今日居然坐草堂更觉迥超名象者石渠宝笈不曾藏【是图为其昌得意之作以常悬山庄故未编入石渠宝笈】
　　对瀑
　　瀑水当窻见声竒色亦竒讵云娯视听真可澹神思琴筑方斯小烟霞防则宜前年领趣际一刻未移时
　　盘山雪景十咏
　　雪峰
　　地迥霏霙春勒暄森森积素竖峰存万灵此日云车肃玉笏都朝紫盖尊
　　雪岭
　　峻岭横拖一线棱南坡微化北坡凝雪山设拟参天竺此是当前最上乗
　　雪瀑
　　寻常拟瀑名为雪今日雪前瀑认真落落萧萧一合相声声色色两离尘
　　雪溪
　　寒溪忽似剡中过冒石萦蒲素色多欲问挐舟相访者姓田人比戴如何
　　雪松
　　童童峙巘复铺椒积翠凝寒卒未消不可世间形色拟绿琼田地衬银瑶
　　雪杏
　　缀干堆枝结未融恰如姑射绽春风云轻略露阳光晃湿润遥看带防红
　　雪寺
　　招提不见逺闻钟非雾非烟万嶂封遥想山僧煨芋处地鑪火熟契何宗
　　雪村
　　新畬且歇耒牛藏屋上全遮茅草黄高挂青帘待沽客板桥迹更白于霜
　　雪阁
　　乍看明皎乍糢糊阁上风来玉屑铺面面山光都一色倩谁分解四家图
　　雪亭
　　空空四柱受虚宜上下相萦左右披意想更谁摹拟得水难洗水恰言斯
　　晚晴
　　雨雪既已足晚晴良复佳高舂擘云匡积素栖松钗游览适可歇延春【堂名】憩夕斋逺听瀑泉声增脉激喧防虽喧无碍静为【去声】是山中来
　　对月
　　松梢上山月溶溶欲就圆况经新雪后轮皎出浴然清景萃于兹入怀诸虑蠲蠲之不能尽廑念在农田润泽固为佳含冻斯过焉一利伏一弊万事难得全
　　静夜吟四叠旧作韵
　　盘谷窈而深天空散晚阴月悬太古镜泉操不弦琴良夜值仙境虚堂契静音拈吟兼即景仍是昔年心
　　晓
　　东方欲生明檐间瓦雀喧披衣问章奏晏起古戒敦晓日升沧凉须防渐温暾高峰余积素阳阿融湿原田盘对雪霁始遇难具论所喜在青郊弗虞伤麦根
　　题含逺楼
　　一峰之上筑高楼楼上开窻望无际虽然无际亦有穷岂若心含逺难计纵横寰宇逮九州上下古今维百世久安长治何以图家给人足何以惠讵惟登山玩景哉思义顾名愧恒继
　　引胜轩叠庚寅诗韵
　　纸窻糊玻璃山景堪供允岩松拏老榦埭竹抽新笋朝岚与暮霭无定中有准神象谢端倪妙理那穷尽谁云隔年来此胜心恒引【旧作忽思弗此凭斯胜付谁引兹反其意】
　　接要楼口号
　　佳景纷披应无暇就中取要接其竒梁家名迹观大略【梁清标鉴藏书画率无题识惟钤用观其大略小印一方】是我常嗤今踵之
　　咏清音斋前双古栢
　　庭前双柏似排衙却不鸣梢迳入花或歩或舆闲有趣为声为色静无加以言泉石犹斯逊了过筑琴漫彼夸飒沓春风来座上耳根忘处对槎枒
　　题澹怀堂
　　佳境又殊昔名山不厌春契怀惟是澹触目总无尘岩壑赏今趣诗书晤古人虽然敢躭静问政亦频频
　　云起阁
　　云起何从起阁虚心并虚未曾移石动雅爱傍峰如冩淡还依栋入深亦润裾雪融不殊雨知节利新畬
　　石林精舍
　　精舍藏石林寻胜逺弗见尽厯嵒龉艰到来忽觌面蜃窻凭迥虚岩壑毕呈现有如饤爼豆齐陈青玉案取之实不竭应之翻觉倦舍中供大士如是法轮转
　　雨花室
　　雪后山隂积素寒纸窻藤榻对千峦空空不见天花落谁复其间叩两端
　　题金廷标画
　　水月中含梅影疎逋翁两句冩无余谁知一向深山閟惨澹精神重【去声】晤予
　　山行杂咏三首
　　雪景寻常遇田盘遇乃初阴崖银气合阳巘紫烟舒画趣无过此诗情足起予南临蓟野濶指日有兴锄日照羣峯朗迷离复泛填竹风动幽籁松旭烘【去声】晴烟石润贮明水磵融増暗泉近千盘谷句曽鲜类斯篇突出无根石砌成有穴山苔常延栈径云为辟林闗已惬春畴望况乗几务闲斜阳落西岭松坞得言还
　　夜阴口号
　　问驿夜醒报夜阴雪融春泽即春霖恐滋沮洳思晴好自笑曽无一定心
　　阅本
　　阁章及部折间日一驰呈敢谓寻常事都闗治乱情民惟廑恻隠吏不在精明政典经常具作聪戒变更
　　京师奏报得雨三寸诗以志慰
　　春膏三寸获原稀孰谓其然遍近畿知有趂时禾种【上声】布更无虑冻麦苗防却縁阅乆畏滋甚那敢先秋望庶几岂不披章生慰念更虞慰念便成非
　　河南巡抚何煟折奏望雨情形因成是什
　　豫疆诚以麦为秋雨雪频逢总欠优【何煟奏豫省入春以来虽连得雨雪仍未普遍惟南阳汝宁二府汝光二州现已透足归徳河南陈许四府州次之其余各属尚在望泽若月内即得膏防通省可兾丰收因批令一得普霑迅速驰奏】十日指期縦可待寸心绻逺剧因愁欲移此就亟需彼【近畿于月之十二日宻雪半日随落随融于春田自为有益但经潦之区地气湿润尚非迫不及待若再雨致沮洳转恐有误春耕设移此有余以补中州之不足不两惬所愿乎】望已奢虞不易酬批尾叮咛无絮语一霑膏泽速驰邮
　　逰古中盘杂咏
　　晾甲石傍西北门出门筞马问只园已诚减从犹清跸松下排衙岂戏言
　　路转峯回转益竒风流得在不经思譬如韩杜诗文集一揽谁能遍识之
　　风吹飞雪凉打防石隠卧松苍拂鞭似是林闗不容骑忽通一线可縁前
　　歩舆石磴拾梯登厯厯前逰忆昨曽置却去来今未得只应调御丈夫能
　　坐槃阿精舎复成长歌志兴
　　晓云欲散曦光放弗暄弗寒气和盎昨已传宣逰中盘石栈跋骢兴【去声】言畅郁葱小歩入古松摇刖迎面排雄嶂阴岭积雪色浮凉瀑水结氷波底漾磴道千转至招提下马易舆径上隮石梯百级懒歩屧笑我而今何怯兮侍卫前后互扶拥陟髙易似行平低已逸人劳讵弗念世事有齐有不齐爲门为室夙所识一礼能仁万虑息襌僧相对不言禅禅亦不离空与色即色即空瀑沦涟非空非色山崱屴崱屴沦涟万古斯安用九年面岩壁超然妙荟盘之阿东首精舎栖岋峨蜃窗纳秀试俯望青萦紫逻纷骈罗数来此数有竒会亦不知其来从何但觉陡崖千仭处惜哉山骨镌増多
　　少林寺
　　少林元代寺【盘山志称此寺旧为法兴寺至元中易名栖云观至正中又赐额曰北少林寺其云北者想对嵩山少林寺而言但寺内并无旧碑可考】数典自嵩山是日乘游兴因之一叩闗庭松听佛偈野鸟共僧闲小别石桥过犹闻涧水潺
　　千尺雪
　　春山半晌小逰回下马溪斋崖畔开差事中人熟伺候浮香漉雪早擎来
　　雪飞千尺计犹强迹渉田畴水亦香设与寒山相较量儿孙当得视宧光
　　题唐寅品茶图
　　着壁唐家试茗图每来题句不教孤伊人设起当前问掉首应云有是乎
　　半天楼
　　肩舆陟西岭髙楼仰半天适才坐少林凭窗低俯看髙低岂有定俯仰祗随縁谁能弗拘墟可与言逃襌飒然扫罡风嫌此语渉诠
　　效深室
　　峯尖疑致窄有云与为深滃滃蒙蒙间跬歩不易寻湿润霑衣裳澹荡惬神心犂然忽豁开座底数【上声】万岑
　　膳蒲
　　防防蒲根出水涯醢人昌歜早呈之甞新一晌廑民计又是瞻斯课种时
　　降防缓征去嵗被水州县中之不成灾村庄诗以志事
