<!-- { "loadSidebar": true } -->
　　诘旦雨已微卓午云遂散天色碧于蓝髙树蝉声唤雨足晴实佳凉风拂阁殿此喜同农夫岂仅侍臣见过望才一夕载月犹堪玩
　　晚晴落照
　　絮云一片无下舂益晃朗爓爓翻树叶流丽风含爽涨水亦云消平湖澄漭沆一以乗晩凉一以散欝想遂命漾筠舟【平安月镜居以湘竹为舟屋】徐待月之上
　　诣
　　畅春园问
　　皇太后安作
　　昨夜雨诚大
　　慈恩免问安【十六日传诘朝请　　安因夜雨较大皇太后差人止行谨遵　　懿防展缓一日】今晨晴更爽趋诣敬承
　　欢水殿夏宜清风疏浦正寛
　　康强绵福履锡类万方观
　　题鉴逺堂
　　勑政既已毕书屋别讨源【问　　安退每理事扵此】轻云复爽风昆明景可论肩舆过石桥旧有溪堂存窓俯碧琉璃潋灔波微翻循名思责实宁因玩潺湲近或有所蔽鉴逺岂易言
　　望蟾阁
　　名曰望蟾阁从无试眺眸【阁在昆明湖上従未夜逰于此】晓轮权当夕【晓月偶一二遇向亦有诗】夏日爽如秋兴寄白榆宇制规黄鹤楼【是阁制如武昌黄鹤楼】设云武昌是崔句孰能俦
　　澹防轩口号
　　四面湖光中水居虚明澄照印如如既云澹矣于何防心不波时趣有余
　　景明楼
　　水志昆明足兰舟防防通隄形亘南北湖色界西东云榭欲临彼镜楼恰在中徘徊因易舫遂渡芰荷丛
　　睇佳榭
　　昆明水长祗旬余到防鸣榔可泛诸却又愁多不愁少人情无定竟奚如
　　湖西南角有佳防岩榭睇佳因以名波态岚光斯合防今年问景乃初行
　　千重水树入镜鉴防叠云峯标画圗两两三三舩续到不殊蕉石望明湖【是防亭台规仿西湖蕉石鸣琴为之】
　　畅观堂
　　岩堂据崇顶向逺揽虚明气接西山爽水临北渚清云霞归岫澹荷芰映波荣底事为观畅雨旸近适平
　　懐新书屋
　　书屋窓向西稻田凡数顷雨润日晅之芃蔚簇新頴廽思望泽时日夜心耿耿既霑复虑多盼霁仍怲怲即今晴实佳额手稍徼幸然岂敢自娱三秋待犹永书屋付不知漠然虚以静
　　玉带桥
　　长隄虽不姓髯苏玉带依然桥様摹荡桨过来忽失笑笑斯着相学西湖
　　水村居
　　防家连郭外一水到门前左右鸡豚社髙低黍稻田可因验民计益切祝丰年茅土风犹在小停着系船
　　咏痕都斯坦白玉杯
　　痕都捞玉出河濵水磨【去声】磨【平声】成制絶伦百瓣细攅稳承足双葩夹辅巧持唇琼瑶自古来西域精致而今胜玉人不以饮醪以啜茗戒防恶防乆书绅
　　杯圎而椭口四出趺攅菊英下围敷叶十二左右长叶各一上出及杯唇稍外偃复有两花下垂承以短叶可用执玉既莹浄制薄如纸良材巧琢非中土玉工所能仿佛也
　　题恽夀平临各家画册
　　慈竹慈鸦【范寛】
　　慈竹丛生伯仲扶更看傍晚集慈乌怡情花鸟将山水寓意何如此善乎
　　栁堤春牧【恵崇】
　　蘸影轻黄上栁丝緑芜新水牧塲宜村童卧背眠方熟牛瘦春忙正不知
　　晴峦暖翠【黄公望】
　　平逺山根浸水湄暖烘日色翠含滋林峦岂必规规仿却是精神入大痴
　　云生泉涌【赵孟頫】
　　山出浮云幻晦晴泉垂絶涧闯然鸣髙人对坐相评较山色泉音一体清
　　碧山雨意【髙克恭】
　　矗矗春山濯翠鬟涨増春水泻潺湲泉声却襍雨声落难与分疏是此间
　　江山胜览【赵伯驹】
　　倚岩髙阁俯长流江面风帆来往舟记得金陵永济寺寺楼纵目作清游
　　小赤壁圗【董其昌】
　　松江何不可黄州大小应齐荘氏周恰是香光赋诗防漫疑玉局作词逰
　　花溪月影【李唐】
　　微云轻籁晚昏黄澹沱平湖进野航月影溪声留不住雅宜如是阅花光
　　丛篁碧涧【管道升】
　　野彴流泉落瀑音丛篁夹径翠森森小亭石畔人踪絶作者应知寓意深
　　溪山积素【李成】
　　雪霁东山素尚凝清溪一棹泛空澄伊人耐冷非无谓链得精神朗似氷










　　御制诗三集巻九十
　　钦定四库全书
　　御制诗三集巻九十一
　　古今体一百五十六首【庚寅七】
　　西直门外作
　　视朝还紫禁趂晓命轻舆雨泽幸及节田功观改初烟郊歴沃若绿垅总芃如却念西成逺心怀敢即舒
　　小憩镜清斋有咏
　　溪斋液池边路便一临憩阶南琳池澄檐北石泉翳常时艰致水雨后胥增势风度树隂凉露湛花光丽适可小徘徊几暇无多事
　　韵琴斋
　　上源水既足假山泉各涌曲流洒阶前激石活沄溶其音中宫商而殊金石种似是七弦调又非指鼓动一雨众美具坐听娯心孔
　　焙茶坞
　　贡来龙井雨前芽焙法南方精且嘉荷叶晶晶满擎露收将耐可瀹新茶
　　罨画轩戯题
　　岩轩恒在斯一嵗一二至至则画罨前四时景各异气韵复生动似胜石渠秘知然而弗然自笑殊多事
　　题画舫斋
　　北岸别镜清东岸至画舫相去虽不遥犁然殊景况镜取池之清舫喻室之状而皆有资水其胜各弗让得泊斯为佳岂必试风浪
　　镜香室
　　斋正室则厢　临一池上晓日照芙蓉其香镜中飏露叶珠光擎风葩霞影漾鼻根既已清心所亦因畅设拟对斋展画是周昉障【画禅室所藏名画荟珍册有周昉纨扇图写莲塘景特妙】
　　古柯庭
　　叶齐铺得满庭隂翠榦棱棱尚郁森四百余年风月异老柯犹识古人心
　　得性轩有防
　　天命之谓性性实得于天人孰不具之失多鲜或全克己复礼为复岂由外焉借镜以循名吾谓非本然然则如之何率修愿勉旃
　　奥旷室
　　入幽得廓意怡然七字成章便向前几席清凉笔砚洁笑斯曽未久周旋
　　养心殿晩坐效白居易体
　　都京亿万户烟火从来盛紫禁虽九重自当炎夏令未如御园中水木实清净视朝纵循仪一端示勤政避炎而弗行岂曰持躬敬宫墙日影落殿角风来竞五明讵借挥三幡颇堪证白傅亦有言凉乃生心定心定更几暇遂因试理咏
　　汉玉谷璧
　　周官周礼制曾遗后世称珍概汉之我独睾然缅姬室措刑黼饰太平时
　　自髙梁桥泛舟由长河回御园即景
　　太和晓日视朝回趂爽长河画舫开拍岸盈隄涨水足溯游鲜值自兹来
　　沼园乐善路经过倒影楼台写碧波遮莫泊舟寻栁迳缮营欲笑向縁何
　　广源闸隔水髙低那畔兰舟傍岸徯易舫川途还便进不须白业访招提【万夀寺即枕长河岸边】
　　绣漪桥入即昆明淼淼波光镜浦平却是水华亦需泽香霞过雨总舒荣
　　鳯皇墩峙水中央檐际波飜防灔光屈指三年未经入主人自问有何忙
　　到岸轻舆返御园有谁章奏金门沿縁半晌足游目过此应非敬所存
　　夜雨【闰五月廿八日】
　　快晴已多日嘉喜依旬作势悠扬备听声踈宻轮涤炎隔牖逺送爽揽衾频翻觉难成寐思他咨怨人
　　喜晴
　　朝来还宻霔午过遂开晴似此如人意真舒望岁情风花香送峭曦叶影含晶敢曰心斯慰益因敬畏生
　　恭奉
　　皇太后御园赏荷即景成什
　　迩来时雨复时旸略可农祥慰
　　夀康
　　鳯艒沿观岸禾茂象筵张对水华芳庭心曦影全无暑浦面霞光却有香嵗嵗承
　　欢如一日十千为日嵗同长
　　咏檀玉莲朶如意
　　比徳皆君子亭亭自葆光看来本同色嗅去若生香说已闻茂叔挥曽咏頴阳问宜何处置宜是芰荷乡【御园中每嵗恭奉圣母赏荷处】
　　溪亭对雨【六月初二日】
　　侍
　　膳观荷歴晚飱
　　鳯舟恭送返前园溪亭闲坐避炎暑西北云生逺宇昏殱磹光飞霹雳鸣湏防峡倒复盆倾向时酷热驱何处顿欲添衣凉气迎
　　连日时隂复时霁丰隆作势意犹酣晚来阵雨净收去防蝀拖开天蔚蓝
　　风
　　赤夏热其常雨后风含爽碧天无纎云髙曝金乌晃仙籞既清澄文轩复朗敞盆卉各摇芳庭树纷逓响桃笙流四筵葛襟披五两与共散郁陶茂对欣长养
　　盆荷
　　盆中种藕根出叶亦田田水弗几寸深波无数尺圆不染性原同益清花犹鲜下可游锦鱼髙讵藏苍鸢相看傲平湖何虑采莲船
　　瓿松
　　黄山多竒松其种【上声】不一足贾客移之瓿船载他方鬻柯以数尺计概有凌云局根以数嵗植貌有千年朴大似方朔窥王母小儿目
　　夏日池上居
　　池上偏宜夏日居漏长髙阁适几余略欣时雨时旸敢防曰明曰旦初隠几那教梦栩蝶凭窓便可数【上声】防鱼芸编岂必捜竒衍二典三谟足起予
　　抱朴草堂
　　迳入竹篱曲堂逢茒舍开朴欣无与比趣以不频来嘉防当庭直闲花傍砌偎几间供笔砚得句便言逥
　　绾春轩口号
　　百尺垂丝緑影铺敞轩逭暑坐斯须忽然拟向长条问流水春光绾得无
　　解愠书屋
　　顺则惟尧时解愠惟舜代相去未百年弗顺而愠逮大禹遂泣辜风日下堪忾尔时至于今复四千余载解愠讵易言披薰慷以慨
　　豁如堂
　　轩窓防朗喜薰披花露盈盈香满墀悦目赏心宁在此大公顺应絜于斯
　　乐性斋
　　万物皆具性惟人最灵矣近乃性斯率逺或情所使返逺而合近得乐性无比固亦匪外来其目戒非礼顔斋当铭盘永言玩厥防
　　芥舟
　　水中亭子小而幽喻物名之曰芥舟舟已非舟芥岂芥两防离即幻随流
　　御湖雨泛【六月初八日】
　　已喜宜旸数日晴逺天荟蔚暑云生西风送雨连波立画展潇湘片刻成
　　急防繁珠挟八音声难为谱色难吟曲池大有江南意舟泛山塘虎阜寻
　　绘雨山房【在北逺山村】
　　山村久不到乘闲一泛船夏云挟雨来湏臾天水连山房可憩坐据床眄飞烟岸树既迷离庭草益芊绵许诗景毕肖米画神都传犹欲问颠翁似此恐未然
　　耕云堂
　　山堂近北墙俯视见墙外墙外复何有水田横一带绿云蔚芃芃怒长【上声】雨既霈耕耘忙农夫胼胝力诚惫所以廑祈年斯实苦之最
　　晴望楼
　　雨既优霑宜是晴髙楼纵目惬予情禾风黍露摇晶朗嘉与三农望阜成
　　题和阗玉桃源图
　　是图刻渔人始舍舟入洞口未见秦人意
　　舟自溪源舍迳从洞口寻行行初极狭去去欲穷深屋舍犹未见仙凡觉异音渊明当搁笔五字作何吟
　　题方琮山水
　　苍环复翠罗乔树好音多是处诚天宇谁家此硕薖凉声泛仙籁素色落飞波独上髙楼者知他意属何
　　夜雨【六月初十日】
　　晚热既过甚夜雨知必然梦醒才二更响听垂檐泉时行正斯际三朝晴已连霶霈谅无妨未免心畧悬心悬匪为他所为廑农田
　　喜晴
　　曰旦起披衣伫立望天宇润气湿襟袖宻云喜不雨既而云散风既而日朗午变隂渐爽凉虽炎非溽暑遥想田畴间炙背欣农父
　　泛月
　　碧宇无纎云夕阳髙树晃对时豁郁蒸吾心亦舒昶清风既满湖下舂渐隠榜过月在午扬辉焕晶朗徘徊欲入怀拟议难成象百层紫金塔横卧波沆漭如是从谁闻华严大方广
　　月宇襍咏
　　新月
　　夜明三日见哉生碧汉寥寥凑朗晴虽是西倾倐飞下迎人意已防分清
　　月
　　渐移东向渐光明弓様还疑羿待抨窃药奔来千万载似犹逥顾未防情
　　望月
　　日日看来忽就圆问谁能解是因縁玉轮解以初无识如是亏盈任转旋
　　湖月
　　御湖围廓寻常识入夕防防顿觉遥俯察仰观非二体欲伸手掬镜璇霄
　　溪月
