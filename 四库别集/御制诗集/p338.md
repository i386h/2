<!-- { "loadSidebar": true } -->
　　细雨有声不见丝千林惟觉润含滋旬余快霁资収获蔬圃欣兹又及时
　　清风
　　迎靣吹来湿且凉泠泠淰淰飏烟光茂林避雨权教坐解送山花一段香
　　再题空翠书楼
　　书楼曾是不恒来来亦何尝坐乆陪今日无端消半刻秋霖有意博吟裁迎襟飒爽掀帘入谋目溟蒙共牖开得句肩舆原即去扵凡淹系底为哉
　　对画亭口号
　　踈不嫌稀宻不遮玻瓈虗朗胜窓纱今朝朅尔逢秋雨画意从新换米家
　　半月湖
　　倒壁影青螺名应借玉娥汀蒲尚防翠防栁自婆娑饮【去声】鹿来踪伙逰鱼乐趣多列谿山水发不月涌金波
　　晴
　　昨朝彻日雨忽宻忽踈霏侵晓驱云散蠲炎送爽归农夫将获稼猎骑逮行围岂不欣时若怵哉盛满机
　　咏古
　　吕氏着春秋其言颇近理出车入则辇佁蹷机由此枚乘作七发犹不失斯防髙诱何务竒翻谓乘谬鄙蹷机训门内曾未闻经史既曰出与入岂门内而已佁为痴騃貌蹷逆疾同痿乗辞实警佚诱注未精揣【按枚乗七发出舆入辇命曰蹷痿之机正引吕氏春秋取务以自佚之指为椘太子下砭而髙诱好竒改注乃以蹷机训门内之位其说扵经籍既无可据而所称宫中防翔扵出入云云尤极矛盾即谓乗改吕氏佁蹷之机为蹷痿之机文似小变然攷佁字集韵曰固滞貌说文曰痴貌读如騃而吕氏原书又有处足为蹷为痿之语不惟扵义无阂抑且扵文允符诱强作晓事恐贻误方来不可以不辨而李善辈収入选注亦可谓失精核矣】山中恒步行葢欲自砭耳怀古咏其事文固难言矣
　　登四面云山亭子
　　到来弥月始言登曰不踈慵信孰慿半为少闲半艰咏因他地占最髙层
　　纵目朗然更蕼然万山髙下拱阶前凌空飒沓天风落疑是广寒奏管弦
　　秋宇寥萧秋日晶秋云片片逐风行今朝一践秋山约万树当秋自赋声
　　啓跸明当往木兰索酬吟兴陟崇峦笑他玉局非精诣髙处琼楼何碍寒
　　嘲鹤
　　鹤翼已长成翔翥皆由已朝腾山城外暮宿山城里如此清凉境信足安汝止而何意忽迁竟自忘归矣啄粟山田间夜遇守田子捕捉将来献鹤颡愧有泚因忆昌黎言歆羡古之士或扵周不可秦椘可之仕彼其热中流尚识去无地【叶】咄哉青田姿胡乃昧此理
　　留京王大臣奏报得雨并秋成丰稔诗以志慰
　　自春徂夏逮新秋时若情知将稔収未及登场尚缱念【近作有眼见康年歌玉塞缱懐闗内可相同之句】乍披奏牍喜盈眸横陈粮价皆称减【王大臣及府尹奏到各种粮价单较核上月每石自减一钱至二钱五分不等】回忆心期幸已酬嘉霔更欣霑五寸翻犁尤利种冬麰
　　热河唘跸往木兰作
　　雨过沙溪潦水収川原铚艾喜迎眸兴飞捺鉢初排驾愿惬瓯窭幸满篝守吏分疆逓来接村民生计自为谋轻于什一山田赋莫慢催科事苦求
　　轻隂
　　轻隂忽送一川凉云过旋披暖异常近墅菜蔬叶芃緑遍山禾黍穂垂黄虞人殪虎村民喜【济尔哈朗图旁近山势陗复有虎伤犬豕及人前驱连毙其二一尤大前掌侧厹村民言向所见踪良是巨害永除莫不称快】春种驱牛秋获偿谁曰塞搜特行乐防多农务借谘详
　　阿穆呼朗图行宫作
　　一由旬里路非遥满谷秋田倍觉饶数宇轩庭颇足憩千庐竿帜各为招石泉陡涧银拖界霁景嶤峰翠落标瓯研适当神谧处闲来摛句亦清超
　　进伊玛图口行围即事
　　今嵗应西进溯源伊玛图虽云小猎试【初进围场交界与其就道闲行遂命小试猎骑】即是大搜模骏马天山换【扵乌梁海买骏马至即于围中试射】苍鹰旷野呼驰麅毙一矢差不负弯弧【是地尚近村庄兽殊少适有一麅驰至彂矢毙之】
　　八月廿六日防古王公等献宴即席得句
　　资生四种既繁稠【防古以马驼牛羊四种为资生之具】更喜谷间稼稔収【内扎萨克今亦大半种艺并招致农民収田租之利矣】朋酒称觥遵往嵗霁云覆幕防中秋千山锦绣髙低叠一水笙簧宛转流绰尔齐终【防古弹火不思吹笳奏曲谓之绰尔齐】观洒马【即诈马俗谓之骑达駻】古风偏爱以时修
　　霜【八月廿九日】
　　秋暄逮北哨青女始行霜亦不须鸿信本无碍雁行【谓猎骑布围也】欣催鹿期到【鹿必待霜降天凉而后荅鸣】初觉茧衣凉缋事诚后素千林锦旋【去声】张
　　古长城
　　延袤古长城东西数万里其説出防古克勒木迤逦【防古语谓城墙为克勒木】汉书称龙堆仿佛疑即此蜿蜒走山川见田岂谬拟向曽为之记浅言抉深理天地自然生南北限以是设云人力为早应就堕圯然今果限谁内外一家矣
　　重九日作
　　诘旦
　　仙庐侍膳逥芳筵重九列藩陪恰欣红叶迎霜染漫惜黄花背节开岭峙巴顔秋富丽【防古语巴顔谓富西岭之名即眀日猎场】峯围哈纳石崔嵬【防古包围墙谓哈纳是峯似之故得名驻营即在峯下】欲询千古登髙客谁到兴安顶上来
　　暖
　　兴安草犹緑细毳猎中原晓只轻霜防午常暖日温鹿声虽迟【去声待也】冷马牧实资暄【暄则草緑而肥宜牧马】南望耕桑地宜农不待言
　　雨【九月十二日】
　　木兰九月雨秋暖实殊常万岭迷烟意千林翻湿光布围难更罢闲猎审何妨片刻风云卷晴生满谷凉
　　栁条边
　　盛京栁条边木兰建一致彼乃亘界设此惟据要置所以限内外事殊实同意周遮禽兽山匪牟耕桑地麋鹿穽诚甚雉徃斯愧【孟子斥齐囿曰为穽称文囿日同民其辞皆已甚而害意木兰原有盗兽之罪重亦不过发遣岂有如杀人之罪之理然诚使雉兔刍荛者羣徃而不禁则民将争占相攻久而雉刍荛之地且不可得矣所谓尽信书不如无书也】猎罢出崖口栁条尚余翠守吏边外迎【出栁条边则扫除皆地方有司董之非围场章京之事矣】孰不遵兹制犹然上古风示此结绳治
　　出哨
　　出哨歴山田纳稼率已毕町疃圃场间崇墉积一律徃嵗霜降早晚荞或致失今嵗霜降遅收荞倍坚实陇蜀望全副索绹葺庐室不饥自鲜盗村村乐宁谧椎髻蓬头軰迎跸里门出尔我诚何脩幸兹遇丰吉
　　瓦雀
　　瓦雀信何谓其性依屋居有屋防有雀无屋雀亦无万物具性灵易简成中孚梦醒尚昧爽啅窓前呼始悟宿行宫晓景非氊庐
　　逥跸至避暑山荘作
　　乗时大狝木兰回三日仙荘拟暂陪【拟于此驻跸三日憩众】弥月看他才眼瞥百年例此得心开树余緑叶因山暖菊有黄华傍砌栽霭霭明窓上曦影个中依旧引吟裁
　　晚桂
　　山荘仍有桂花黄今嵗余暄迥异常曽见中秋微吐粟为【去声】婪逥跸乆舒芳色惟卉里元吉色香是风前胜妙香不识江南似兹否菀枯遅速耐评量
　　乐成阁
　　村村比栉更崇墉揽景城楼喜动容今嵗秋成真可乐又闻糓贱叹伤农
　　丛碧楼【在碧峯寺】
　　松梢遥见刹竿双寺后书楼朴且厐行亦不辞延逺迳坐惟喜近向阳窓叶踈林杪全呈岭水退崖根只剰矼犹是昨来题句防碧云倐为【去声】绛霞降
　　西峪
　　西峪秋深好林稀见逺峦嫩暄称【去声】逰渉飒景助清欢阳巘芜余緑隂崖叶缀丹凹中得屋暖明防凭窓寛题壁行将遍摛毫亦底难然当弭吟兴欲以待田盘【将以逥銮之便徃田盘一逰】
　　有真意轩
　　俯仰风行与水流太空落落只清浮咄哉真意固如是岂在寻常色相求
　　入古北口即事
　　溯防潮水又逥辕万壑羣山锁隘门塞上秋犹不觉冷闗中曦故喜披温行防緑幕连前路【往嵗塞外叶落入关犹见緑树今嵗秋暖塞外树亦尚未凋】饶积黄墉接野村刚为吾民庆逢稔何来糓贱有烦言【畿辅今嵗秋成为数十年所罕遇而民间反有伤农之叹可见人心太不知足其何以承　　天佑耶为之怃然】
　　题韵松轩【在丫髻山行宫内】
　　种松将欲古形呈十载光隂瞥眼征【未至此者盖十阅嵗矣】迥异寻常聼谡籁田盘想此逓先声
　　自田盘西谷取道达静寄山荘叠旧作韵
　　云表遥瞻雁塔栖搜还便道又循西防欣暖日峯头下不使寒烟谷口迷翠柏丹枫皆旧识千岩万壑待新题十年重此邀
　　慈豫【癸酉秋搜返辔曽奉　　皇太后至此一逰屈指阅十年矣山路不可行舆命王公等扈　　辇由白涧行宫信宿至静寄山荘】信宿
　　安舆为【去声】就低
　　双峯寺
　　云罩将寻防上层双峯先此叩初乗闼排似二而不二禅防非能已是能对壁何殊晤开士施檀宁为【去声】允山僧【是寺向就頽废故旧有施檀空切山僧望之句然旋即量为修葺以复旧观已屡有诗】败空成住权胥置恱可山容进歩登
　　咏法蔵寺松
　　法藏松防古一株满院凉盘拏张繖盖苍翠逼衣裳祗有青天覆足教白日蔵笑他摩顶树者个未能忘
　　云罩寺
　　法蔵歩予马云罩犹天半有进而无退到亦可一旦调御夙所识依然满月面屏营只瞻礼奚用名言讃横楼唘窓户匡牀坐霄汉诸峯拜下风万象供静观
　　上方寺
　　落落松风襟袂凉万蚕丛里防羊肠上方已自云中迥云罩相衡乃下方
　　云椒盘下万寻强山寺居然号上方了识名言那有定精庐息念领天香
　　驻跸静寄山荘作
　　层峯暖烘【去声】小阳曦【时十月朔日】絶胜田盘揽结宜泉向冷中飞百道山从老防露千姿批风抹月几前度深翠浓丹又此时今嵗登楼望有喜连村纳稼总如茨
　　题澹懐堂
　　澹人懐自是深山况值冬山此陟攀防爱书堂善名副相于棐几趂防闲天倪信觉三霄近绮撰应须一例删虽以逢年来问景敢忘图易与思艰
　　晓
　　庭柯禽噪声冬山亦已晓岚光恱须眉旦气清懐抱纸窓明更暄东岭腾朱鸟信可观希夷且遅穷窈窱阁章适逓来擘画晰理道
　　恭迎
　　皇太后至山荘
　　关中塞外有山荘防防时巡
　　凤辇将养
　　志由来期
　　恱豫
　　髙年所喜正
　　康强诸峯献
　　夀皆堪指万树恒春自在芳今日田畴应庆幸幽人岂独乐徜徉
　　婉娈草堂
　　流丹飞翠绘冬初覆草书堂可展书何必婉娈称嫩景风人深意每兴予
　　对瀑放歌
　　避暑山荘曽对瀑纵遥吾已探其源静寄山荘亦有瀑其源未可计里言贞观遗迹晾甲石是为小畜始入园园外千溪复万涧谁能一一穷灵根落斜曲注势莫御雄排戛撃交腾奔遂至草堂擘崖出香鑪紫烟为仲昆抑又闻之星宿海其源乃在银河存视此近逺更何若一笑掷笔皆戯论
　　朶山亭
　　芙蓉一朶蕚华敷覆以檐亭十笏逾面壁片时得句返西来大意是同殊
　　半天楼
　　岩楼防上层驻跸定须登眺聼于焉迥襟懐率可慿问山入冬净题壁以年増石鼎茶烟细飞为云缕凝
　　雨花室
　　盘降骈罗万玉堆雨花之室小延陪文殊有问诚何谓摩诘无言已费才窓为向阳成乆坐山如饷景喜频来西峯日影摐摐下恰是其间得句逥
　　题董其昌婉娈草堂图【悬田盘婉娈草堂中即因此图而得名也】
　　草堂婉娈原如画又得香光印以图怪石奔泉自今古那从形响辨同殊
　　天成寺
　　稚冬暖景耐逰山初地天成熟往还一水拖绅延寳筏两峯排闼敞禅闗鸟非问法皆吟梵僧不看经只爱闲霄汉之间万松在好乗清暇试跻攀
　　万松寺
　　攅簇石林寻迳细遮罗松海得居幽佛无拣择语如信那更祗园此防投
