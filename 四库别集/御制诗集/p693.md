<!-- { "loadSidebar": true } -->
　　溪馆不过几偶凭席无暇暖语诚仍即看经史束之阁枕葄其间笑几曽
　　四宜书屋
　　夏凉冬暖总相宜秋月春风更最斯雅合四时读书乐毎来却坐不多时
　　无邉风月之阁
　　风声月色满懐披遮莫无边谁所为放眼三千大千外笑风月亦有穷时
　　涵秋堂
　　东风解冻物昭苏即景惟春秋似无却是虚堂如有説庭前几个竹知乎
　　逺秀山房
　　向西三架山房小逺挹西山秀可餐林树春初犹突兀岭姿峯态得详看
　　染霞楼
　　楼临波影霞斯幻楹冩云光霞乃真幻幻真真都置却设为甘雪恰宜春
　　緑帷舫
　　冻觧溪犹有薄冰舫收船坞泛何曽临溪得此緑帷者意足烟波资揽凭
　　飞睇亭
　　安澜景本冩隅园【海寜陈氏圜本名隅园南巡时毎驻跸为阅塘暂憩之所因赐名安澜园并于御园肖其景云】位置亭台肖以宛飞睇问予心所缱海波犹未走中亹【海潮由中小亹来往则南北两岸民田庐舍俱获安堵今潮势仍由北大亹因命接筑鱼鳞大石塘实不胜缱念耳】
　　烟月清真楼
　　太古以来此烟月烟清恰防月真宜倚楼拟欲一相问识此清真者复谁
　　采芳洲
　　卉未发荣冰在池倚栏尚匪采芳时设云意寓离骚者司马迁言更可思
　　题宜春殿
　　宜春试问以何宜孟雪兼期暮雨时【谓孟春暮春也】所欲奢哉岂易副惟斯亟尔邦能怡栁薫方午烟偏罥草茁向阳露更滋万物观他饶自得吾民辛苦可忘之
　　澄景堂
　　结则为冰融则水水与冰皆具照理水隣虚而冰隣寔玻璃虚斯铜实矣二物胥可以为镜了当以彼喻乎此堂临冻沼鱼未负得照于实非虚拟要在澄乃鉴方平吾于鉴人防其防
　　味真书屋
　　书史有真味此人共所知然味不在彼在我宜思之味更有臧否其能辨者谁辨矣复在行法戒分毫厘得臧味乃真吾今亦含饴
　　咏方竹杖
　　此君多圆者此杖以方看有节真无沗不雕寔反刓匡牀闲倚箦旧澳可思竿撰尚他年待吟先五字安
　　仿倪瓉山景用题瓒山树真迹原韵
　　叠嶂试为仿山意丛枝未冩置林情有余不尽托闲想认影求真恶浪名
　　云林山树长防为杨维桢所作气韵天成自然生动向曽题句兹得佳纸因仿其笔意成是巻以限于边幅冩山不冩树所为尝鼎一脔耳
　　上元前夕家宴宗亲即席成什
　　奉时行庆例应循具尔节前集懿亲有事罢筵倐三载无端开宴又聫春今今昔昔能弗忆语语言言且自申傍晩同云复弥布其霏甘雪望仍频
　　上元灯词八首
　　六花傍晚信其雱【是日雪】剪水镂氷势未央谁识连朝云勒雪【昨近屡作云而未雪方切盼泽沐此瑞霙真应时及节也】为【去声】留元夕节増祥年前三白巳骈填雨雪欣逢雨水天【昨刚过雨水为正月中】讵秪平添灯景丽由来佳祉兆蚕田
　　九陌千门共嘉节称觞献夀是家家陡思齐豫经灾处【上年各省多获有秋冬雪亦普徧霑足而山东河南以黄河漫口尚未合龙毎深厪念】岂乏向隅暗为【去声】嗟
　　佻正数【上声】日刚三五望魄偏逢两日遥【是月十七日始望】试向稠人咨故事谁云今日不元宵
　　斜飞刚见一星红敫靃流光倐满空太乙神权助青帝得教火戏烘【去声】春融
　　玉舞一天云蛱蝶金攅万树火芙蓉朝正四国都教预【向例紫光阁及上元赐宴惟防古诸藩及回部降畨等兹特命朝鲜琉球南掌暹罗四国陪臣亦入宴观礼伊等欢欣感激庆从来未有之遇朝鲜陪臣黄仁防洪秀辅各赋七言律诗一首呈进词防诚恳文采可观因各赐笔墨牋幅以示奨励】欢喜陪臣庆始逢
　　鸡踏鸾翔舞七盘流虹喷雾跳双丸东方礼义国称古诗进陪臣亦可观
　　三元首祚迎和鬯万国春台【火戏名】乐皞熈百年嘉夜皇都景保泰心犹念在兹
　　上元后日小宴廷臣即席得句
　　上元雪防谢荘衣庆雪婪灯例事依【小宴廷臣例用上元后日于御园前殿额曰正大光明】柑席虽云节已翌桂轮仍是望之几【是月十七日始望】山罍房爼寕须亟下效上行亦慎微一爵非三矧多又【国朝凡大小筵防惟进酒一觞并无三巡九举之事】金莲那借送宵归
　　共喜祥花汜胜徴条风霁后未寒凝聫情以雅虽时对踵事之华虑日増佳语谁陈两般鉴【谓君鉴臣鉴】明廷未炷九枝灯和阗宴椀排方丈岂易视乎倍惕兢
　　西北风【正月十七日作】
　　戊戌仪封决南岸深虑北风阻合龙【戊戌仪封南岸十堡之工惟喜西南风逼溜归入引河而东北风则所最忌若西北风犹可吹溜东趋较胜于东北并曾有诗纪事】辛丑仪封决北岸排溜斯冀多北风迩日正值合龙际风从北或西或东前日东北酿嘉雪今朝雪霁西北雄风吹西北引河赴【此次北岸青龙岗之工则惟西北风能吹逼大溜由引河直达正河而堵筑坝工亦不致着重施工较易为力迩日正当合龙吃之际得此风力佑助颙望益切】堵坝事半资倍功惟是刻期畧已过【上年十二月廿二日阿桂等奏引河于正月初十以前可一律完竣堵合之期约在上元前后昨五月十三日复奏引河挑展寛深俱陆续完竣计其容纳之水较前多至一倍有余坝工口门仅存十九丈现在督员弁一面加筑髙厚一面外镶防风遂渐进做务求步步稳固以期一举蒇工等语目下已过上元而合龙之报尚未奏到殊深缱念耳】南頋滋益心忧忡
　　汉玉斧佩歌
　　玉也视若匪琼玖千年土气受而乆防文非秦汉所有三代以上丁甲守抚之光润不留手却无英气发扬露【叶】出土胡为弗胫走有可欲焉人知否
　　题呉之璠刻竹笔筒
　　刻竹由来称鲁珍藏锋冩像看传神技哉刀笔精诚可于吏吾当斥此人
　　胡廷晖归去来图
　　彭泽折惭五斗腰飘然归去不终朝载瞻衡宇家人将近泊矶舟子招无意闲云出岫淡知还飞鸟向松乔分明横巻公麟仿【石渠寳笈旧藏李公麟归去来辞图巻以其笔力薾弱不似公麟真迹列为次等】小帧翻为别体标
　　题苏轼澄泥鵞戏砚
　　澄泥制砚肖鵞鶃背刻东坡想用之设以换羣遗事论斯人诚不愧研【平声】斯
　　题含经堂
　　例以新正到而当节过初稍闲事逰辇趁暇可观书即此应知愧【趁暇始观书应愧非勤学也】何曽得趣徐无穷最经义研义目瞠子
　　味腴书室
　　荟要收四库【是室中列书厨弆四库全书荟要】味腴沃一心六经言与行【去声】诸史古和今子已分粹驳集犹资酌斟如云逾尝鼎厓畧在精寻
　　淳化轩得句
　　含经淳化隔非遥接以逰廊数步消嵌壁苕华已旬嵗暎珠蕋又春朝寳镫亦自云楣缀綘蜡何曽午夜烧近奬嘉言曰返朴行无能祗曽増焦【昨大理少卿刘天成奏近时风俗请崇俭还淳一折予心是其言而行之实有所难盖太平日乆由俭入奢不期而然骤加禁令罹法者转多且防手好闲者未免失其资生是其言可谓嘉奏疏而以为治世之良法则未也因将奏折发抄并通谕中外咸知此意】
　　戏题鹤安斋
　　始作鹤安斋谓宜适其性既不翦羽翼亦省梁稻供【叶】侵寻数十载翼长去无剩青松朋若失白鸥鸣鲜应斋安鹤未安名实似庭径既而静思之胎仙本清净戞然返青田得所夫何病鹤安斋亦安辞多此为咏
　　暎清斋
　　三面渌波清几扇蜃暎暎清清暎乎賔主殊难定仰观鸢之印俯察鱼之泳上下一化机逰目归澄性设喻藻鉴材其施唯顺应
　　豁如室
　　书室无长【去声】物豁如觉其寛予心欲如之戞戞觉其难大公顺应物豁如方得言然斯犹可勉而更有致艰祈嵗冀屡丰用人求尽贤切切存旰宵安得舒心田弗舒非豁如对室恒愧旃
　　敦素堂
　　书堂敦素称素色正含冰设以还淳喻惟应从俭能太平斯日乆黻饰以时増心识良言当【去声】行之愧未能【返朴还淳寔为政要务然江河不得不日流而日下风俗亦不得不日流而日侈况太平累洽之时人物繁滋乎此保泰持盈之所以难每思刘天成之言为之惕然】
　　合翠轩
　　春气始将和春光尚云稚冻枝渐柔苏吐叶实则未书轩观题额乃名曰合翠却似弗相副而实无害义防有菁葱时何必急此际
　　新赏室
　　今春今日室是赏又从新墙外薫黄带【李贺诗栁缀长鎻带】阶前向緑茵化工观醖酿易理验元仁论语少曽习愿为温故人
　　题玉镂小屏
　　竹林笑傲七贤同始末原标晋史中欲问幕天席地者谁诚不负玉人攻
　　右竹林逸致
　　敲碁抚画乐忘形髪白何妨双眼青遗迹松年半疑信【石渠寳笈旧藏刘松年九老图巻嗣复得二巻尤为髙古苍秀似唐人手笔或亦系松年所为而无名款其真伪究属疑信叅半也】岂如玉汝看斯屏
　　右香社髙风
　　咏官窑小缾
　　陶成修内故称官不谓兄难弟更难设以簪花论品格诗中岛瘦与郊寒
　　题永乐雕漆峯云松籁香盒
　　翠岫闲云出苍松飒籁含徘徊坐髙士眺聴自忘谈全泯雕几迹当如图画叅于中贮沈水雅合供瞿昙
　　咏古铜壶砚
　　砚谱曽未别体撰【近着砚谱端歙诸石古瓦澄泥畧备而独无铜砚】范铜得此实剏见顕祖禾生説诞哉【砚范铜为壶式形制朴雅墨渍深厚按北史齐顕祖本纪始有禾生铜砚之文又李方叔帖称米元章铸生铜砚甚佳是砚虽无铭款而色泽古旧当是数百年前物也】元章笔墨诚无间续存别体付懋勤亦弗临池习六文太保之训曽熟读语托好古徒云云
　　不怿
　　御园风薫栁上元雪宜麦对时应有豫而我独不怿不怿所为【去声】何合龙望信迫初拟月之望过期念弗释【嵗内阿桂等曾奏堵合之期约在上元前后是以旬日来缱念尤切详见前西北风诗】五百里奏至手战封章擘【正月廿二日午刻阿桂等五百里奏至若报合龙当六百里加驰奏今仍五百里以为别有故心甚惧之】诚恐非佳音却报引河辟两坝各进占下埽易为力【阅奏据称于正月十九日卯时开放引河水头较引河底髙至四尺余初开之时奔腾下注势甚迅驶河头当即冲深畅达大溜已掣三四分金门水力亦减现在东西两坝各剩一门埽日内乘机卷进増长坝台即可挂缆堵合等语览奏仍不免厪念然事已垂成更不可欲速因批谕令其加慎惟兾　　天佑　神助迅速蒇功日夕盼望佳音耳】赖
　　天佑
　　神助合龙应在即奏称慰予懐未慰愁増益待驰真佳音金隄巩无易
　　横云堂
　　诗客咏耸青画家喜留白均示横云意寓意于无迹兹堂据山腰山云友莫逆有时冩栋盈何妨润几席为雨固其佳即雪亦诚益
　　留佳亭
　　日色风光鼓荡梅心栁眼差排寄语韶华欵欵何妨且自留佳
　　思永斋
　　思永着虞书细绎具二义一曰永修身一曰永后世五帝官天下修身一巳备三王家天下后世应并计一修巳为艰并永任尤萃思之益凛然于斋敢安恣
　　乐性斋
　　性相近也习相逺乐则陶然憧则纷寄语欲寻孔顔者危微之际慎须分
　　师善堂
　　主善以为师善本无常主人能我未能胥可师资取言行固当然一艺莫非补愿勉无厌学懿戒以为所
　　湛虚书屋
　　解冻东风拂面来平湖渐觉鉴光开恰临书屋翻芸简心暎虚明湛古哉
　　绾春轩口号
　　栁色微黄未作丝春光春意已如斯举头偶见檐前额欲问将何以绾之
　　题宋坑子石荷叶砚
