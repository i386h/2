<!-- { "loadSidebar": true } -->
　　仙家楼阁迥宜秋瀛海瑶山翠欲流风月清华赢四季水天朗澈绕三洲露浮金掌凉初动雨过银河暑尽收尘世景光难入咏崇情只拟广寒游
　　白玉杯
　　出璞色如脂成杯圆中规琢磨工有绪古朴制无竒坚白谁腾説亷贞我欲师流霞曽不泛禹训已昭垂
　　承光殿即景
　　金源乔木防松槐簇就团圞七寳台太液秋风窻里挹西山颢气座间来墨壶琴荐俱堪抚阁漏阶签且漫催馥郁天香飘桂子此花雅合月中栽
　　斋居
　　斋居值仲秋
　　方坛临次祭阊阖秩金丰歉筹农计西成定大局二鬴犹中嵗春旱夏继涝此获实意外【叶】宵旰慰悯忧慙徨感
　　明赐瑞玉将报
　　贶灵鼓方调气今秋已云徂来年愿如意
　　题李世倬山水巻
　　藓砌新秋有落桐纱防却暑尚耽风石栏干外明漪皱犹见残荷着意红
　　玉枕
　　素朴独无文兹制出羣何人真截玉【白居易诗角枕截寒玉】高士可眠云漫作邯郸想诚堪翡翠焚淮南传秘诀曽以不闻闻
　　题李勉玉泉琴
　　王孙位将相侃侃持正议荣显非所耽自号幽清士【叶】平生善鼓琴雅尚还自制笵铜成兹器嵗月犹亲志【池中刻唐肃宗丙申年月有八日咸阳乐幽淸士李勉捐俸铸造廿有二字】置弦一攫醳玉泉声尚沸因忆响泉磬丰剑今何寄重人匪重物望古兴遐思
　　新月
　　急就西移为转东情知数转便应中素娥盻莭兴心别诗客睋空不语同半魄旋飞榆树杪微香已度桂花丛露凉风静雕栏畔小立依然个影胧
　　邹一桂秋英巻
　　派接徐黄江左邹寒英设色足风流纷开木本及草本底论深秋与浅秋蝶欲黄而犹待染叶将红者未曽收玉栏金井休开展犹恐霏烟露欲留
　　尚书蒋溥奏进所刻御制诗集书此志懐
　　伊余有结习对时耽属咏赋诗何必多杜老言诚正况乎居九五所贵行实政享帚虞舛缺综录予所命【自丙辰迄丁夘所作诗已积有四千余首上年曽命翰林中书等分巻缮写】杀青匪素志既成姑亦聴裒然宛成帙十二年言行其间悯农切今昔颇可证治未臻唐虞志徒希贤圣他年讽兹什慙否复难定
　　董邦逹枫溪观瀑图
　　从心不逾矩得意可忘筌堪识此图妙休将六法诠髙人宛濠上飞瀑自云巅枫叶落英似武陵然否然
　　万夀日题【有序】
　　庚午八月十三日为朕四十夀辰廷臣以庆贺筵宴为请者槩弗许并降防禁各督抚朝谒然
　　慈宁行礼正殿受贺与夫乾清家宴例不可缺顷因遵
　　奉
　　懿防继册中宫嘉庆洊臻礼仪既具邈然忆向岂恝诸懐且左顾九列都无与朕齐年者矣因用杜甫蓝田九日之韵漫题近体聊亦寓意云尔
　　浄敛缃云碧宇寛宜旸嘉与物皆欢中宫初正名偕位万夀齐朝衣与冠有忆那忘桃月莭无言闲倚桂风寒晚来家庆乾清宴覕眼三年此重【去声】看
　　古玉巵
　　峚山良种瑕不匿磬口径圆逾周尺古人之器君子德千年焕发光而泽縁底细缬流霞色青莲醉此三百石贮之温室雄虹射六清醴齐浮未得防酒有戒古训式
　　题苏轼书金刚经巻
　　矿窟炎洲善比形【轼自识有人凿山取银矿至深处闻有人诵经声发之得一人云吾亦取矿者以窟壊不能出平生诵金刚经自随每有饥渴即若有人自腋下以饼饵遗之殆此经变现云云】无聊聊复写金经三乗总出胸前卍四句全提舌本青宿世由来原佛子齐谐奚事説奎星烧猪佛印相勤请一笑遗之换醁
　　中秋日即景
　　雨过晴空爽气深兴豪酬景一登临自来都识团圞莭此际频増今昔心寳月光生沧海上金风香在桂花隂宜秋帖子当年咏旧绪含毫杳莫寻
　　题倪瓒设色水竹居图
　　踈林淡墨倪迂法寳笈常收纪有诗设色苍然宜水竹雄浑笔合薄黄痴
　　王防秋山草堂图
　　静看黄鹤山樵画神蕴锦里髙人诗两行秋树红复绿独防中峰参且差意行水宿皆适性谷粒坊芹可乐饥茅檐把巻何为者此间奚必重题词






　　御制诗二集巻十九
　　钦定四库全书
　　御制诗二集巻二十
　　古今体一百八首【庚午七】
　　秋日奉
　　皇太后时廵以继册中宫先谒
　　二陵遂幸嵩洛发轫京师即景成什
　　气爽秋宜狩天髙吉撰辰自来传警跸都觉有精神揭露滋兰埒龙旗出鳯闉
　　大安舆敬奉中壸制重陈
　　冠剑瞻依近苹蘩谒拜新触懐愉以戚问俗富还贫念结嵩阳麓吟期洛水濵传闻今嵗好便徃阅髙囷
　　过潞河
　　潞河潦虽退平川水犹涨以此例永定狂澜讵能障黍茎带沙痕结穂欠丰壮景异向所观凭舆増悒怏颇有为解者云此河滩上本为水由处人不与相让于兹得免潦髙田恐无当我闻吁益颦何莫非吾民使人有余地孰与水争利髙下皆获収吾愿其少酬
　　朝鲜牛
　　牛有性懒者服重行数里便卧莎草畔鞭挞亦弗起有适朝鲜人娓娓言所以云惟朝鲜牛习劳每异是负载不辞疲领穿亦前耳但遭疾疫行空羣多病死不如性懒牛遇疫活者有【叶】福善而祸淫竟难谌此理
　　凉
　　野甸清宵景向凉行人欲换葛衣裳协时始觉临秋仲获稼行防筑陇场呌草虫声含露意漏枝蟾影淡烟光依稀昨嵗关山外吟倚离宫夜漏长
　　过三河县道中作
　　此处山溪喜顺流蒹葭两岸潦澄秋农夫铚艾相逢问尚幸冈田过半收
　　始愁旱已继愁涝忽忽浑忘歴嵗时华黍香风披马上今来稍觉一舒眉
　　白涧行宫晚景
　　离宫飒秋风古庙森虬柏苍然暮色暝蟾光露林隙梵唱隔墙闻清机引无斁镌题在壁间拈吟复今夕
　　凉
　　午热昨朝剧心欣利晚农秋凉今晓峭人喜适行踪山逼风多劲天髙露更浓本无题句意频奈妙题逢
　　望盘山口号
　　常时望见田盘翠马上驰情得句频一自山阳开别墅较前情更十分亲
　　题翠云山房
　　翠云山房我所喜言之不足长言之林犹隠叶秋禽语峯不藏形白鹿窥昨忆春风吟月色【去嵗春初驻跸】近收王防图杜诗【近有题王防秋山草堂诗】寄语苍崕及緑树何能尔许引清思
　　恭谒
　　孝陵
　　佳哉气郁防启万帝图鸿歴数方归
　　圣指挥始自东金瓯贻后泽石马纪前功追逺心恒凛还因树厚风
　　恭谒
　　景陵
　　音容心永识
　　徳泽梦难忘讵敢空吟杜奚当早识昌念兹钦继序倬彼仰
　　羮墙孺慕
　　明楼下盈盈泪满觞
　　桃花寺偶题
　　山馆当秋一再过蜃窓眺逺畅懐多讵眈野景抒新句且喜髙田熟晚禾阶下泉声答松籁云间树色隠峰螺缥缃挿架闲繙阅愧较羲皇治若何
　　小筑云轩幽赏存田盘明日驻山园何妨少许胜多许不道无言超有言风入单椒吟桕槲露凉扁石净琴樽瀑飞九叠清音壮便欲因穷云外源
　　秋日奉
　　皇太后驻跸静寄山庄
　　卜筑敞云扄无过数日停由来治人者岂可恣吾宁秋日烟霞洁仙山草木灵以兹奉
　　慈豫延夀万千龄
　　纡跸驻山庄中秋过半强林姿踈间宻峯态翠含苍出峡泉犹壮度松风已凉稍停谢公屐书史静徜徉
　　寄题云罩寺
　　盘山向我如无语我到盘山必有诗旧嵗登临最髙处白石緑字镌清词今来游歌宿两日髙处风寒姑不必倚窓逸兴已遄飞又寄新题隣旧律今今昔昔徃复还阿谁心闲果是闲诗成掷笔大笑道譲尔千秋占此山
　　钱维城逺涧泉声图
　　田盘搆石室素壁着成图暎发山容秀萦廻水态纡纵眸遥箔外侧耳静琴俱画境相参处难分殊不殊
　　松
　　枕石緑髪苍顔是松不及此间求诸古人谁似黄绮合在商山
　　云林石室
　　诘屈兰椒路转通到来石室碧云丛秋山留得夏山緑柿叶先于枫叶红千朶峯莲入葱蒨四垂天盖倚崆峒镌崖朅咏昨秋句依旧时光黙防中
　　秋英
　　秋英颇耐寒山中顔色好丁星露光绰约乱云藻蝴蝶大于掌栩栩幽丛绕所遇非世间应是烟霞表双成在瑶台千年不知老
　　半天楼
　　髙处为楼号半天田盘万槩览都全设无竒句堪酬景但是凡人便合仙东指沧溟呼皓月北临紫盖鬰苍烟落来花雨浑无着卉歙罡风扫四禅
　　晓逰天成寺
　　仄蹊晓露湿丛兰秋半金风了不寒石抱土生竒树瘦迳穿云出小天寛暗泉声是东阳乐翠柏舞为瑶岛鸾不羡仙都结遐想每来初地惬清欢
　　西甘涧
　　迤逦盘藓磴芬菲逓仙药岭复见云关花宫隔絶壑风旛自飘梵溪桥疑度索草庵已幽絶何必侈雁阁山僧八十翁长跪进所作渉言即失之奚论意指错石室倚绳床结揽兴遐托云浆冽亦甘吾将事泂酌
　　东甘涧
　　西甘路转即东甘问景聊耽古佛庵领要何须较冰水纷投真是拥青蓝崇情果契妙中妙禅恱那逢憨者憨【憨山为田盘名宿】小阁开秋宇净向来吟绪个中函
　　古中盘恭依
　　皇祖诗韵
　　圣日髙悬紫盖峰行秋驻跸见
　　尧重阇黎七十能言旧方外还思
　　徳有容
　　憩古中盘精舍
　　十笏才强万景収坐来棐几忆前游云岚朝暮无恒态况是今秋与昨秋
　　林天石海自重重石罅霏天花紫茸风送入窓风拂去维摩无着着何从
　　缭白萦青最上层鸟飞不到意俱腾自惊竒句从何得隠有山灵导我曽
　　桂
　　垂垂金粟亚盆闲花信迟因待此间【今嵗中秋桂花始半放】牛放别来逢盛放盘山却幻作香山
　　望少林寺
　　半天楼上开窓户万笏丛中望少林云际梵音常缥缈松梢塔影自森沈欣于所遇何空色乐在其间足古今笑我闲愁经半嵗何妨一晌空【去声】尘心
　　石林精舍
　　精舍四围环石林既幽且朴静而深室中虚白无他物几上萧闲蓄一琴是处畅观颇役目此间閟景足澄心何来橡子庭前落乱蹋枝头归晚禽
　　赋得山气日夕佳
　　名山有灵气日夕更清佳峰黛衔羲驭壶莲报酉牌霞烘云态变霭送谷寒皆暝色苍烟合林声天籁谐暮钟来岭寺归鸟下岩斋五字柴桑妙悠然兴企懐
　　夜雨
　　山中欲雨雷势怒暝色合云失岩树北风始送凉丝来倒井须防檐溜注迩来午热殊苦烦涤炎添爽欣清喧荞麦未刈菜在圃兼资树艺利晚田我昨登山向南望低田潦水犹滉漾伫待涸出播秋牟游兴未抵心惆怅呜呼何时雨旸逺近时若慊吾心少雨即止毋为霖
　　晴
　　夜雨生凉喜快晴朝来天宇益晶明千峯日耀芙蓉色万涧泉流琴瑟声萝磴防茸含宿润麦畴指顾事新耕我原后乐先忧者不共幽人独徃情
　　池上居
　　竹柏妙神心山水乐仁智田盘蔚山秀合以水相济飞流有数派滙合入平地设法叠石岸为池半亩计荇茎易滋鲤鲢族颇备其上搆云房屧石波心至澄协静观天半沧浪意
　　登半天楼
　　三日山庄三度登坐来逸兴总飞腾因知心是无穷蕴怪底佛称最上乗浏莅天风吹万窍偨池云岫列千崚于今始识田盘妙防萃钟灵擅独能
　　泠然阁
　　云搆据霞标月天栖岭复此中亦何胜千峯在吾目谷口幽籁动泠然吹髪緑玉女洗头盆可以供濯沐奚事羡御防旬五劳仆仆
　　蝉
　　秋风太液已稀声何事山中复嘒鸣应为重听将隔嵗不辞鼓翼趁暄晴
　　攓云亭
　　山庄最髙处建亭名攓云云却在足底把捉徒云云长啸倩谁答秋空惟碧旻
　　八月二十三日作
　　山庄逢国忌黙处罢游歌此日终身恨流隂睫眼过谒陵方在即存剑竟如何
