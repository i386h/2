<!-- { "loadSidebar": true } -->
　　防禹其鱼功不刋川敷土下民安九州既奠爰分域四海会同永宴澜毛晃指南因有述文渊阙氏乃无端【宋史艺文志不载是书明焦竑经籍志载禹贡指南一巻宋毛晃撰自为可据而朱彞尊经义考则云未见又云文渊阁书目有之不着撰人书目成于杨士竒与焦竑为同时不应书存而佚其姓名岂未加深考耶】焦竑志籍传名著朱子説书取训鑚千古根源率由溯诸家附会概祛谩独于分野称星宿未识恢恢天道寛【史记天官书二十八舍主十二州注引星经如云角亢郑之分野之类乃以二十八宿主十二州分配无余此外更当何属夫天无不覆星丽乎天亦当无不照今十二州皆中国之地岂中国之外不在此昭昭之内乎且其间有地少而星多亦有地多而星少以天度地舆凖之亦不均如井为雍州陜西甘肃皆是其道里之广已非两舍所能该而今拓地逺至伊犁叶尔羌喀什噶尔较禹贡方隅防倍蓰其地皆在甘肃以外将以雍州两星概之乎抑别有所分属乎此又理之难通者葢分野之説本不足信而灾祥则更邻于识纬皆非正道晃是编于山水原委考证明当不泥诸儒附防之説故朱子书説蔡氏集传多用之独惜其引春秋元命苞谓某星防为某州流为某州并载及占验与分野説虽不同而意则相似犹不免于拘墟之见耳】
　　题木镂山水画
　　六法古来惟画师今看刀笔叠生竒浅深不借纸墨染髙下宛分松桕披僮子抱琴若有待幽人倚槛那无思设如汉诏相提论返朴艰哉只愧之
　　咏六经
　　易
　　三易夏殷周互殊伏义岂不先【去声】唐虞有人斯有乾坤理各蕴心中会得无
　　书
　　二帝三皇治俱在克明无逸训堪聼寄言万世为君者一部应当作本经
　　诗
　　六义従来贯古今流为廿四襍难寻无邪一语挈领要研练徒劳费绮吟
　　春秋
　　黜霸尊王义正淳年余四百事传真三家作传有公谷何独邱明称素臣
　　礼
　　尚忠尚敬尚斯文礼出于周撰述纷繁则不当简宁可伯夷寅直训尊闻
　　乐
　　命防教胄八音宣防过还因虑有偏后代许多读书者乐经何事独无传【六经之名见于经解乐与诸经并称今乐记一篇惟附于礼记即司马迁作史记每言六经六借而所着乐书阙而未备褚少孙仍取乐记以补之盖乐经之失传乆矣】
　　题吴道子天龙八部中四部圗二首
　　唐代珠林迹不多【唐人画神佛像流传至今者极少秘殿珠林旧藏唐名人巻轴无多而真迹尤为难遘】半隣真耳半犹讹楞伽髙足尝先弆【卢楞伽为道子髙弟珠林向藏其无量夀佛画轴及应真画册并系真迹而所収道子栴檀神像及文殊像寳积賔伽罗像虽有曽经作賛者似皆出于赝作此巻笔力古劲信为吴生神品今始得之名迹遇合非偶固不在鉴赏之迟速耳】道子超神此后罗论格名言闻赵郡【巻中蘓载跋云道子画神妙自然使人喜世称道子为画圣不如此不称其名并言难易在工拙而工拙之中又有格焉画虽工而格卑不害为庸品云云可为笃论】识真为记有清河【明张丑着清河书画舫载逰子此巻定为真迹并为记其源委】杜惟诗圣吴画圣曽未留题理则那【杜甫吴生逺擅场乃谒元庙波及之词未曽题此巻故云】八部天龙只四在【巻后王澍跋云八都已鱼烂其三谛审之不然惟前二坐像后二立像当为正神余皆其眷属耳张芸叟题记可据详见识语中】安家割裂赖张传【书画舫载朱子跋谓巻出长安安氏张芸叟题记云其兄弟析产分而为二此特其半云云张丑亦从其説是此巻仅存其四在北宋已然矣】足惊旋复令生喜尽态因之故极妍坐立正神都赫奕趋跄眷属总诚防吉光漫惜惟片羽防见丰城或合全
　　斋宫叠去嵗对雪诗韵
　　卓午同云蔚以兴满期对雪昨年仍须防防去原孤望展转看来未易徴也识春长期可待却縁泽歉闷先増【去嵗畿辅虽屡霑雪而近京一带被泽不过一二寸】肃斋
　　穹宇将承祀事切
　　祈农倍惕兢
　　题元人三阳开泰图
　　百羣各取一名义实诠阳童子荷棰坐杨朱譬语良平安传竹信佳丽发梅芳开泰曽拈説益怀干惕长
　　咏和阗玉茶椀
　　中椀材赢中爵加用非盛酒用盛茶调神真是有余润比徳更称无防瑕汉史快心异玉局明廷襄典类琅琊【奶茶亦酪类御殿赐茶例用之】和阗嵗贡兹成例天宝龙光羾物华
　　甲午新正
　　祈谷前一日诣斋宫作
　　太和玉辇唘平明【乗大礼轿出宫至太和门前御玉辇启行午门鸣钟】钟应午门始发鲸西北诸蕃哈萨克排班跪送式仪程
　　石衢黄道直如市肆骈罗列两邉百嵗休和人乐利皇都富丽故应然
　　瓣香九谒
　　皇干【殿名】退即斋宫致洁防积雪松根殊去嵗【近觉望雪】颙祈厚泽徧春田
　　祈谷礼成述事
　　咫尺
　　皇穹顾諟瞻元辰俶祀致精严
　　祈辛值酉留熟叶卜日为人来复占乐具金声还玉振腥陈一孰与三燖征番曲直惟
　　昭鉴奏凯颙希莫久淹
　　人日悦心殿
　　祈辛回喜恰成人退以询
　　安爱敬申依例兹辰彻宴乐【是日遇　　忌辰例不奏乐】无妨应即事逰巡正希琼岛春隂好已觉瑶轩淑气訚曰此悦心那易悦西川捷报望来频
　　题庆霄楼
　　琼岛层楼号庆霄开韶节亦近元宵银花火树从无赏【上无节例于御园陈灯火宴外藩从末于此□赏】燕贴旛近可招翰苑词兼规颂献黻屏意切雨旸调凭观万户诚殷富曰教惟慙化尚遥
　　蟠青室
　　山廊沿縁下书室名蟠青石壁包屋内复可攀以登其实均位置遂有高卑形徒因嵗月陈便似天然成久假而不归子舆语义精
　　酣古堂咏古
　　堂中贮古书酣书因酣古酣古讵虚言殷□不逺夏【叶】殷夏亦遥哉金元明近睹尔时万嵗山又曰琼华岛【叶】山巅广寒殿今已为窣堵择胜或搆筑即因其柱矶坐堂翻书篇宁不惕然惧【叶】惧堂思良方方在无逸所
　　写妙石室
　　曲折玲珑穿石洞洞穷书屋得来宜不须抽秘重言妙室以无言写尽之
　　盘岚精舍
　　穿洞至石室复盘石磴下磴尽仍为洞进步宁当罢窈窕既多致支撑若巧架咫尺幻景光出洞乃精舍迎面围千岚全气忘百化防笔吟剏得只因值清暇
　　题古遗堂
　　金元遗迹逮前明揽结无端兴感情介福延和【皆殿名】那有实玉虹金露【皆亭名】只余名【见王绂北京八景图识语】苍山淡淡云将吐古树萧萧叶未生小坐虚堂抚芸帙诗书义示不重评
　　抱冲室
　　冲为深亦复为虚生白因知室此如设喻临民及莅政满盈是戒足箴予
　　题道宁斋
　　屈折迥廊转斋从屋里通缥缃霏古馥牖烘【去声】春融益志玩周易名言忆召公初韶何以识梅蕊渐含红
　　看画廊口号
　　山廊高下步岖嵚突兀乔柯叶未森今日展看是谁画李成一幅小寒林
　　漪澜台
　　溪堂俯液池漪澜名以此元氷尚未酥镜光平似砥便有防风作安得縠纹起漫嫌艰副名害不思其理何寒弗为暖何氷弗为水试看凝冱间有波在其里
　　坐氷牀至镜清斋因题句
　　行水惟舟行陆舆于氷二者总成虚嘉兹适用他难驾亦曰乗时功可居遂至清斋在壶似仍慿镜沼擘奁如春屏春帖黏人日颂有规焉足啓予
　　焙茶坞
　　缦转回廊取势斜两间朴屋名焙茶非其时亦擎茶椀中人例事勤周遮一盆古梅初放蕊复有胜屏装防绮或云假究不若真笑指鑪瓯奚异此
　　画舫斋偶咏
　　氷沍舫艰用斯斋镇斯舫浮实若浮虚岂必资波浪悬镫曽未燃缀胜乃偶向小坐不逾刻去亦弗回望似兹何借兹自笑诚无状
　　古柯庭
　　虚庭橚矗耸乔枝一例千林未叶时恰似江州禇与孟不须物色望而知
　　奥旷室
　　于奥兼致旷所欣斯室兼假山蔵径路真树避楣檐境与目为永情将景共恬无僧可擕至擕则论华严重华宫茶宴廷臣及内廷翰林用四库全书聫句复得诗二首
　　四库辑书焕东壁七言聫句聚西清台衡乙乙都抽思检校彬彬亦署名【四库全书总裁既令概与吟宴并其总校之翰林三人亦令至重华宫入宴和韵】曰谷恰欣逢任养【是日壬戍任养于壬更符八谷祥占】月干更适建文明【正月建丙寅明炳于丙文明之象也】漫言嘉防斯和乐心在金川愿洗兵
　　琅嬛秘籍歴增多从事谰言觉太过【琅嬛记载张华尝为建安从事游于洞宫遇一人于途问华曰君读书几　何华曰华之未读者二十年内书葢有之若二十年外固已尽读之矣因共至一处大石中忽有门引入一室陈书满架其人曰此厯代史也又一室曰万国志也惟一室封识甚严有二犬守之曰此玉京诸秘籍二犬龙也华厯观诸室书皆汉以前事多所未闻者华欲赁住数十日其人曰此琅嬛福地岂可赁耶云云古今书籍即在人间者岂能读遍华所言未免过夸不必石室秘蔵始足证其妄也】史乘书仓屏忌讳【初下采访遗书之防应者寥寥意必督抚中疑有忌讳干碍字面预存宁畧毋滥之见以致观望不前因复谕各省以既下诏访求遗籍岂有寻摘瑕疵罪及收蔵家之理令各明切晓谕释其疑畏于是天下之书皆踊跃呈献】稗官襍识概搜罗要拈摛藻先誊缮【御花园摛藻堂中本就大内所有书籍分四库贮之曾有诗云芸萹贮万巻牙籖分四部云云兹命于敏中王际华于全书中择其尤精者别为荟要与全书一体缮録仍按四库陈弆堂中】典数【上声】开元广勘磨著作酬他业勤肄施行愧我政如何
　　彚辑四库全书聫句【有序】
　　月建炳明车轨正同于斯世运承熈洽图书宜盛于今时申十行而搜访维勤勿使名山终秘备四库而网罗殆遍所欣积简纷来虽成编尚待以嵗年繄聫句可徴其事实溯自丹纶既沛玉署初开永乐大典犹存芟汰之而菁华斯撷羣玉珍函富有防检焉而宝气常新矧岳牧皆因逹情以陈即簪绅亦愿抒诚为献于是浩如烟海委若邱山匪示所归曷寻其绪诏翰林使分校漫辞矻矻穷年抡大臣俾总司期在多多益办畴堪夀世流传先付雕梨孰称钞胥采择还资擘茧其或羲娥并摭许略标中垒之题纵嗤曺郐无讥亦附着华林之録焚膏典勘下逮诸曹给札分誊兼徴多士缥缃部别储东观而广集其全纸墨工同列北堂而并荟其要苐是雠讥扫叶冀不愆三写讹形并教椟识还珠庶无贻一痴谰语乃命发厥簏笥披彼华腴入酉山俾尽防其尤呈乙览得遍观其妙五七字吟觇源本亦云尊所闻焉百千家流判淄渑惟曰识其大者尔乃丰占绥屡典过
　　祈禋涓八谷之良辰展重华之曲宴堂廉情洽分藜聫四七星躔馆局题探授简及二三儒席涵泳乎经史子集词贵得宗排斥夫月露风云体毋涉靡尚论千载以上仍此勑防典学之深心嘉惠万世而遥初非好大夸多之创举抚兹贞元迭啓际开甲而象愈光昌讵惟音韵偶拈叶由庚而咏徒舞蹈已哉
　　【御制】重熙累洽万年清蒙业承庥戒满盈爰以右文期鉴古
　　欣兹嘉防集聫谷辰典洽初筵唘芸籍题拈大雅铿先布
　　十行罗閟笈【乾隆辛夘壬辰屡　　诏访集天下遗书　臣舒赫徳】分标四库锡嘉名【辑书之始即以嘉名为请命以四库全书名之】开元部庋徴轮辂【书分
　　经史子集四部始于唐开元时】永乐编储
