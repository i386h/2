<!-- { "loadSidebar": true } -->
奴婢呼主人为衣食父母，则事主当如事亲。为人仆者为人臣，则事主当如事君。作者岂独为主仆起见，其亦借以讽天下之为臣为子者乎。至于文词之美，想路之奇，又勿谓是余技也。苟曰补天，天非顽石可补，须此文成五色，差堪补之。天下慧业文人，必能见赏此书。笔炼阁主人尚有新编传奇及评定古志藏于笥中，当并请其行世，以公同好。
