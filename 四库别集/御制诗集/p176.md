<!-- { "loadSidebar": true } -->
　　防古奉佛惟谨木轮中贯铁枢可转动集梵经于轮间大者支木架以手推之小者持而摇之旋转如风谓一转功德与持诵一过等
　　印成十二部真文转法轮称佛所欣孰半字还孰满字即熏闻已即成闻随风旋转扬黄教【防古谓喇嘛为黄教见必膜拜】度世娑婆遍塞垠如此翻经诚甚易释迦何用雪山勤
　　赐盛京将军阿兰泰
　　出寄干城入侍宸【阿兰泰在御前侍卫里行】据鞍矍铄尚精神东都留守分明是应领耆英会里人【阿兰泰年六十余而须鬓皆白故戏及之】
　　赐吉林将军傅森
　　数处开牙尽有名大东坐镇翼陪京将军底事无勲勣累洽重熈值太平
　　碧栁图
　　山名防古语谓砺石为碧栁在克尔素边门外癸亥东廵过此曾有作今歳至吉林应进伊屯边门取路少北而东故遥见之
　　旧识吉林路遥瞻碧栁图依然峰矗彼曾忆句吟吾何日山为砺流年隙过驹拈髭长若许罨画了无殊
　　八月朔日作
　　日日复行行暮停还晓征恰临秋仲月也歴巨千程奉懿承欢切思
　　先修祀诚龙沙户庭度鸡羽牍章呈讵是能柔逺惟云此励精每因揽塞穑亦与喜西成较猎同人乐驰驱騐众情吉林佳气近马首向东迎
　　下河州县复有被水处亟命抚恤兼示董事者
　　去歳涨徐淮哀鸿被重灾金隄虽顺轨日日系吾怀麦收既报丰夏种亦称既如何临西成将食夺之匮下河诚水乡疏导宜周详急须引归墟岂徒固隄防分命及专差相视谋瀹排浚疏诚得法此灾复何来闻奏日徬徨守臣何为情截漕留帑金救此嗸嗸氓
　　即事
　　一马夺繮一马踶左牵右控齐伏之处以从容力有余【叶】安虑鸷曼与介倪羁絏鞍勒旋可施一驰万里惟风追牧儿能事葢若斯指不胜屈名纪谁王良孟贲徒称其幸哉说项人人知
　　栁条边
　　西接长城东属海栁条结边画内外不闗阨塞守藩篱更匪舂筑劳民惫取之不尽山本多植援因以限人过盛京吉林各分界防古执役严谁何譬之文囿七十里围塲岂止逾倍蓰周防节制存古风结绳示禁斯足矣我来筞马循边东高可逾越疏可通麋鹿来往外时获其设还与不设同意存制具细何有前人之法后人守金汤巩固万年清讵系区区此树栁
　　入伊屯边门
　　部落行将遍吉林望不遥迎人山色近碍路涨痕消村墅经枫叶边墙进栁条初来原故土所遇匪新招瞻就心何切勤劳意岂骄省方逢大吉宝穑报丰饶
　　红叶
　　碛沙迩日惟黄草峰石今朝有锦林借问丹青是谁染动人尔许识秋心
　　台尼堪
　　外兰昔日正王师【国语谓汉人为尼堪我　　太祖首征尼堪外兰肇兴王业也】三逆遗羣亦戍兹【康熈年间平三藩以其遗类戍此守台因名曰台尼堪】万里流迁怨谁致百年户口庆今滋即看多稼连冈熟那觉严寒傍塞竒试语尼堪归故土转应哀吁叹仳离
　　新月【八月四日】
　　闲云天宇净眉影见媌娥又报中秋近不期一月过氊庐依旧好山树不妨多试问朝歌令删修今若何
　　村行
　　语言不异旧音声新到颇怀故土情白叟黄童皆忭喜山村水郭动逢迎
　　播谷艺麻羣力作弯弓习射暇中兼寻常记得淳风美即景还教取次觇
　　糠灯土舎防生尘草履布袍粗蔽身十二羽林皆识否汝先原亦若斯人
　　移人漓俗是皇州触目花街复酒楼快看吉林村落景古风不易返从头
　　赐吉林将军及官员兵丁宴
　　黄幔青山皜日晴沛丰欢宴浃羣情恩颁军士皆鳬藻席预嘉賔适鹿鸣【时防古王公扈驾者亦令入宴】却喜多人能旧舞【国朝喜起舞乃旧俗宴乐每用之俗所称嘛克新者也】翻嫌小部镇新声本来此地无租赋底用当筵吁减征







　　御制诗二集巻五十一
　　钦定四库全书
　　御制诗二集巻五十二
　　古今体七十九首【甲戌八】
　　车驾至吉林得七言排律十二韵
　　逾千塞甸歴迢迢畅慰初心到一朝
　　天作髙山保之永地呈沃壤壮哉饶星分箕尾神臯衍俗重耕桑协气调左氏浮夸纪周晋史家建置攷金辽为藩南接陪京近扼塞北临黑水遥一旅艰难缅亶父两畨廵幸遡
　　唐尧【康熈年间　　皇祖凡两次廵幸至此】绳
　　先惟是期无忝裕后还因视不恌问
　　寝承欢常爱日勑几熈绩每衣宵劭农为庆农逢稔省俗犹欣俗逺浇军士欢防皆子弟戚賔侍从拟臣寮持盈保泰心恒凛蒙业延休志敢骄陶复
　　当年未家室沈阳因肇大风謡
　　驻跸吉林将军署复得诗三首
　　霏微夜雨晓来轻启跸油云倐忽生几防秋霖刚过阵满空皜日大开晴地灵信是庥祥兆人意都増恱豫情天作髙山景仰近应歆切切继
　　先诚
　　星汉南来直北流【国语松阿里乌喇松阿里者即天河也汉语因名松花江】萦迥漭沆卫神州城临镜水沧烟上地接屏山緑树头辐辏闾阎市中日往来舸舰织清秋设敎图入丹青画应拟宣城谢氏楼
　　皇祖当年驻棨衙迎銮父老尚能夸讵无洒扫因将敬所喜朴淳摠不奢木柱烟筒犹故俗纸日影正新嘉盆中更有仙家草五叶朱旒茁四桠
　　松花江
　　滚滚遥源出不咸【松花江即混同江源出长白山山海经作不咸山】大东王气起龙潜劈空解使山原折接上那辞雾雨添两岸叅差青嶂印一川萦缪碧波恬地中呈象原檐鼓【松花江以松阿里鸟喇得名松阿里者即国语天河也】石辨支机孰是严
　　咏人参
　　性温生处喜偏寒一穂垂如天竺丹五叶三桠云吉拥玉茎朱实露甘漙地灵物产资隂隲功着医经注大端善补补人常受误名言子产悟寛难
　　望祭
　　长白山作
　　诘旦升柴温徳亨【山名建望祭殿于此】
　　髙山望祭展精诚椒馨次第申三献乐具铿锵叶六英五岳真形空紫府万年
　　天作佑皇清风来西北东南去吹送羶芗达玉京
　　松花江放船恭依
　　皇祖诗韵
　　隆崇
　　长白佑维清松花江源山顶生飞流银河练影明萦回千里竹箭轻望
　　祭申悃和鸾鸣临江遂命青雀横水天上下秋光晶冯夷静恬涛不惊击汰直达吉林城沧浪之水义最精俯防直欲濯我缨讵必昆明习战兵隆崇
　　长白佑维清继绳
　　祖烈希景行从流宁为【去声】欣渟
　　松花江捕鱼
　　松江网鱼亦可观潭清潦尽澄秋烟虞人技痒欲効悃我亦因之一放船施罟濊濊旋近岸清波可数鲦鲈鲢就中鱏鳇称最大度以寻丈长鬐轩波里頺如玉山倒掷义百中诚何难钩牵防曵乃就陆椎牛十五一当焉举网邪许集众力银刀雪防飞缤繙计功受赐即命罢方虑当秋江水寒
　　尼什哈山
　　吉林城东十二里尼什哈山巍岌防度江揽景一登峰红緑清秋错如绮精蓝大士乃白衣何代补陀飞至此天池澄湛万山巅翠樾倒影波中美旱不知竭涝不盈亦不飞流落涧底地灵雩禜固其宜【吉林将军凡祈雨晴皆扵是山】兆叶维鱼谁所始【尼什哈者即汉语谓鱼也】
　　吉林覧古杂咏
　　克商肃慎致梯航楛矢陈庭理或常未必幅员归北土詹桓辞晋失夸张
　　荒略山原限大东汉唐纪载鲜精穷购诗只有鸡林使【鸡林即今吉林盖语音之讹】真鍳偏敎幸白翁
　　辽金以后率堪详府设黄龙因见祥地力三农真沃土舟通百货宛江乡
　　宣和声色恣情奢压境难回劲旅加可笑虱生幽五国风流犹自号琵琶
　　采珠行
　　圆流育蚌清且沦元珠素出东海濵旗丁泅采世其业授餐支饷居虞村我来各欲献其技水寒冻肌非所论赐酒向火令一试精神踊跃超常伦秋江川媚澄见底方诸月映光生新威呼荡桨向深处长绳投石牵船唇入水取蚌载以至剖划片片光如银三色七采亦时有百难获一称竒珍命罢旋敎行赏赉不覧安识真艰辛世仆执役非蜑户元稹何闗譬海神
　　咏鱏鳇鱼
　　有目鳏而小无鳞巨且修鼻如矜闟防头似戴兜鍪一雀安能齧半豚底用投伯牙鼓琴处出听集澄流
　　再题东珠六韵
　　讵是鲛人泣兼非外域求地灵多瑰产水徳正圎流龙吐岂无谓鸡衔亦可侔楚人非善贾河上有深谋掷米光能变倾盘走不留何须较合浦早愧五湖投
　　射罴
　　鸷曾闻虎畏色略较熊黄跧伏惟窝集防圎困猎行千钧徒蚺防一箭早踉跄七萃休称颂由来此亦常
　　射熊
　　汉代传开馆周诗叶弄璋徒敎劳土木何有兆庥祥攀树如生翼飞翎早洞肪羽林持以下赐职励戎行【时熊中箭垂毙一骁骑尹吉图升树持以下命赐蓝翎侍衞】
　　驻跸库勒讷窝集口
　　窝集夫何许遥瞻已不凡真堪称树海乍可悟华严紫翠纷閜砢茏葱锁防岩恰如望瀛渤未饮早知咸
　　窝集行
　　履山念无海泛水忘有陆今兹识窝集万彚惟一木江南塞北揽槩频岂无林箐皆子孙东方甲乙禀灵秀固应富有植类羣始从茈虒入麓口渐进萧森失见后祗容线隙露天光马弗敢旁遵路走不能娄举丹黄青亦有翻书莫辨名尔雅所纪限方域安能到此杞宋徴叅天蔽亏絶飞鸟其下菁英茁仙草落叶布地似黄金疑是长者来问道华严海防诸佛处一菩萨一菩提树心花显映多吉祥世尘逺隔如云雾宇宙以来便有此大椿扶桑非其比定应黙烦灵祗呵不知递阅人代几隂晴变幻光怪竒谷神出巧能尔为画师未可形容拟大匠讵敢斤斧斯初经奥壤心神清色惟真色声真声欲笑嵇含花木疏防笔聊为窝集行
　　八月十三日作
　　紫禁朝仪豳野间【时东廵取道吉林驻驆查拉芬阿林即于幔城行礼】晓晴信可悦
　　慈顔【夜间微雨晓即大晴】营临西水诚瑶水座对南山是夀山【国语谓夀为查拉芬康熈二十一年　　皇祖驻跸于此值　　万夀节山以是得名】亦有氷桃千嵗熟却欣霜桕万峰殷肇祥袭庆承
　　皇祖
　　先泽惟懐继述艰
　　松子
　　窝集惟木海粤有千年松防地数百尺始见枝蓬蓬下视万种树如祖临儿童间气孕灵实层出寳塔重【俗呼其殻为松塔云】鳞砌缬累累珠颗含其中碧幢及翠盖瑞涌巅芙蓉乔松遇已艰结子百一逢因知希世珍不与凡卉同玉角重堂卷甘腴香气浓可用资学仙讵惟能疗风旧闻取之法劚根僵鐡龙药房得一二谁惜山将空圗便事暴殄未可听其防命兹縁木求禁彼斤斧攻非关恻隠物惟怀造化功
　　再咏松塔六韵
　　岂是从空涌端宜凌汉防虬枝吉云拥蚌颗瑞星攅信可名仙品寜称挂食单稀珍惟五鬛方物重三韩朗朗千秋镜层层七寳栏还疑赤松子头着紫莲冠
　　霜
　　水镇凝银气山疑碾玉尘草花皆偃仰松栢独精神青女顔如旧麻姑鬓似新定知晴日暖万物润津津
　　中秋夕即事
　　赏节今秋未可行修刑此日惕予情饼自是颁千帐歌舞应敎撤六英蔽缺山峰倩髙逈复圎镜体仰光明兢兢敢拟寻常视兄姊何容较重轻
　　行围即事三首
　　控旧俗重三韩廵狩当秋取便防璧水圎流萦捺鉢玉山直影矗枪竿风前落叶萧萧下霜后平莎渐渐干获鹿较于北塞美
　　寝门特进劝加餐
　　崇椒择胜小徘徊为友为羣得得来八月有鹰皆掣韝【居切】齐风无犬不重鋂唐弓奚必千钧力汤网惟慙三面开日日留人待章奏持来马上便亲裁
　　枫槲丹黄松栢青谷神色色复形形待围籍草为茵褥驰猎阹山作户庭鳬藻众军皆子弟
　　龙兴旧地倚威灵觐
　　光扬
　　烈惟予责志奠皇图万载寜
　　雨【八月十七日】
