<!-- { "loadSidebar": true } -->
　　千里王畿霑腊雪阳春二月被甘霖
　　天恩今嵗真优渥益为【去声】纾心益惕心
　　陇麦芃葱实惬懐宁惟借亩治除佳去年此日那能忘曽是雺雺镇雨霾
　　四推蒇礼置朱纮逓进扶犂王与卿诸部囘人列观预【是日命随将军凯旋入觐之哈宻郡王玉素富暨各囘部贝勒贝子公伯克等于迎驾后并得入坛观礼】俾知国典重农耕
　　咏回铜防噜篘器叠去嵗避暑山庄咏唐时回铜器韵【有序】
　　防噜篘之制正圎而丰下上横鋬可左右纽髙五寸有十分寸之五口围尺有八寸腹围二尺四寸有十分寸之八中实六升许铜笵而金银错其文皆旁行囘字不可辨识西师凯还将军等与所俘武器并献命阿浑【通经典者】其名曰哈尔披野特者详译之具云元时回部有汗曰眉哩特木尔世居伊楞【地名在今希哈尔之西】甞得沙赖子【城名在伊楞左近】良匠喀吗尔所造用贮浆齐镂文悉祝嘏之辞叶尔竒木哈什哈尔世不乏一二见者其縁起载陀犂克【史名】云云夫天堂墨克之区辽邈荒忽歴代史牒所志支离牵合罔所折今荷
　　天
　　祖垂庥师武臣克襄成绩昄章其地氓其人乃至昔日旧物留遗皆得入中国而详其原委亮非获休屠金人与蒲捎苜蓿輙龂龂动色哆词之为也爰以长言系之俾传示来许不敢矜方物之逺益无忘绥辑之艰云尔
　　重器真迁防噜匜【旧作有迁其重器兹先之语】平回并馘献来时曽供菽水数升受亦阅春秋四百遗【其史所纪造此器时当在中国大元时嵗月不可细考约计距今已四百余年矣】喀吗匠镂眉哩用陀犂史载阿浑知讵珍三品精锓错保定方筹抚众师
　　惜阵亡提豆斌诗
　　去嵗正月初九日副将军富徳自阿克苏率诸师兼程进援将军兆军遇贼要战于呼尔璊时豆斌领緑旗兵列鎗礟对敌不期中贼铳捐躯诗以惜之
　　老将行间名久标【雍正年间西陲用兵豆斌即以禆将特着功伐后屡膺莭镇勇畧夙优】援师深入从【去声】票姚铺敦纵已占三防矍铄不期防一朝杜牧悲曽讥防笔孟明壮讵肯廻桡最怜来歙临终际强起犹虞众志摇【豆斌中创时犹力疾拊循诸将士奋勇杀贼】
　　后纛行叠前作韵
　　树丸火米符祥占【喀喇乌苏之役将士方坚壁趣援时于固守处得窖米赡军树上捡铅丸济用并获神助】孤军接应遂解严整师救和阗玉陇帕首蚁襍胥刘殱将以三路进扫穴侨如叔仲先潜觇狼狈挈孥预遁去二城降不劳矛锬竞作铙吹迓主帅徔今食饱眠亦酣选卒前遮复后义无返顾均雄男线天碛地罙入阻欲得虎子虎穴探明瑞邀之库鲁克以少胜众折祅欃富徳追及伊西洱用强驱弱如扫蚕鹿埵流汤贼屡败获铳搴纛军威添遁入异域卒献馘飞来报防红旗尖凯旋擕以贡武库阿浑译出其文詀【纛上旁行书命以托特字译之回中称通晓经典者曰阿浑】亦知福善祸淫道胡乃偝徳兴狂憸敌忾致力众惟惜事成志遂吾敢忺
　　劔行
　　逆酋小和卓木霍集占所佩副将军富徳大胜之扵伊西洱所获也凯旋奏进诗以识之
　　衭襓展室青萍寒一条秋汉溢波澜蛟龙水断犀陆剸呉钩薛烛古所传泰阶九防胥晏安欧冶之法谁则闲絶域尚武求精坚铦锋三尺不可刓弱肉强食必佩旃况彼穷竒肯离焉伊西大胜纛搴二酋仓皇駾走前获兹锐器羣讶观讯丑踉跄具致言劒藏霍集占身邉惟命是顾乃忍捐异封献馘师凯旋彤庭奏进出匣看光芒诚觉星辰连弢弆武库识嵗年保定诸部筹久全
　　惜阵亡总兵髙天喜诗
　　喀喇乌苏之役我师渡河猝被贼遮时总兵髙天喜奉将军令董率脩桥在后闻将军防阵中乃舍桥冲入贼阵以致阵亡推恩优防如例凯旋备悉其事诗以惜之
　　始由小校出从征优擢竒雄至总兵留后脩桥耻苟活复前入阵遂捐生绿旗中祗一人实絶域外传千载名裹血结缨宁让古诗非奨勇奨忠诚
　　玉牛叠旧作汉玉牛韵
　　和阗种玉如农耕河源捞取淘户能贡来命写喀喇【囘言牛也】形穏卧满脰黄钟鸣古牸呵防烦六丁叶瑞讵比聨嘉牲虽不可食非涂羮方物足徴遵路亨持盈偃伯惟屏营盘铭一例七字成匪夸耆定辉丹青
　　题李升山水
　　厜防擕杖送君行骑二茅龙上玉京只有淀山倒影在湖赊月伴涛声
　　大学士来保八十夀辰诗以赐之
　　八衮棃鲐茀禄増三朝禁近亮勤称温城过阙毋忘下东海为闾知有兴矍铄齐眉叶琴瑟徘徊绕膝侍孙曽皤皤元老多黄髪【时大学士史贻直亦年七十九矣】自是眀廷大吉徴
　　射八韵【有序】
　　门唘贤良抡材式资观徳阶陈蕃部肄武兼示柔遐爰循听政常程庶惬依光夙愿耦聨十五子臣之鹄并张隽获叠双齐夏之规胥叶以身先为则讵诩穿坚札七重俾目撃而存共喜侍长杨百步将告成功而匪懈益遵
　　先制以弥勤华林百戯异靡文差不负春园日永壁上
　　一观同壮志镇毋防朔塞风清
　　勅防协九经量职授眀廷志敢懈耆定治惟求永宁大蒙胥列侍中国式仪型繁弱月规魄四侯星写形骲音鸣未已鹄影落无停擅巧非夸已绥遐所适丁由来重弓矢庶以鬯声灵
　　赫濯于昭在钦惟
　　懿训听
　　河南廵抚胡寳瑔奏报得雨
　　大河南北麦为秋驿报欣闻恺泽优防是人心慰犹望又希嘉霔霈皇州
　　题张宗苍山水
　　粘壁昔曽未咏诗今知珍乃重【去声】题之恰如问水寻山者将谓竒穷转得竒
　　夜雨【三月望日】
　　仲春泽屡霑惟凛
　　天恩沐季月亦两沛【日及初八日】一犂惜未足不敢萌冀心无厌类望蜀昨午乃狂风惧蹈常年躅怵惕为不宁防我志满属入夕风稍停霾变生云族须臾雨即零初犹霏霡霂霶霈忽大作溜檐落响筑数过五更筹踈宻无断续求衣尚入土已优渥望外叨
　　鸿贶荣以为愧恧销兵致祥徴
　　绥丰和众庶【叶】能不益懃恁永祈万民福
　　雨后万夀山
　　雨歇朝烟泮以徐佳防山色遂逰诸昨今讶欲三春过池馆忽暌一月余叶嫩花嫣付苒苒峯姿波态只如如兹来有喜非虚语水满鳞塍秧布初
　　霁清轩
　　北方春雨艰自无喜霁时霁清今来喜雨既渥可知溪烟敛归岫花露垂恋枝衣气芬芳吹籁声叅差凭防生遥欣新耕争力为
　　听鹂馆
　　何必双柑斗酒亦有精舎竹林防啭栗留窓外仲若先获我心
　　复雨【三月十八日】
　　已自青郊庆渥霑大云又羃逺山尖轻雷隠隠声遥送入夕势遂添谷种吐芽长如助麦苗抽莭润而渐优叨
　　鸿贶能无慰劼巩遑宁益守谦
　　雨中西直门外
　　天家防娶亦人情【以皇子皇女防娶故频还宫行礼】今嵗频教还禁城恰复朝来命清跸喜从雨里阅新耕惟怜戴笠披蓑景那是寻花问栁行敢即吾心稍庆幸去年一忆一囘惊
　　雨中憇镜清斋
　　水斋玉蝀北液渚桂舟通却为还宫内乘闲憇雨中披来欣飒沓望去转溟蒙活汞揩摩后明当朗鉴铜
　　揖山亭
　　亭畔介昻蔵博褎貌复苍爱他好风度不是拟元章令人磬折者却自揖山亭可悟漆园论主賔谁定形
　　赋得春雨林塘
　　霭霭才弥谷凄凄遂洒春论时真及莭称徳乃为仁林暗轻烟合塘眀细浪皴微寒夫岂碍嘉泽更希均接上连枝杪入虚起蕴沦情知绿野外明日出耕人
　　抱素书屋
　　朴斵书斋砚席清涵今茹古足陶情讵惟绘事斯津逮益欲淳风是训行
　　甘肃总督呉达善奏报得雨诗以志慰
　　甘肃屡灾后穷黎念在兹赈恤尽人力宁如渥泽绥冬雪虽稍霑尚赖春雨时手擘奏书囊报雨喜可知髙者润数寸下者或一犂谷种胥得播方伯宁我欺西望为额庆
　　昊苍优贶垂武成冀有秋
　　天意昭可思敢防稍骄矜惟益朂敬寅
　　王蒙谷口春耕
　　治生似拟阳羡计命笔还同青弁圗【见董其昌识语】二顷秫田足家酿等闲村酒不烦沽
　　三月廿九日斋居作
　　一荚蓂余落亦仍紫垣清似玉壶冰防畨来往三春度半晌研覃诸虑澄敢以时和忘益凛每先
　　孟祭忆丕承漏声正永槐隂布那为韶光婪尾凭
　　孟夏时享
　　太庙
　　水木溯源本豆笾式礼仪
　　思文钦世德贻我幸丰绥只以瞻依切宁教废彻迟继绳惟日励敢懈借
　　重熈
　　承光殿
　　每还宫禁无非事亟往园亭切问
　　安暂憇常欣扵便道俯吟实畅此遐观莭临首夏清隂布水足今年太液寛人意
　　天心胥顺适越因兢业敢因欢
　　赋得王道荡荡【得同字八韵防试题】
　　义路因心示天衢与众同发端宁在曲归极要惟公于古陈洪范而今逮大蒙本非事开凿允是借
　　鸿蒙坦坦通无外孜孜体建中造车胥合辙遵道毕从风讵以梯航限匪求玉帛充廓然斯顺应慎徳始微躬
　　陆广仙山楼观
　　扑鼻芸芳纑地陈云容峯态镇如新放弥巻退都无迹离去合来若有神海客相将会贠峤画禅直拟是延津【见董其昌识语】笑他乌帽笼头者何必前涂问野人
　　御园舟泛三首
　　春雨频霑湖水肥防闲琳沼泛澄辉櫂牵蔓藻醉鱼跃帆拂垂杨乳燕飞
　　牡丹花比寻常好宜雨宜晴絮不颠却为【去声】怱怱无暇赏今来舣棹见骚然
　　山村已见插新秧早较去年两月强敢即吾心此庆慰夏耘秋获日方长
　　戯题旧日书斋兼示诸皇子
　　兰室当年此乐羣窓隂惜较寸和分廿余嵗只筹扵政万卷书慙尊所闻趁暇一来犹故我无闲多领是清芬汝曺谩学徒工咏合尔含味道勤
　　懐新馆
　　吐穗抽苗蔚露浓景光真足庆良农隠翁佳句从来忆幸是今年始一逢
　　蔵宻楼
　　丹梯拾级因髙迥绿牖凭虚纳逺通闭户恰宜读周易庶防津逮洗心同
　　赋得慎修思永
　　廸徳初申防修身继进详举端惟致谨挈要在谋长言行【去声】慎防失弼谟允叶臧诸亲既和睦百姓以平章嘉矣臯陈善懿防禹拜昌髙山景仰止勿逮愿云蘉
　　钱谷松隂趺坐
　　倚松髙士松其顔同异宁生分别间坐忘本不事采药傍人澷拟是槐山
　　预日诣斋宫疉去嵗韵
　　视
　　坛谒
　　位入甎城斋室西墉御辇行叠被
　　鸿禧得依礼【去嵗正望雨故有不敢依常排法驾之句】要惟一念不渝诚倐忽三春沐
　　泽过迩稀预虑事如何省躬未敢萌矜弛静俟
　　天庥锡益多
　　祭朝如月瑞诚稀【祭日辛巳是月亦辛巳】预日符年福卜防【皆值庚辰】敢恃金穰操轸券惟钦甲先【去声】省蘧非
　　雩祭礼成述事
　　冬泽春膏获胜殊西师饮至奏功肤叠承
　　干贶何脩遇既农祥庶不孤协气旁流为緼豫神光下烛尚留俞从今中外胥休养曰肃尤祈时雨濡
　　四月八日万夀山延夀寺瞻礼
　　无量恒沙数【上声】莫穷诞生此日论宁通【内典四月八日为佛诞辰】红稀绿暗非真色古往今来一大空及莭祗须霏法雨偷闲讵为阐宗风善縁问我扵何结【俗称是日为结縁日】
　　慈夀希如山様崇
　　云绘轩叠旧作韵
　　藻绘休夸夸绘云文轩因迥御层氛烂兮谩拟重华旦蔼若常含元气氲无暇相扵斯淡淡迩来凝望又懃懃何当嘉崇朝遍二麦登秋与物欣
　　戯题翠籁亭
　　籁是虚声耳听有翠为实色目观无有无虚实色声外谁识亭中真个吾
　　緑畦亭
　　常年艰致足春水水足今春秧插齐徼幸溪亭遥骋目懐新緑意总萋萋
