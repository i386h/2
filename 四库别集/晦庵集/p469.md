<!-- { "loadSidebar": true } -->
　　使军照对所委官下乡切虑将带合干等人因而生事乞觅搔扰事属不便合令县给口食与随行人不得搔扰保正寺观等人仍立赏降给文榜付检旱官随行张挂约束
　　放免官私房廊白地
　　照对星子都建昌县军自六月以来天色亢阳阙少雨泽见据人户经军县陈诉旱伤切虑细民不易理宜寛防所有人户承赁官私房廊白地钱自八月初一日为头以十分为率权行减免二分至来年麦熟日仍旧
　　谕人户种荞麦大小麦
　　仰人户趂此雨润多种荞麦及大小麦接济食用
　　施行人户诉状乞觅
　　据学生冯椅劄子述照对今嵗旱荒民户已是投词星子见行委官检踏其在都昌旧来踏旱之名色非一不敢不以告者凡押旱状官中所收则谓之醋息钱直日司乞觅则谓之接状钱已下案案吏乞觅则谓之买纸钱及投旱帐则谓之投帐钱官员下乡检踏供帐民户着押社司乞觅则谓之着字钱检踏官员随从人吏于保正名下乞觅则谓之俵付钱官司行下蠲放所纳米斛社司随斗敷数乞觅则谓之苗头钱凡此之类皆蠧民之尤者官中所放本以民而民之縻费乃至于是人户既已困穷坐受其无力赴愬委实切害合行下星子都建昌县严行约束及出榜各县门并检踏官随行张挂晓示人户知悉如合干人依前乞觅前项逐色钱数仰人户不以早晚具状经县陈诉从本县拘収犯人申解军切待根勘依条施行各令知
　　施行专栏牙人不许妄収力胜等钱
　　照对本军近出榜于上江州军晓谕客贩米斛前来从便住粜免収力胜杂物税钱及约束不得邀减牙钱之类外切虑牙人并税务专栏不依先来约束仍前収纳力胜等税钱及牙人妄有邀阻减尅牙钱之类今立赏钱三十贯文省榜市曹并税务检税亭张挂晓示客人知悉广行兴贩米斛前来出粜嬴落利息如税务专栏等人并米牙人輙敢収纳力胜等税钱及邀阻减尅牙钱之类仰各人不以早晚具状赴军陈论切待追収犯人断罪追赏施行
　　禁豪户不许尽行収粜
　　照对本军管下今嵗旱伤访闻目今外郡客人兴贩米谷到星子都建昌县管下诸处口岸出粜多是豪强上户拘占尽数収籴以待来年谷价腾踊之时倚収厚利更不容细民収籴事属未便如遇客人贩到谷米仰上户不得独行拘占尽数収籴许细民皆得从便食用
　　管下县相视约束及开三项田段
　　使军契勘在法检视灾伤先检见存苗畆次检灾伤田段盖欲趂得人户未及収刈之际略见荒熟大概的实分数然后豁出熟田细检荒旱去处不致猾吏奸民通同作弊本军近缘荒旱检坐上项条法行下诸县遵依施行除星子知县王文林躬亲下乡两日之内多歴都分见得荒熟田段分眀民间咸乐其来不以为扰都昌权县孙迪功亦己申到躬亲行视所见灾伤等第人情苦乐皆有条理独有建昌一县地里稍逺未据申到却访闻得本县官吏误认法意欲将熟田一坵一角逐一看视委是繁碎不惟重扰灾伤人戸亦恐枉费日月不能了办合行约束
　　且如一坂之田大约百坵内有三五十坵成熟即指定是何人田段约计畆角抄入熟田数内不在将来检放之限如一坂百畆只有一二十畆稍稍成熟即不须逐畆抄劄畱与人户充収半藁口食仍令人户一面収刈犁翻种麦量畱根查聴检放或有田面大概黄熟而其中有未出者有出而青空者有出而白死者并系荒损然其根查却与熟田无异切恐将来収刈之后误被抄入熟田数内不得检放尤为不便今请便行貎约多少定下荒熟分数令人户一面犁翻种麦如今来所检熟田数内将来续有死损即仰人户量畱穗穑检旱官到别行陈诉续与检放
　　乞行下江西从便客旅兴贩米谷
　　契勘本军并管属诸县今嵗旱伤全借江西丰熟州军客旅兴贩米斛出粜接济细民本军已行散出文榜招诱兴贩前来与免附载杂物税钱行下城下税务约束及出榜晓示米牙人不得减尅分文牙钱令客人自行出粜切虑向上州军阻节不令谷米下河致使客旅不通及间有兴贩米谷舟船州军妄以杂物为名倚収税钱是致商贾不肯搬贩米谷前来出粜细民失望为害非轻欲望钧慈速赐行下江西丰熟州军许令商贾从便兴贩米谷向下以来出粜应接民间食用仍乞严行禁戢务不得妄作名色収纳税钱庶得客旅通行米价不致腾踊
　　约束米牙不得兠揽搬米入市等事
　　契勘诸县鄊村人户搬米入市出粜多被米牙人兠揽拘截在店入水拌和増擡价值用小升斗出粜嬴落厚利遂致细民艰食情实切害合行约束
　　约束质库不许闗闭等事
　　契勘质库户平时开张库店典质钱物利息所入不为不多才值旱伤嵗时輙以阙钱闗闭邀阻遂至细民急切阙用无处质当兼目今阙雨泽城市古井多被有钱之家拘占夹栏不令众人汲运情理切害合行告示约束施行
　　戒约上户体认本军寛防小民
　　契勘本军并诸县今嵗旱伤民间理宜寛防今访闻乾道七年放债豪强之家为缘旱伤人无以偿多被强取去猪羊以至入其家搜夺种子豆麦之类及抑令将见住屋宇并桑园田地低价折还人无所归遂致流移有至今尚未能归业之人本军虽行下三县晓谕上户体认本军寛防之意量度欠债人户如粗有収成有力可还之人随宜取索外其贫乏之人见阙口食委实无可偿还仰上户且与寛容俟民力少苏却行取索如将来人户恃顽不还官司即为理索外上户乗此旱伤细民阙食之际强以些小钱作合子文字借贷遂空头年月价贯立契字未及逾时即行填挜预先月日经官投印及有吞图妇女顾充奴婢致细民受苦不一理合禁约
　　施行张廷谏诉旱伤事
　　据学生张廷谏劄子述夫旱暵之嵗朝廷检収秋苗成法具在而上中等户无不力陈必求其放免而后已纵使官吏有弊亦须及半下户无力陈告惮于所费故皆不投帐守令虑不及此则有帐者次第减放无帐者多至全催粮食之储既絶望于其前追租之吏又驱迫于其后囘视屋宇器皿布帛不可食者皆不可售进退皇皇朝暮不能相保今若不待投陈检视凡下等之苗先此全免放则见存者其志益坚而已逃者各思反其乡里矣遂行下当县取防五防以下米单名申军不待检视先次并与除放施行
　　施行邵艮陈诉踏旱利害
　　使军今照近据管属星子都昌建昌三县人户陈诉田禾旱伤已帖委县官躬亲下乡先次检视熟田具帐供申去后据进士邵艮劄子窃见官吏下乡检视田段略不问及人户旱伤去处惟于每户怅状供具所熟田畆亦不问所熟分数但勒令供作全熟田段乡民不知官吏深意皆相顾骇惑夫都昌田禾例宜旱籼非若星子早田十居七八安有五月中旬一雨至今而有全熟之理虽陂塘脚下及近容水去处间有熟者然赖车戽之勤所得不偿所费而又如此便利去处其实无防且以所居一都言之惟麦坊刘坊大宁余于之旱为尤惨虽或一二分熟者然大概颗粒不収然则熟田实不能当旱田二十分之一诚恐官司它日以所供熟田多少而定通放秋苗分数则些少熟处适所以累及旱伤之家有大不均之病闻之乡老皆以为今嵗之旱酷于辛卯盖彼时人家尚有嵗备自夫一旱之后加以连年暗折入间例无盖藏自前月来乡曲上户小民流离已觉相踵且今此正収刈之际人家尚有一二分早禾可恃而已如此者虽亦糊口迫之诚以催科之窘且深为后日虑而画此至无赖计耳比年以来都昌上戸多为小人诬赖故阙乏之际有力之家至不敢与交易由是贫乏下户愈觉坐困而无告今乡曲犹未雨油麻粟豆并乌有赤地未耕二麦且有失时之虑嗣嵗之计彼将何措此蠲租之惠尤乡民之所深望也昔唐制旱七分租庸调皆免被三分之収非不知取捐之盖有深望也本军遂作访闻行帖三县检视官约束
　　委官置场循环収籴米斛
　　照得本军管界乆阙雨泽旱死田禾目今在市阙米出粜切虑细民阙食合行借拨官钱委官就军置措置循环収籴米斛出粜应偹细民食用
　　约束游手不许胁持良民
　　契勘今嵗旱伤委官下乡检踏成熟田段外有旱田人户一面犁翻种麦量畱根查聴别有官前来检収切虑逰手胁持之人见人户旱田已经犁翻耕种妄作乡村虚声首熟欺诈乞觅使善良人户不敢犁翻以至种麦失时不能安业今仰人户知悉若实有旱田即依条量畱根查以备检放一面犁翻种麦免致失时如有似此胁持妄称陈诉欺诈之人仰被扰人户经官陈理切待追取送狱根勘断罪施行
　　援例乞拨钱米
　　照对本军今嵗旱伤细民阙食已行下星子都昌建昌县委官抄劄合赈粜赈济户口人数申军及照得乾道七年旱伤系蒙提举常平使司支拨到池州太平州芜湖繁昌等县常平米五万硕差官管押前来本军分拨下三县赈粜赈济遂具申常平提举使司乞支拨米斛差官管押前来本军赈粜赈济续蒙提举使司支拨信州贵溪县常平米五千硕差人前去搬取及支拨池州常平钱五千贯省付军収籴米斛赈粜
　　再谕人户种二麦
　　使军累行劝谕人戸耕种二麦盖为今年荒旱不比常年须是并力加工救济性命今访闻多有未施工处显是顽慢已帖检旱官并行催趣将顽慢惰农之人量行决罚先此晓谕各仰知悉
　　行下三县抄劄赈粜人戸
　　照对近委官抄劄三县管下赈粜人戸姓名大小口数申军寻将己申到帐拖照得合赈粜人戸并不见声説见住地名去处恐有漏落増添情弊难以稽考合行下逐县将逐都塌画地图画出山川水陆路径人戸住止去处数内不合赈粜人户用红笔圈栏合赈粜人户用青笔圈栏合赈济人户黄笔圈栏逐一仔细填写姓名大小口数令本都保正长等叅考指实缴申切待差官防摘管实
　　行下三县置
　　照对见委官抄劄三县赈粜赈济人戸大小口数画图结申务要实惠及民无致妄冒所有置去处委官酌量地里逺近分定置去处各县水陆地里若干其劝谕到上户赈粜米斛亦合拨隶近便赴去处以慿施行续据三县申置共三十五处
　　星子县置七处　都昌县置十一处　建昌县置一十七处
　　约束许下户就上户借贷
　　契勘今嵗旱伤非常得熟处少本军已节次行下三县散榜晓谕人户趂此土脉未干并力耕垦广种二麦接济将来食用如有惰农耕种失时之人即请照已行榜示行遣其贫乏无种粮之家请谕上戸借贷如要官司文歴即印给令上戸収执遇有下户借贷麦种粮食即令就歴批领将来还足对行勾销如有不还官为理索
　　再谕上户防下户借贷
