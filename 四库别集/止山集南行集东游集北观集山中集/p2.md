<!-- { "loadSidebar": true } -->
　　赠卧芝山人
　　不见希夷子前身拟是君乾坤闲独夣簮冕嬾人羣种药开青垅寻芝破白云醉来卧春市遗劒在尘纷
　　赠髙髼仙
　　志士如鸿鴈防飞谢世樊春山迟午夣白日倒青罇桑合衡门隠花深覆迳昏扫云情亦嬾散髪道长尊
　　题竹渠山居
　　为访山中客真登淇上园临流弦自奏种玉翠成村乗醉跨鸾尾寻幽到水源濯缨聊石坐无俗自柴门
　　立秋冩懐
　　乌散城头月林传夜半秋江湖忧短髪歳月此凋裘为客三山乆懐人万里愁太平元老在笑夣説东周
　　感遇
　　孤鸿天北来栖我林上枝欲寄美人札相思空自知夕阳宿秋山野草连大堤低头独顾影短髪双肩垂芳容易衰歇空负年少期愿结鸳鸯侣相随竟不离
　　其二
　　丰城有寳匣夜气如长虹藏身在幽独误识张华公千里遣雷令此意良已殷结懽君子佩流声天地中一朝成变化烟光浩无穷神物自有匹安肯孤雌雄
　　其三
　　菱花冐轻防玉姿岂为侵一朝事磨洗万象光沉沉欲赠美人妆聊以输我襟不照美人面愿照美人心
　　其四
　　仙乡有琪草托根蓬莱山食之有长味暗令生朱顔叶光拂海曙髙蕚袭天闗谁为学仙侣同采复同还愿言将此草遍种在人间
　　其五
　　明月开素琴清夜时一弹上弦彻天扃下弦起龙蟠世人重歌舞此曲空潺湲悲音促商调草木凋容顔钟期乆已死孤操惨不懽古人破焦桐此意良足叹
　　其六
　　昔日卞和子独抱荆山璧殷勤三献君玉人辨为石世眼束见闻至寳岂易识刖足心不伤璞弃亦不惜是非竟不明感激还成泣
　　其七
　　秋山白皓皓东水走不停羣动净变化竟以归空防世人苦自蔽动息累有形披襟拥孤榻山月来中庭无言但闭户幽草相对青
　　其八
　　南登万丈峯上有千尺桐髙枝待鳯鸟下体奏南风寂寥在空谷众木纷异同樵人轻斧斤日事深山中但恐秋风落共委荆棘藂嗟哉韶庭音岂上炊防功
　　其九
　　莫登城南楼逺望城南丘中有逹人墓兀兀临前流石兽皆无耳斜迳交坟头感慨问行人姓名今不留此地应无主千家散羊牛
　　其十
　　入秋气沉防牛女今夕见为客抱孤清因生恋乡县虫声起床头流萤照当面歳无停机感此万物变防明啓幽牕仰见秋梁燕
　　鳌峯
　　状元昔日读书处野客深秋载酒晴草散岚烟江日落林虚台榭石云生地连溟渤千峯尽天薄东南一带横醉倚西风空怅古寒鸦飞上越王城
　　越王台
　　越王城外越王台古木隂隂庙宇开地入中原西楚后邦分百粤晩唐来无诸碑在空寥落有恨江流去不囬为问君王钓龙处夕阳满地伴蒿莱














　　南行集巻三
　　钦定四库全书
　　南行集巻四
　　明　丘云霄　撰
　　晋安稿
　　酌嵩坡草堂值雨呈髙霞居
　　江头风雨乍明晦海上云山入有无菊傍踈篱秋自好莺从深谷晩相呼惯来作客踈狂甚老去逢人礼貌麤今日对君慙楚凤十年抱瑟向齐竽
　　酌龙防山堂
　　爱尔髙栖处开尊对竹幽风流能好客踈嬾媿同逰海国苍烟晩山堂细雨秋菊芬侵暮酌月色共登楼
　　别友人
　　少年负逸气自比青梧凰岂知燕雀軰青云难羽翔君抱春华姿我托秋风杨芳意竟揺落同委霜露场达人晦其彩闇徳光自长邂逅结懽素感别成悲伤方壶海之东九曲天际傍一别千里心拟迹参与商防晤当何时睠言热膓黾勉复黾勉崇徳相辉光
　　访髙霞居不遇
　　到门不见登山屐惟有青霞覆屋多花迳叶深迷访迹白云开处杖藜过
　　读罢空庭青竹辞防花随意出踈篱门稚子能谢客报道山翁归每迟
　　送林子
　　人生风中萍漂荡随聚散但愿此心同何愁隔江汉结懽日尚浅别子秋之半薄莫更登楼落木正零乱约丁戊同过石门时林五厓传卧芝先防饮将半余亦就酌迟丁戊不至戏此嘲之兼呈诸子
　　林前风急叶乱飞林下髙人秋水姿墙头过酒邀上客散髪长披翯羽衣五厓仙人醉恍惚狂客翩翩来武夷蓬头袒腹笑相接大饮风前三百巵踈云满天作凉雨花间有客睡初熟清风夣落羲黄前紫芝枕乱青莎褥五岳逰仙期不来顶红坐变鬓毛緑化龙玉杖不知处丹鼎长年炼空谷君不见浮云一去无回踪世人那得皆方瞳试防堦下忘忧草黄叶今朝非昔红人生得意如夣寐对酒还湏为君醉首阳二子清莫当寂寥千载竟谁是
　　九月一日逰乌石
　　独抱瑶琴乌石台傍岩青菊未全开重阳此去只九日为客今登是再来海上楼台防蜃起云邉山树逐江回自怜短褐犹千里何处砧声晚更催
　　六日饮小傅山堂就宿
　　得钱沽酒即相求醉击青笻漫自讴染翰命觞怜小谢落花依草媿前丘乡懐深夜蕉邉雨客近重阳海上秋解榻未湏伤往事沧江不尽古今愁
　　九日邀冯北峯姜实斋何云川孙海濵登乌石山
　　佳辰亦难再懽笑岂有常况兹良友集一别悲路长缅懐落防翁千古咏辉光南山日影薄登临兴徬徨呼童出城市沽酒累十觞共携苍玉杖采菊乌石傍
　　此日行呈诸友
　　去年此日游白华今年此日登乌石黄花緑酒依然同白髪朱顔叹何及今年还忆去年事犹是明年忆今日丈夫有志非匏飘荡长江似萍实年年甘菊与茱茰总为谁开为谁食天风吹我石上琴海月照人山更碧相逢莫惜尽余杯百年懽笑岂有极君不见当时独鹤辽海归满地白杨秋露滴
　　别友
　　青蝇附骥尾一日能千里所以君子交贵托英豪侣学道三十年结懽寻常里独立风尘上相防吾与尔雾豹飬其斑风鹏待时起爱君良独深别君情何己岂无儿女顔恐为壮士耻欲赠竟无言相期拾芳芷
　　洪氏池亭留酌
　　拙拙抱忠信依依爱泉林行行随所之处处逢知心偶上君家池池水清且深主人出敬客懽爱同夙襟享我亭下酒乐我池上琴感子意悁懃不知日欲沉古人一饭恩此义留至今知君不愿报感激好贤吟
　　洪塘有懐云山寺诸友
　　乆客将归日初程望故乡海天南下阔江水北来长歴歴秋应尽苍苍月弄黄别来忆三益踈竹护僧堂
　　平水作
　　千里一归帆九秋十日尽野火江上明渔歌夜相应徘徊山月孤萧飒林风振羗篴何处声度船起清聴
　　除夕
　　爆竹通宵尽灯花隔嵗开长江流日月残腊恋尊罍千里独归夣三山几度来况逢阳长日数问鬓毛催





　　南行集巻四
　　钦定四库全书
　　东逰集巻一
　　明　丘云霄　撰
　　括苍稿
　　斋居书事
　　宦况怜今夕孤懐傲世尘溪山足吏隐苜蓿长园春昼静云移榻堦闲雀近人古来氊亦冷聊尔遂吾真
　　晓行
　　秋意动禾黍山风稻欲花踈星下平野晓树散晴霞尘世慙奔走江流逐嵗华道穷堪薄禄目断白云賖
　　石佛岭
　　漫忆重游地空悲逐世纷野花低受露斜树半迎曛石磴回青嶂肩舆度翠云举头慙老衲依旧坐江濆
　　宿堰首
　　烟火成村晩溪声送簟凉心闲无鹿夣水落见鱼梁牕宿山云湿苔荒石径藏偶来公憇静庭树想甘棠
　　裕溪
　　日抱湥云午不骄芦花飞雪暗溪桥数家烟火自村落随处山林傲市朝习静空亭驯埜鸟忘机分席对山樵却因话到桑麻乐惭媿浮名髩欲萧
　　括苍道中
　　清世谁能蚤息机欲将踈放问耕犁浮沉世事看流水惆怅西风过裕溪
　　山泉脉脉野田平唤雨林鸠处处呜满地秋风催黍稌月明犹聴桔橰声
　　短篱踈竹入田家石径山桥傍水斜闻説前溪夜来雨晓风争发木绵花
　　堰首哭叶秀才
　　剧谈踈濶想通儒鸡黍空懐笑语初一去云寰归独鹤重来茒屋有残书青云潦倒遗双劒白帻凄凉旧短锄顦顇碧山寒欲瘦秋风堰上一沾裾
　　赠叶云嵒
　　炉封玉鼎火初残月满嵒扃夜不闗斜枕防同迷晓蝶碧云幌落石牀寒
　　曾仗双龙肃世氛嫖姚不数霍将军归来相问封侯事笑指嵒头飞白云
　　送陈凤冈教授岷府便道归闽
　　秋入闗河别夣惊寒尊撩乱故乡情海天云树三山出湘泽烟波万里平雀舫月明青简重龙泉斗转紫光横圣朝蚤晩应虚席国体还湏问贾生
　　南明山
　　山寺寻秋度玉溪石梁斜日下松枝摩挲残碣抚遗迹剥落前朝字半疑池静浴波山月小洞闲归晩野云迟逢人乆嬾通名姓来去林僧緫不知
　　九日何氏江楼
　　江楼踈雨报重阳秋逐林光过短墙野舘独怜长作客篱花空负几囘黄深尊天畔慙陶醉斜防风前学楚狂荏苒嵗华双短鬂青山不语咲人忙
　　裕溪与袁省庵萧东冈二寮长夜话
　　别舘斜阳外山桥野水头溪声寒入夜林色晩横秋尘世悲萍合浮生是夣游道穷怜白发何处问沧洲
　　游南岩同王景宁胡松阳
　　古寺孤峯出千林秋气横野云栖玉节山鬼避文旌百仞双鳬落诸天列宿明咏归松迳暝灯火动江城【百仞山名】
　　逸兴秋旻上移尊扫石屏日回千嶂夕云抱半山亭孤柱擎幽壑踈松结翠櫺林深贪一夣恐犯夜堂星
　　南嵒次胡明府韵兼呈周曲塘经府
　　逺随飞舄度溪南路转诸天控鹤骖自是林塘招吏隠喜逢野衲悟禅防悬厓石柱依残照隔水山城带夕岚嬾向浮名竞驰逐烟霞自笑亦成贪
　　题竹杖化龙图
　　昔日长房有仙骨兴落壶公白云窟别时相赠緑玉杖骑度青山夣恍惚归来投杖葛陂去烟波浩灵光发回惊天际翻玉涛神龙隐隐云端没吁嗟数尺青琅玕根纒风雪生光寒异物自有鬼神防终当逺去非人间织梭入网无人识雷雨晦暝起空壁丰城寳劒出狱中一跃延津云气黑由来变化多如此费公竹杖何湏惜君不见南阳有卧龙草庐未顾居人羣又不见傅岩之版筑起向商家作霖雨信是人龙自有真尘埃物色竟何人达人隐头角独抱阳之精屈信顺化理呼吸生风云绘工未必能图画直令千古照汗青
　　晩出括苍城
　　北风吹夕阳驱车出城郭百草委明霜野烧寒烟簿徬徨事上官古道多荆柞低头褰衣裳举头见飞鹊明星濯天河风击松子落白云结青山悠然懐故国


　　东逰集巻一
　　钦定四库全书
　　东逰集巻二
　　明　丘云霄　撰
　　括苍稿
　　发堰上
　　寒光弄熹防征夫戒晨炊出门风雨交结束登前涂孤村散烟火野店开戸枢朔风割人肌泥泞沾我裾石磴悬幽潭履危念防躯浮名逐朝烟短髪感隙驹羡彼林上禽枝息鸣呴呴
　　游三嵒
　　野晴欣出郭幽探入萝烟诸洞虚分白三嵒势欲悬晴云长结雨寒石暗通泉爱此深冬草青青池水邉
　　雪中访徐龙阳留酌
　　骑马雪中去仙家醉不还何时菊酒熟重得访金丹寻仙白龙洞坐我苍玉屏归来醉恍惚记得防同经
　　溪月初出水
　　溪月初出水照我清夜堂沈忧不成寐踟蹰歩寒光飞乌深夜号绕树林烟苍有懐空自知黙黙心摧伤白云一何遥青山一何长頽然倚脩竹泪洒双琳琅
　　长风自天来
　　长风自天来冉冉吹我懐有懐苦蕴结长风吹不开人生懐至愿遐迩骨肉偕埜草引蔓长犹能蔽根荄如何荡逰子揺落天一涯伤哉晨与夕生死永隔乖
　　枯木发春华
　　枯木发春华言念去日驰百年一何促决别无重期所以君子心依依重暌离零雨不到天飘花不上枝物感懐有生沉抱空自知
　　清清池中水
