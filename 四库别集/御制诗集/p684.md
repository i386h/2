<!-- { "loadSidebar": true } -->
　　昔年尚书钱陈羣进其母陈书所画此册有其父纶光题句时以其家传手泽题句赐还不忍留也昨因题烟云集绘册见钱选苔茵卧犬忆陈册似有是图命取来证之则实仿选但首尾易其向乃知霅溪家法渊源有自册内有陈羣与其子汝诚赓和诗亦成陈迹良用怃然复题此还之俾什袭世守云
　　橅古宣来册订疑南楼精到借因知倡随夫妇空前品赓和子孙有后词羣也老年那久住诚弓少长竟何之怃然寄弆还乡水钱氏云仍慎守斯






　　御制诗四集巻八十二
　　钦定四库全书
　　御制诗四集巻八十三
　　古今体九十一首【辛丑七】
　　箧韘用癸巳防题
　　皇祖御用韘诗韵
　　门前呈射年十二【壬寅歳余年十二侍　　皇祖于宫门前呈射发矢连中每邀　　思奬仰惟　　家法肄勤尚射癸巳歳敬以　　皇祖御用韘十有二弆之箧衍用昭　　手泽垂示万年云】防奬深恩识至今劼毖幸惟无沗
　　泽觐扬敢或有渝心步艰中鹄已常愧【自庚辰臂病后步射艰于持满命中每引为愧而行围借马力控射时仍以为常也】驰可殪麋众聼钦箧弆泐词赓旧韵永懐宁为宝球琳
　　即事
　　天晴聊作问山逰倏忽飞来落雨稠五步一枫十步桕避霖胜彼阁还楼
　　山近轩对雨
　　塞雨时作止山轩小憇停乍飞一川白顿失万峰青拟议如观幻画图难写形须防云敛尽岩瀑尚余聴
　　题清娯室
　　为室由来必有邻书轩山近步廊循取之左右适其可耐以周旋任彼真过雨山容翠如濯摇风树韵静而伦清娯欲得心无滓养此寸田福万民
　　簇奇廊
　　奇者正之对正恒奇祗偶好正泰之机尚奇否之友兹廊称簇奇乃因山景有横岭与竪峰青松及丹桕【叶】尽态复极妍而廊无不受受则弗失正而奇亦非丑五字志所防是亦一道否
　　延山楼
　　近山轩左侧楼复号延山一再寜非甚性情偶寄闲开窗纳苍翠梯几俯孱顔防笔便宜者无劳事陟攀
　　古松书屋作歌
　　古松依塞山无懐葛天世所有泰岱秦时五大夫去斯数百千年后古松有谁知大夫之名传乃久彼何幸此何弗幸马迁附青云语诚非偶然而我咏大夫时则已对其新补率非旧【叶　防山五大夫松乃雍正年间内务府总管丁皂保监修泰山工程时补种故辛邜咏五大夫松有曩日司工人补植之句】岂知古松犹然太初真面目更悟有名者不若无名恒自守
　　喜雨【闰五月廿四日】
　　夏日雨多何致喜喜雨知其为时矣自至山庄率逢晴便有阵云霏即已昨夜连纎遂达晨厯辰卓午疎宻继【叶】是诚优渥利大田麦收况入仓囷里而予未免有后言鲁论注云适可止
　　喜晴【闰五月廿六日】
　　时作时止雨连朝恐至霪霖意已焦君子之徳贵涵养似我未免失之恌寻思此实因民耳筹农祈歳心诚劳今晨日朗云尽散碧天如洗迥泬寥额手慰哉慰继惧夏长秋收时尚遥
　　题钱陈羣和韵书册再叠甲午诗韵
　　曩年有作寄赓诸望九人勤每手书真迹难重得致惜诚心仍此鉴惟誉及门题者复逝彼【题册诗逮此凡四首其三曽命于敏中和韵以其为陈羣之髙弟子也今并敏中亦为陈迹弥觉咸懐遂令梁国治董诰和之书册后】抚案观之更戚予七字聊因识嵗月吟须无恙鬂霜疎
　　游狮子园
　　狮子峰阴居
　　赐昔额题仍是
　　御毫挥有懐因便为一豫无逸敢皇懈万防频问邮籖心不怿【闰五月二十三日据阿桂奏十五日大举攻勦将贼匪卡子四座攻得复乘贼防囘攻得贼人大卡殱戮贼匪甚多随于左近囘靣拏卡聨络接应海兰察明亮等即带兵驻守次日天明又占得两处山包并将贼营迤西本布尔庙烧燬杀贼甚多现在官兵接连占至黄河边两岸俱有兵丁水手防范贼势穷蹙不日可勦除净尽等语今又隔数日惟画夜盼望防音耳】忍看画障景如依成诗数首旋归去行漏曾非四刻违
　　乐山书院
　　乐山意岂在山也当日趋庭景逼真问礼问诗都且置为君缅
　　示止于仁
　　妙髙堂
　　园内最髙山每来必陟攀人间尘不到松下鹤常还禅悦缅
　　随喜【昔年　　皇考喜示禅理妙髙即取东坡金山之意云】今题怡昔顔东坡造初地不拟透重闗
　　草房
　　房草犹然
　　示俭埀间庭到惜去迟迟量包四海三间屋寜渠茅檐学乐饥
　　松柏室口号
　　庭间不种其他树足识
　　当年育物心六十余年
　　贻手泽试看满院布嘉阴
　　忘言馆
　　岩馆最深处林峦互吐吞静当冺外务恱可驻髙奔让枣无存弟【少时于此比肩者为和亲王后以此园赐果亲王居之今皆早弃世矣】含饴有弄孙触懐偏忆旧夫那得忘言
　　题杨维桢铁笛图
　　铁崖生自图铁笛冷劲性情两不伦一曲秋风横郁捋虎头阿堵并传神
　　书扇赐大学士阿桂时在兰州勦回防
　　迩日书诗经【曩时曽书诗经全部并指示画院图之间亦涉笔兹重观之觉书法未臻因复手写一通易之适书至小雅北山从事贤劳经营四方之句不觉缱懐于役者之劳云】北山什重勘即事懐贤臣于役频再三江河资画筞逆囘兹勦防【大学士阿桂于上年腊底命往浙江阅勘塘工今春并令由江南至河南查办河务时值甘省匪囘肆逆遂命由豫取道赴甘防勦近虽屡奏杀贼匪并于贼人所占山梁四面　拏卡围逼贼势穷蹙待毙而蒇事捷音尚未奏到悬望日甚一日耳】徒以恃险守絶壁及深壍宻围待坐困报功信迟欠愤懑尔我同贤劳久烦憺卿无父母忧子有股肱念赐扇借解炎是用五字掞
　　山东廵抚国泰奏筹征麦抵糓便民等事诗以志事
　　山左今年麦获丰因筹征输【去声】便民穷【山东今嵗雨泽调匀麦收丰棯在九分以上国泰奏请酌筹徴麦抵谷以麦六斗抵糓一石交仓所有各属节年民欠准其以麦抵交俾免狼戾其有愿还谷者仍聴其便俾仓贮既充而输将尤便于官民两有禆益】虑其乐嵗粒余戾抵彼偿秋谷数融一转移而得两便私完纳亦借公充夏收北省幸一律益切祈年凛素衷
　　两江总督萨载奏报得雨诗以志慰并书扇赐之
　　江南夏五挿秧时一嵗农功最要期早月霑膏闰余望髙田需泽次时迟【萨载奏上江地方南路雨水充足中晚二禾纷纷挿莳北路桐城合肥滁州一路地势髙阜自五月二十四二十六等日得雨后髙田不无望泽正拟设坛祈祷于闰五月初八九等日甘霖大霈入土约有一尺山乡得此透雨均可不悮三时栽挿云案农书夏至后半月分三时头时三日中时五日未时七日也】甫商祈雨为【去声】民请遂得霈霖荷
　　昊慈接阅黄绫封事报诚忻诚惧谕卿知
　　题沈周桐阴玩鹤图
　　过乳乔梧弗待洗嘉阴髙士立苍苔步桥羽客自成篆不是邻翁问字来
　　题文津阁
　　山庄建府敷文教礼乐兴今逮百年预构阁楼收四库每勤鱼鲁校诸贤钞胥何故偏其滞董事寜当任彼延木架香楠此空待防时得覩贮全编
　　趣亭
　　四柱翼然临巘顶林姿峰态揽无遗不因济胜步喦龉此趣还当付阿谁
　　月防
　　假山之上石台迥曰取山髙防更髙总为眺瞻先得月无穷人欲致人劳
　　玉琴轩作歌
　　玉琴轩文津阁轩前本旧有阁后实新作一水为之带万石为之壑阁未成时每到轩即今阁恒有咏轩乃数载阙句着厌旧喜新我尚然如是世情尽堪度兹来一聆玉琴音太古之曲不借人醳攫成连伯牙其后辈空向丝桐劳摸索
　　千尺雪二首
　　天髙塞逺是源头千尺小哉论短修南北去年吟雪意一齐分付与东流
　　砏磤澎汃落深潭声色摐摐正好叅瀑议每年来着句忘言谁得似云岚
　　永恬居
　　岩谷向西转肩舆数息行防桥跨涧筑一水落溪鸣旋亦山居到依然夏景呈身心都与静足见
　　圣人情
　　素尚斋
　　素尚接永恬必由廻廊陟聊乗一时间那惜双步力然匪穷游兴实用缅
　　先式葢欲恬心者宜以素为则居安斯礼复去华在已克堪以注鲁论永言识
　　渊徳
　　热
　　山庄名避暑本自多爽凉迩来户口滋烟火盛倍常以是每致热而热却非长刀耕火种者况已遍岩冈颇借日为暄郁蒸乃致穰是热寜可无对时农务详林下披飒风亦每炎歊忘
　　雨【六月初二日】
　　閠五下澣雨逮此将十日其间偶作解非久亦非疾今晓乃霈霑占恊京房吉山田正勃长髙下芃一律内地虞过多驰谕询其实【热河竟日暑两正于山田有益而近畿一带又或恐有过多之虑因降防驰询留京王大臣等令其迅速覆奏】
　　晴
　　昨日雨至申间亦时作止然恐为霪霖已切望晴矣傍晩云遂散彻夜间晴美晨复云而轻逮已云尽徙落落碧天髙愁消继以喜
　　緑毯八韵
　　山庄土美草丰连冈遍野而以鹿多恣食不致蔚长铺地不过寸余诚绿毯也对而引兴用成八韵
　　緑毯试云何处最最惟避暑此山庄却非西旅织裘物本是北人牧马场雨足翠茵铺满地夏中碧罽被连冈鹤行无碍柔丛印鹿那容宻剡长度不尺盈刚及寸闻殊香爇乃饶芳奢哉温室氍毹汉刺矣白家丝线唐奚必郑元书作带偶同李贺句归囊莎罗小坐因成什示俭因之缅
　　训良
　　再题杨维桢铁笛图
　　船头铁笛梅花弄足寄棱棱傲世情不识大明鼔吹曲可曾用此以和声
　　按杨维桢仕元以狷直忤物十年不调入明不仕似为全人而其大明铙歌皷吹曲非刺故国颂美新朝防于剧秦美新其进退无据实足鄙斥不可谓之明哲保身出于不得已也甞著论録其集前因题铁笛图并识如右
　　西峪
　　今来西峪始为游隔嵗景光待咏酬祗以赏新暂置旧谁无已得又他求试观人欲靡穷也亦悟世情足戒不路入碧峰寺深静拈毫厯厯记从头
　　碧峰寺
　　石径两傍松山门对碧峰漫云屈玉食便以礼金容祗树动风静禅花过雨浓不教白足守南北那寻宗
　　味甘书屋口号
　　寺后三间精舍幽竹罏茗椀味相投东坡却道输崖蜜试问为同为异不
　　丛碧楼
　　山中所长【去声】物曰惟髙下林一碧亦万顷蔽峰还羃岑而楼于其中如泛緑海浔天籁落云间饱聆激轸音设如抚丝桐成连或可寻
　　有真意轩
　　造物生机漙弗繁有如时景对山轩试看涧树岩花际何一而无真意存
　　对画亭口号
　　画者每为山水图择宜率置小亭孤此亭画里还画外对处艰成答语乎
　　题秀起堂
　　肩舆得得陟崔嵬片刻山堂亦到来七字诗情同夏永四邻画趣共云开超然自与他峰别美矣偏宜对席陪泐壁题楣新旧错艰乎着句虑重儓
　　振藻楼
　　拾级偶当防暇时防心七字促成之眼前藻缋天然景添足何须抽秘思
　　骤雨
　　肩舆出岩斋碧霄本晴朗东北一片云视之犹天壤舆人知两来沿谷速行往汝速那如云瞥眼雴放【叶】竪洒复横排繁声及急响叠溪陡岩间落瀑纷漭沆尽态与极妍千变更万状【叶】摩醯不知数闗仝安能仿【宋刘克庄题闗仝骤雨图诗云四山昏昏如泼墨行人对面不相觌又云异哉烟霏变态中山川墟市明厯厯其摹写殆不遗余力然以视塞山隂晴倐忽变现之真景犹未能仿佛一二也】我繖犹湿衣众岂免鞅掌倏霁一事无因教薄行赏
　　题所仿倪瓉狮子林图四叠前韵
