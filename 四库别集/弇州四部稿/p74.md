<!-- { "loadSidebar": true } -->
　　胸罗寒月有梯云四海才名凿齿闻已自讲坛推岳岳仍从禅地访云云胸前齐鲁森相逼观表秦呉杳不分见说封中萦紫气还应防笔动天文
　　治河傅中丞何侍御呼饮行台赋谢
　　急管深杯缓客愁严霜不傍月华流中丞屋上乌能好御史车前骢欲留今去咏何真作柱古来称傅仗为舟清朝功业堪俱就转饷从输第一筹
　　维扬过丁户部有赠
　　与君三日话连牀江左风流共一方再入嘉隆循吏传两为南北度支郎弦中白雪心孤赏座里春风客对忘若忆陈王欢怨句先朝姓字雅相当
　　仪真道中
　　中丞腊月上真州送客俱辞影仅留出处本来无系着东西元不碍夷犹霜严未泄前旌色冰老能封小涧流寄语拥罏儿女道老夫装束竟何求
　　邀助甫自汝出防并伸劝驾
　　知君髙枕狎年光休汝篇成自一方名士风流谁甲乙故人星在莫参商便因先出甘龙尾倘得新评许鴈行岩穴清时垂欲尽可能无意奏长杨
　　助甫以病不出防遗诗见赠怅然有答
　　已付寒轺落照中可因霜老误征鸿逃名张廌千竿竹起色枚生百尺桐家近阳城堪自妬里无春雪向谁工欲知歳晏相思意萧瑟孤城事事同
　　答武昌赵中丞良弼
　　霜后梅花惊客邮知公青盻在襄州曾于江夏叨参佐敢向竒章拟上游春至双鱼思溯汉月明孤鹤怅登楼何时对搦兰台管一扫雄风万古愁
　　大梁候吴明卿不得闻尚留里中赋此促之
　　一徃除书歳月深恠来鸿信误追寻三朝老共思家梦万里归偏薄宦心客笑元长宁寂寂人窥伙涉莫【阙】






　　弇州四部稿巻四十二
　　钦定四库全书
　　弇州四部稿巻四十三
　　明　王世贞　撰
　　诗部
　　七言律九十首
　　乙亥元日独坐试笔时余五十矣
　　江城铃阁隠欹梧竹影徐移拂茗罏雪后郧山俱献玉春来汉水不藏珠将登服政心犹懒欲数前非念已徂了却朝天无一事已拚清兴到屠苏
　　归思并寄懐留省太宰刘公少司马凌公少司空徐公
　　屈指曾停雪夜舟双旌宛转更西游功名向好应知足朋旧虽稀渐到头孤梦自悬钟阜月尺书难遡汉江流莫愁白简妨人事能遣青山近沃洲
　　寄送廷尉孙公渡襄北上时郧镇自公疏开督府申军令不佞沗继武云
　　一疏明光有大邦雄开幕府拥旌幢前茅曙色通秦岭后吹春声叠汉江萧相规成元画一羊公名在雅无双欲知铃阁留题处时复芸香透琐牕
　　其二
　　儿童竹马汉江边不数铜鞮拍手年但是征南书负癖还应大理棹登僊青编倡雪犹存郢白简雄风已到燕三事故人如见及可容平子赋归田
　　寄肖甫
　　音尘莫恨蓟门疎郧府天西逺自如地尽岷峨唯鸟道江分蜀汉少鱼书诸贤讲德甘棠后万事惊心小草余圣主只今求劔切可因春兴赋潘舆
　　少泉太仆公谢人间久矣独有喜余迁太仆中丞二律见寄郧中赋此奉酬兼简犹子时厚太仆
　　京山南去郁嵯峨矫首孤云奈尔何楚水可无鱼素到王家从昔马曹多缄开一字成珠玉句就千秋让薜萝莫倚竹林憎俗物也能兼爲阿咸过
　　奉答故中丞曹文并赠二首
　　霜威不入鬓丝春谁识三朝栢府臣酧月独成横槊句醉花翻爱吐防人放怀云梦时时阔论旧山阳字字真尺牍向来江表擅却因惊坐许陈遵【呉人陈道易善书公首言之】
　　其二
　　章华台畔百花枝花底春迷白接防埋照自来多寓酒逃名不尽爲谈诗听残估客西陵乐忘却中丞南部时任是江山能殢兴舍人还有治装期
　　伯起得余讯札黏之屏上夜爲风雨所摧成诗见贻聊尔谢答
　　别思纷蕤不记年呉阊怀旧更依然愧非天外银钩画博得山中玉案篇登善已无屏脚分孟皇方有帐头縁请看章水浮沈后犹作风流胜事传
　　清明遇雨
　　昨岁清明指冀方今朝寒食滞郧阳儿曹上冢亦随俗客子思亲偏断肠四十九年年已去一百五日日初长毋论积雨断新火纵得余光非故乡
　　欧祯伯自岭南寄书经岁始达时已谒公车矣
　　呉江船送孝廉回屈指三看动琯灰海内几人同调在天南万里尺书来心随合浦能飞叶句似罗浮寄逺梅见说公车新待诏不知东阁爲谁开
　　子与自闽逺使相讯道失所贻书而诗篇幸存赋此报寄
　　一疏除书便各天梅花开落动经年已拚鱼素浮沈后幸有骊珠次第传郧水下从杨子尽女星南向越台悬亦知握手前期在尘世那能事事圆
　　其二
　　卧病山城未解颦新诗一喜一酸辛青云论旧年年少白髪闗心事事真已自有珠贻汉浦几时看劒合延津乡园稍近无拘束去就清时可细论
　　寄赠李惟贞侍御时清戎三楚将赴岭南
　　十道兵符事更新少陵歌罢防行频那知使者车前泪转作君王笔底春五岭可应任尉戍三苗今是舜阶人青灯促膝还思郢愧杀囊封上紫宸
　　过龙泉观冒雨行即景
　　峭风含雨自成凄宛转襄城辙渐迷岩电忽垂疑帝笑江雷初上似儿啼遥旌破壁看初没杂树含烟晕却齐怳忽淮南朝帝过西岩喔喔午时鸡
　　由太和登絶顶二首
　　千盘转尽见三门七十二峯朝至尊下揷香罏胜庐岳中悬天柱即昆仑琅璈挟籁晴疑雨金殿揺光夜不昏欲指羣方无可问青山处处白云屯
　　其二
　　绛节朱幡缥缈间纵非天汉不尘寰平超五岳王公位肯数三峨伯仲山千嶂雾深银作海九霄云净玉爲闗空余沆瀣零仙掌消渴相如可再攀
　　宿南岩宫
　　欲凭篮笋数嵬峩刺眼飜愁胜地多絶顶夜悬金观出断崖晴挟火轮过池从太乙真人卧亭忆南薰帝子歌莫话古来冲举事一官双鬓已蹉跎
　　谢李侍御孟敬惠刻书数种
　　使君真有五车书不惜分光慰索居中垒业传饶七畧征南癖在喜三余已无它技同鼯鼠从此残縁结蠧鱼更道酉阳西去穴缥缃玉简定何如
　　邀助甫迎恩宫作
　　三月花飞懒下堂出游端自爲薇郎尊前小语青山近城里宫白日长欲折松枝充麈尾可辞华土拭干将人间对有狂名在不信相逢老不狂
　　三月晦日助甫见甫于使院清美堂聨句因赠
　　铃阁初开兴不孤醉来时复对乌乌山低送緑看时失叶密欺红数欲无雅爲恋春期秉烛那知代月有聨珠明朝更是清和候萧洒齐纨佐玉壶
　　移舟饯助甫分韵得牛字
　　麇子城南看放舟鸣笳叠鼓不寛愁过云石逈如人立破壁江能学字流此际雄谭还白马早时真气失青牛亦知别后无他事肯爲防峯暂少留
　　送李孟敬侍御还台
　　十年贪识凤毛难曾借中兴疏草看家有一书司马法人传八使惠文冠霜驱夙雾过衡逺风送余波上汉寒共道朝廷尊自若仍教李勉向台端
　　送赵中丞良弼自楚开府还台公旧牧荆州爲中兴循吏第一今其还也独晋左丞
　　共夸元白夹江除来往鱼椷问索居见合两邦爲反坫忽传三殿有征书先朝旧露荆州冕全楚今攀御史车不独风棱堪独坐即论循吏许谁如
　　寄甘肃侯中丞儒宗
　　回首齐门和铗歌辟书先后起烟萝幕中明月堪相共镜里秋霜奈我何燕颔古来金印逺虎符西去玉闗多那能醉尔葡萄酒射鹿还煎热洛河
　　寄赠罗中丞国华自贵竹移镇西川
　　除目中枢有大名忽传开府更西征已收罗鬼刀耕戍凭取蓬婆铁作城蜀道时清偏自易雪山公到不爲轻亦知小镇堪投老牢落牀头铗自鸣
　　中丞曹丈手録新诗见示卒业感而有谢
　　山城春晚足音微漠漠停云四望非忽讶汉珠神女赠总縁荆玉国工稀声排灰琯吹相协字挟云霞看欲飞却笑古来呉季子楚风论未便成归
　　灌甫宗正寄示所着新书奉赠
　　浮云郁郁大梁城公子名髙不爱名但自壁间寻孔氏何须席左待侯生藏书嵩岳中天色纪瑞黄河圣代清却忆荆州王粲在从军诗好继东京
　　内乡李翁少偕计公车不第遂弃归以长君翰林封顾翁时时称乡贡进士扁舟见访谈诗论世事多感慨不平语于其别也赠之一诗
　　拂袖公车成隠心玺书元解覔山深逃名不作唐供奉得句还称李翰林老向唾壶翻击节愁来挟瑟问知音丹崖丹水春何限莫忆寻常卖骏金
　　明辅方伯走使驰书数千里询我汉上盛言新筑不减祗园然颇以索居爲叹聊成二律奉赠因抒鄙懐
　　怜君新筑晋祠幽五柳当门山满楼昼永琴樽寛自得春深车马僻难求孤云似客能分坐片石闻禅解防头犹有旧交时搅念西风吹鴈下襄州
　　其二
　　紫衫抛后鬓全鬒六见桃花源水春题笔不爲緜上语灌园偏忆汉隂人行藏盛世难论迹离合中年总爱身若问宦情何所道苔衣生防耳生轮
　　助甫起家陜西左参有赠【初传分省京兆】
　　先朝緑鬓尚书郎鲖水忘饥岁月长看着鹖冠知有托罢含鸡舌尚余香公车忽借临三辅京兆今应数二张见说华隂山下土能添广武匣中霜
　　其二
　　已从岩穴谢时荣尺一传来客尽惊马首掌莲开太华箧中诗草见西京病当清世那堪久身爲知音稍解轻欲识保厘新政就试听铜雀有双鸣
　　见甫与余交久矣忽以书币及诗来贽请执门人礼以此辞谢
　　军城烟柳暮苍然忽堕孤鸿棐几边今日子云仍问字当时文举已忘年书来绣段难爲报家有青箱敢吝传莫道郧江无柳折也曾相系孝廉船
　　宋丈望之见示华阳舘集志谢
　　久矣谈天碣石荒谁堪别舘号华阳劒从江右光含斗书学淮南字有霜此去中兴多大雅向来孤愤半清商亦知行部阳春色倘许新题到草堂
　　兵宪王君阳德数过弇山园颇述泉石之美走笔奉寄
　　一壑中年属谢家只縁青绂离青霞衡门过客题衰凤小队春间驻浣花已借使君爲地主可无诗句忆天涯郧江亦号羊公府卧阁萧条负岁华
　　叔寳约游武当不至欲按余诗作图聊尔次答且寓嘲
　　虚传消息到襄州济胜唯应踏虎丘金作防山空弄色珠悬汉水不成投还凭摩诘诗中画写作宗生卧后游必待他年婚嫁毕桃花烂却武陵舟
　　喜助甫少参复过郧城
　　郧江星象往来频春起南阳冬入秦负弩迎将符节使同舟看是角巾人从来侠客深然诺岂合明时见隠沦节度莫夸襄漾好白茅先授九边臣
　　邀助甫兄弟登城北楼
　　凭栏极望思雄哉眼底初逢宋玉才叠翠争排千雉入空青忽破片鳬来双飞鸿鴈分双影一曲骊驹尽一杯妬杀银筝玫瑰柱声声弹出古轮台
　　送助甫使君赴河西
　　与说凉州乐事深便应分手莫沈吟调将蹀名西极种就葡萄胜上林但使酒泉长似酒不须金谷徧成金鱼肠唤汝终投笔燕颔封侯始称心
　　其二
　　贝带貂裘锦作幢然明西牧许谁双时时属国来称欵处处边城号受降鹿血煎肠成热洛驼酥滴乳防春缸贺兰山壁从渠大醉沈淋漓笔似杠
　　丙子元日试笔
　　军城衙散不须开徐拨金罏暖篆灰初日似偏羊傅阁早春难到濮王台辛盘妇怯他乡味栢酒儿惊最后杯忽忆朝天吾季在玉珂声自未央回
　　送王中丞汝文提督操江
　　折冲元自汉庭闻柱后新裁上切云一劒画将天堑地千帆教就水犀军台城昼拥韬钤色幕府春生组练文却笑当年浑共濬与君同姓不如君
　　其二
　　惠文霜色隠昆吾武湖风响仆姑三翼尽环青雀舸一军俱号黒云都按章诸部多抛绶趋府何人不佩符共说中朝山吏部论兵暗已合孙呉
　　谷日登郧城东北门楼时四山雪霁因题曰春雪楼而系以二律用示郡僚
