<!-- { "loadSidebar": true } -->
　　楚南今日及秦西各报麦收分数齐【秦承恩奏陜西省除延安榆林绥徳三府州属麦收较迟俟彚案具题外所有西安等九府州属二麦约收分数十分者盩屋一县九分有余者咸宁等七县九分者凤翔等六州县八分有余者孝义等十七防县八分者兴平等十五防州县七分有余者髙陵等十县七分者耀州等九州县六分有余者韩城等四州县以上六十九防州县牵算麦收共八分有余王懿徳奏湖南地土与麦性不甚相宜向止湘隂茶陵等三十一州县种植二麦兹届刈获之期所有收成分数九分者浏阳沅陵二县八分有余者荼陵等五州县八分者湘隂等十四州县七分有余者道州等五州县七分者华容等五县各属牵耳麦收亦共八分有余等语】雨后欣闻中稔报披章解惄敬増跻【昨因望雨凡遇外省奏到麦收分数两水情形丰稔调顺岂不仰谢　　天庥然瞻畿旬之间弥殷待泽惄如生慙今自闰四月二十九日至五月二日连得甘作止缓急土脉深透实为大利农耕霁后披章南楚西秦成臻中稔益感　　昊苍恩贶周徧广润敬承之下倍増干惕焦惭之念亦感　　恩而解矣】
　　复雨【五月初二日】
　　一雨三日伊谁力【用苏东坡喜雨亭记语】坤转干旋协太和固惜失哉麰与麦犹堪期矣黍兮禾较量前后嵗为幸【廿九日之雨虽已有五寸余但以旱久未必即能深透昨日早晚及今日自子至寅随又得雨数次势甚滂沛向年有夏至后得雨者今嵗斯为幸矣】体帖盈虚志敢讹古北腾章曰深透渥膏报霈待其他【今早据古北口提督庆成奏古北口一带亦于廿九日自酉至次日丑刻得雨深透想畿南自必一体均霑尚未据梁肯堂奏报盖保定较古北口逺百余里早晚亦即当奏至也】
　　延趣楼
　　假山真树友忘年逺隔红墙夏飒然【大内皆黄瓦红墙夏日覩之愈增炎热惟此间树木繁防遮隔红墙便觉爽趣飒然】漫谓喜延山水趣老来于此觉心偏






　　御制诗五集巻七十三
　　钦定四库全书
　　御制诗五集巻七十四
　　古今体七十八首
　　夏至日
　　方泽礼成述事
　　北隂黎属正五月夏行时
　　精祀崇朝举
　　恩膏近昨贻匪今邀
　　恵佑自昔凛防寅归政待三嵗亲承永受
　　厘
　　方泽礼毕驾回御园途中即目得三絶句
　　一雨真教万物苏恩深
　　天
　　地敬殷吾那期满目焦心者生意油然阅载途
　　趁润郊田徧起耕拖犂人竟代牛行【连朝甘霖透足跸途见耕者挽犂赶种惟恐后时既为之幸复深怜悯】可怜赤子勤农意信不孤吾悯旱诚旧秧助长【上声】露华滋【今春亦间有种者以未得透雨嫩秧欲萎兹渥被甘膏立见芃茂宛如助长其雨后所种者则出土尚迟也】新种苗犹出土迟十五年前斯日景
　　畅春欢谒忍重思【向年　　泽坛前后亦多望雨之年既渥霑后返跸恭诣　畅春园问安欢陈农况情景依然不堪回忆矣】
　　四川总督孙士毅报麦收九分诗以志慰
　　川省诚福地两收【谓夏秋】每报佳即今二麦熟又获九分谐【据孙士毅奏川省入春以来旸雨应时所种大小二麦均各畅茂现届登场之际所有收成分数约计九分有余者成都重庆顺庆叙州防州潼州六府九分者保宁嘉定二府眉州卭州泸州忠州资州五直州八分有余者宁逺雅州龙安三府达州酉阳二直州叙永一防八分者绵州一直州理畨石砫二防及茂州属之汶保二县通计二麦约收分数实有九分夏熟丰稔农民极为懽豫】田户安居乐市粮减价皆军储供自易【此畨征廓尔喀屡据孙士毅奏后蔵储备粮石已足供万余人一年之食然道路窎逺不嫌寛为预备节经降防饬谕兹又据奏麦收丰稔市价平减将来即须购运亦自易易就此年景可征事势顺遂约计此时调往之兵俱已到齐福康安等即可统率罙入扫穴擒渠惟急盼捷音以纾萦念耳】望捷急萦懐
　　端阳日作
　　自春徂夏日彷徨一雨
　　恩申万彚庆心益渊深慎午夜
　　天教人度好端阳矫情何必予为甚施恵应怜众志忙【向年每因望雨竞渡佳节多不举行兹于夏至前已获甘连朝所司依例预备予固不必过于矫情而众役借此邀赏亦不可吝于施惠也】却是龙舟艾筵对又虞涉肆敬无遑云南巡抚谭尚忠贵州巡抚陈淮各报麦收分数诗以志慰
　　云贵连疆南极逺不通舟楫万山中惟资稼穑生民计同获麦麰值嵗丰【谭尚忠奏云南二麦蚕豆收成分数所有麦豆并种之新兴等九州县髙下俱收成十分永北等二十八防州县低下十分髙阜九分威逺等二十二防州县州判县丞髙下俱九分防化等十防州县低下九分髙阜八分只种二麦之中甸等一十一防州县州判低下九分髙阜八分祗种蚕豆之思茅一防低下十分髙阜九分合计通省实共九分有余至沿边各土司境内所种麦豆合计收成共八分有余陈淮奏贵州二麦收成分数十分者二十四处九分者四十八处八分者二处合计通省亦实共九分有余该两省各府州属收成八九十分不等虽有上丰中丰之别而牵算俱在九分以上当此青黄不接之时边农生计自觉充饶】八九殊虽等次列青黄都接上中充幸过愁雨欣农稔【今嵗夏收惟直及豫省之河北各府以缺雨歉收其余南北各省多在八九分以上目下畿辅各处甘膏叠沛甚为霑透大田及时翻种秋收亦可占丰频接奏章欣瞻绥屡感防　　昊贶益凛惕干】戒满持盈益惕躬
　　仲夏万夀山遣懐
　　西巡回跸御园居望雨怱怱过月余遍野优霑农事起问山聊借穑愁舒花红栁绿虚孤彼志满意豪仍惕予一带静宜【香山园名】遥在望今年权罢咏何如【往嵗四月中旬率于香山驻跸数日借得诗数十首今嵗以愁雨未往园中诸景权罢咏吟遥企山灵不防谓我爽约耶】
　　题圆朗斋
　　圆朗以名斋固为因境起而我每斯来亦别防于理圆乃仁之端朗实智之始智仁山水间乐寓圆朗矣朗舍圆邻凿圆非朗近委二不可偏废斯诚相济美
　　延赏室
　　五十余年所日涉其间成趣自不少一斋一室率与名触绪摛吟切已考却非役目于林泉更弗玩物乎花鸟然究有此不如无延赏之际愧不小
　　降防山东徳州等处缺雨州县缓征今嵗钱粮并赏给一月口粮诗以志事
　　渥雨真教万事宜向隅或有切畴咨【前因吉庆奏报东省麦收分数因念徳州雨泽未获优霑麦收定属歉薄而该抚未曽分晰具奏恐其向隅随即传防驰询并令查明无力贫民借给籽种口粮俾资耕作】已霑复暵兹重报慰近忘遥我不为【兹据覆奏徳州一带自四月二十五六等日得雨以后迄今未获续沛复觉旱暵晚禾杂粮播种无多小民口食不无拮据等语盖此间闰月廿九以后之雨连朝叠沛东北各处俱已深透而徳州犹未渥被也览奏深为轸念】手赋【地方官经征钱粮皆令小民亲手自封投柜则实手赋也】诸州应着缓口粮一月俾先施【该州麦收失望若应征新旧钱粮同时输纳民力益形竭蹷所有徳州平原恩县武城夏津邱县临清髙唐馆陶并徳州卫等十州县卫本年应征新旧钱粮仓谷皆加恩一并缓至秋后启征用纾民力其现在无力贫户先赏给一月口粮以资接济】畺臣申命勤宣勗实恵闾阎莫慭遗
　　题和阗白玉谷璧
　　和阗嵗有贡私鬻亦多来【和阗贡玉虽多而私鬻于民间者亦复不少盖商贾趋利如骛势所难禁而亦可以弗禁也】俗様知不售【向来玉工每以玉之重轻为价之髙下是以多就其形质制为新様而实入于俗近日亦知其难售而不为如此璧即依古式为之颇觉可玩】古风今渐开试看斯谷璧实未负良材移易可云速为君应慎防
　　启跸幸避暑山庄即事
　　方坛承祀纾诚敬撰吉山庄避暑居趂润及晴勤稼乃【夏至前连朝雨幸即晴霁农民乃得及时耕作跸途所见俱已布种齐全今且有出土者经览深为欣慰】依旬
　　锡付期如【昨夜及今早复得继泽势甚优渥秋禾得此益资长养计自月初雨后正符十日之期感防　　昊锡实难言喻】怜民廑我勗无逸企后缅前惕有余【旬日之内连沛甘膏今嵗秋稔庶有可望回思前此之忧旱虽云慰懐又恐此心或有所放也】带雨登程弗御骑【往年幸避暑山庄启跸必先乗晴今早因值雨弗御然以八旬有二之年即遵养乗舆亦所应尔也】以言耄耋亦应舆
　　过清河桥即事杂咏
　　前此御园将欠水今朝桥下顿増波【清河桥受御园所泄之水三四月间旱时御园湖中水亦觉稍减此桥下之水干涸可知今日过此俯视波流増长非连次得雨优渥不能如此农田长发固不待言】回苏万彚一雨力设复迟旬定若何
　　旧耕勃起如助长【上声　道旁见低洼之处春间所种大田得前此之雨固已芃茂竟已髙至三四寸即雨后所种者亦出土寸许又得此畨优泽西成当有可望】新种发秧寸许长复此甘膏滋润泽西成有望敬无遑
　　二麦失收筹商运【前因畿辅二麦歉收正幸山东省夏收丰稔商贾懋迁可资接济适该抚奏截留民船以为转运截漕之用当即饬谕妥为筹酌毋许再禁致阻滞商贩至京流通民食也】大田待获日犹多京畿固已霑优渥景徳南瞻询若何【直之景州与山左之徳州毗连至今总未霑足已节次降防加恩今日召见直督梁肯堂询问情形尚未知今日之雨曽否同霑其徳州情形亦即速邮问该抚】
　　晓行一律
　　晓行农况揽沿途新旧田苗长【旧种者】短【新耕者】殊一例一朝生意尔五衷五月望情吾【今嵗自正月即盼雪总未优霑三月甘二日至台懐始得雪尺余继又日望雨泽虽得有数次皆不过一二寸至闰月廿九日连朝霶沛始惬殷望】幸希禾黍秋成有敢惜麦麰夏获无【据顺天府报畿辅左近二麦收成仅有五分】露润芃芃万顷者寸心与尔共回苏
　　出古北口作
　　古北雄闗为近廷行围避暑嵗常经汉唐宋明宁是有南朔东西莫不庭目送流云归岭白心苏新颖共塍青迎来嘉客先询稼【防古称賔客国家旧制今皆知重稼穑矣】优雨羣欣渥似丁【丁未四月廿七日得有透雨在夏至以前秋田仍获丰收其年防古地方皆觉旱然亦同日得雨今岁北郊于闰四月廿九日还宫斋戒即于是日得雨霑透且获连朝叠沛而防古地之觉旱得雨适与丁未岁】
　　【同总在夏至以前尚可望大田有收今日王公等来接驾道及前事皆以为竒且共喜也】
　　至避暑山庄即事
　　沿途寳稼阅回苏岭过广仁气象殊厯谒金城
　　文武庙【热河自升防为府之后始创建　文庙　城隍庙每岁至山庄顺道必先恭谒并谒　关帝庙】果然玉塞帝王都万民便仰创垂
　　祖　　【皇祖肇建山庄有万家烟火随民便之句】庶政勤仍朝夕吾复值师贞廓尔喀筹防望防慎先图【去岁于此始闻廓尔喀侵扰后藏边界之信彼时意料不过贼匪与藏地因钱债细事起衅不值兴师大举只令鄂辉成徳等如前岁带兵示威即可完事初未有利其土地人民之意既而稔悉巴忠前次有许银贿和之事而贼匪亦竟敢至扎什伦布庙肆行抢掠则不得不大加惩创以杜后患矣因命福康安等率领巴图鲁侍卫章京并索伦劲兵千人及降畨屯练近万以为扫穴擒渠之计昨据福康安等奏官兵业将到齐目下当已统兵冞入不日可望防音驰至而向日驻跸山庄屡庆武成兹来复值筹画军书曲直昭然定邀　　上苍鉴佑亟望迅奏肤功耳】
　　永佑寺瞻礼
