<!-- { "loadSidebar": true } -->
　　皇祖实録勑议増祀
　　谕防凡帝王在位除无道被弑亡国之主此外尽应入庙乃命取红本阅之始知尔时廷臣不能仰体
　　圣懐详细讨论且疏奏在壬寅十一月
　　皇祖大事以前数日故致多遗漏因谕大学士九卿等更议增祀于乙巳年春祭入庙躬礼告防以申馨香妥侑敬承
　　前典之意
　　昨年四库阅全书
　　祀典于心未惬诸将谓
　　圣言已遵毕【向阅　　皇祖实録增祀　厯代帝王谕防意谓彼时诸臣已遵奉　　徳意秩祀无遗是以乙未年躬祭帝王庙诗有但匪堕宗均入祀　　仁皇奕代着金科之句及昨嵗阅大清通礼并检阅红本始知崇祀者尚少而于前后五代则全无反阑入后汉之桓灵甚不惬于怀因勅大学士九卿等更议増晋元帝明元帝成帝康帝穆帝哀帝简文帝宋文帝孝武帝明帝齐武帝陈文帝宣帝元魏道武帝明帝太武帝文成帝献文帝孝文帝宣武帝孝明帝唐宪宗后唐明宗周世宗金哀宗凡二十五帝其桓灵则彻出之以昭公论用符　　前训】孰知廷议反成虚重加考订俾全入用洁馨香侑
　　定居敢以古稀谢躬祭曰钦曰监并殷予
　　妙应寺八韵
　　遵
　　纶增位祀
　　前朝礼毕更衣憩梵寮五百余年传妙应新正令日现祥标法轮廿丈谁飞陟瑞帛一端自缀飘【日下旧闻载白塔寺辽夀昌二年建元至元八年世祖发视石函铜瓶香水盈满舍利坚圎瓶底获一铜钱上铸至元通寳帝后阅之因加崇饰制度之巧古今罕有天顺二年改名妙应寺云今嵗新正初六日赐千叟宴时是塔顶轮下悬有哈逹哈逹者蒙古语谓奉佛吉祥制帛也塔髙二十余丈瑞帛飘缀实非人力所能升陟盖是塔灵应夙着于今益验矣】不后不前千叟宴祝禔祝夀晓春朝艳称虽弗为宣付顶礼亦非禁众翘【都中逺近瞻礼咸谓吉祥善事佛力神通不可思议既弗艳称宣付史馆而中外臣民瞻仰顶礼亦弗令禁止也】迎迓异哉致韩防荒唐久矣息童謡【唐时迎佛骨张大其事致韩愈正言得罪甚无谓也又元初童謡有塔儿红北人来作主人翁塔儿白南人作主北人客之语见帝京景物略事渉荒唐乃纪载者幸灾好竒之为耳】幻真真幻谓何谓空色色空超又超七字偶然为纪实传讹防彼逓腾嚣【此事为都人耳目所共见闻因赋此诗以纪寔免致日后传讹耳】
　　安徽巡抚书麟奏报得雨诗以志事
　　月之初七八畿辅雪霑优幸闻安徽省乃得甘雨稠【书麟奏报安省于二月初五六七等日连得宻雨先后入土深透并据近省各州县禀报均得雨三四五寸不等京畿于是日得雪而安省乃得雨南北气虽殊而被泽则一可为欣慰也】北南气异其膏润则侔独怜河之北居中阻两头【河南卫辉居南北之中似应一律普渥乃南北雨雪俱优而卫辉一带霑泽不过寸许致抱向隅为之怦然】为云虽同宇为泽乃殊陬荐饥更向隅其故难揣求南望惟责已恤彼沟壑俦【卫辉连年被旱此次所得雨泽分寸独少揣求其故寔不可得前已屡经降防加恩展赈全免积欠并令该抚亲往查勘详筹一切宵旰痌瘝寔无时或释耳】弗肯以责吏责吏滋伪浮【卫辉虽遭洊饥然究弗以此责地方官盖水旱所常有祗责有司讳灾不报而不责以致灾之由若责以致灾之由虑其因此意存讳饰转滋浮伪则所闗更大也】
　　御园仲春即事
　　右庙脩禋蒇事回　【厯代帝王庙在西城近阜成门】轻舆路转凤城隈御园韶景已昌矣金臬流隂实迅防栁緑桃红天作绘人情物理道为该前旬优渥霑春泽黙验盈虚凛化裁
　　含韵斋对玉兰有作
　　春风到御园六树暎文轩久拟双三逸曽消五七言【斋前玉兰六株向以竹溪六逸拟之五七言均有题咏】性真惟是韵态雅岂伤繁一体辛夷本频因格物论【辛夷开紫花以玉兰接枝则开白花种花者云玉兰虽有白花而小且丛条不成树欲花大成树必须辛夷接植若辛夷不以玉兰接之则仍紫花也是以己丑诗云玉兰色白辛夷紫白朶原从紫接成乃羣芳谱及诗人皆以木笔専属辛夷未为允惬屡经考订见厯年咏玉兰诗注然予意究以木笔属之玉兰为是以其白而雅且香辛夷花紫且无香也】
　　题自得轩
　　自得则居安
　　奎文示义寛【此轩乃　　皇考御笔额也】放弥六合界巻退寸心官希
　　圣岂其易为君欲识难【园中勤政殿为君难扁额亦　　皇考御笔】勤防勗家法摛什作箴防
　　鹤安斋有咏
　　借问鹤之安应在山林杳亭台及湖石胎仙岂所晓有如王仲宣信美故土藐因命弗翦翮任其翺云表初去转翔仍既乆弗来了快防得其安漫议庭禽少
　　芥舟
　　贮水坳堂大较瓯小亭却拟芥之舟小非实也大亦幻杨叶止啼似此不
　　理性居
　　万事都由性而理此云理性义何居境清神谧表合内兊泽巽风实即虚岂以闲情寄月露率因道趣悟鸢鱼窻明几浄于何乐乐在防闲读我书
　　玉兰堂口号
　　玉兰花最御园多一树名堂觉胜他【堂前玉兰祗一树而枝繁花盛因以名堂亦厯多年矣】却忆金阊防笔况风光又已隔年过【苏州行宫亦有玉兰堂去嵗南巡时曽写数枝有偶为传神挥数朶胜他真赝致然疑之句】
　　清明
　　七十二循环推又临百五当禁火爱羊爱礼羊并亡存名复古殆难可农谚此日忌作风【农谚有清明风刮土牵连四十五之语今年清明天色晴霁午间微风不致起尘且幸春雪优霑土膏滋润麦收或可望也】自昨之暮已惕我朝来展拜
　　安佑宫春露益思惭负荷【清明为拜扫之节是以此日遣皇子王等祭　　奉先殿及　　各陵若在宫必展拜　　夀皇殿在园则展拜　　安佑宫亦旧例也】敢不深心勗勤民勤民要在祈丰伙微籁傍午未鸣条雄风终日非扬堁幸或甘膏弗致艰二麦有收济民瘅
　　御园观梅有悟作歌
　　昨嵗仲春月下澣曽有维扬观梅句【昨春始至维扬竹西精舍有梅庭入画欲开齐之句】御园兹仲春下澣亦复观梅于处处南暄北寒气惟恒暄开寒勒理惟素胡乃梅开如一律盖以立春迟早故昨嵗立春正月中【去嵗正月十四日始立甲辰春】今嵗春立腊月暮【去嵗腊月廿四日即立乙巳春】迟【立春】寒早【立春】暄律本常开勒其间原弗误却思京国方绽英维扬应已无存树是则齐中原不齐而不齐内齐固寓炙毂巧辩安能穷南枝无言岂有虑虽然北地于庭中植梅而开亦希遇是盖人力代天工为之氊棚以遮护虽非薰防用火攻实避雪虐与风妬栽者培因格物知人讵异乎惭且惧顿防绕砌复迎窻邓尉孤山夫岂殊【叶】氷姿玉骨迥超神杏冶桃夭可弗顾言之不足长言之香送清风舞斯助
　　徳胜门外作
　　辟雍蒇礼返曽此雪中行优渥心诚慰康强耤可耕【予七十有五自审尚可耕耤亦恐再年长不能行礼故亟行之】还宫致斋戒润野过清明今日遵东道【西直门石道往来恒所经兹因欲至清浄化城瞻礼故由徳胜门外东道进宫】偶因阅化城
　　清浄化城瞻礼
　　化城俾安穏【出法华经】杨叶止啼同【见涅槃经】上士来而去【班禅额尔徳呢以己亥年七月自后蔵跋渉二万里来觐以庚子年十一月于西黄寺示寂其中来去因縁不可思议因于寺旁建塔名曰清浄化城以识其事】宁论西与东因之标鴈塔本是搆龙宫【顺治九年十二月五辈达赖喇嘛来京于南苑迎谒　　世祖因为建徳夀寺于南苑又于京城北众防古进京朝觐所居处建东西黄寺以为禅定之所兹班禅至京即于西黄寺达赖喇嘛所居之楼安禅】嵗嵗外藩谒都欣黄教崇
　　养心殿斋居
　　中祀斋两日毖躬同一心不迁居亦谨【惟　　南郊大祀于斋宫致斋余皆于养心殿】无怠志惟钦静騐盈虚理穆如师保临迩来云气作便冀霈甘霖【二月初七八雪泽优霑郊原含润此际弗雨尽可而见云作即思渥雨人情不知足自我已然耳】
　　题项圣谟松下琴兴
　　嘉兴项氏多能画独数【上声】圣谟巨擘称松下待琴未鼓者【一童子抱琴后至而未鼔】兴于涛韵得相应
　　和阗玉龙尾觥
　　和阗河里阅千秋水气土华浸弗浮祛俗偏教一仿古不殊汉器咏其觩
　　耕耤日祭
　　先农礼成有述
　　昒昕登辇细霏丝【是日微雨】
　　天泽颙希霑及时遇省何脩益省已勤农合敬祀农师三登是祝锡丰穰七奏【祀　先农乐七奏】惟钦式礼仪阁雨浓云成耤典归途殷冀渥膏施
　　耕耤禾词八首
　　辟雍新建因遵古耕耤重临寓重农筋力及兹尚能歩三推恭已敢辞慵
　　土物爱心臧信然诗书郑重示诸编讵惟脩礼斯数【上声】典姬室应思过卜年
　　用亥由来称自唐辛金此日两逢穰【是日辛亥五行复值金】虽云吉兆逢微雨未致渥优惜不遑
　　从耕播种命诸儿稼穑艰难俾克知丰泽当年景依旧【我　　皇祖建丰泽园于西苑常课耕植至　　皇考嵗举耕耤之典必先演耕于园北弄田尔时予每奉命従耕今嵗耤田因令皇六子皇八子従耕皇子皇十五子随行播种俾知稼穑之艰难亦仍遵】
　　【彞训也】词传雅颂岂殊其
　　躬耕壬乙阅三年【前嵗壬寅曽耕耤】不息惟吾励体干观礼尔时七老辈两存硕果顾依然【壬寅嵗耕耤九卿之中年过七旬者大学士英亷尚书永贵曹秀先徳福罗源汉及此次仍与观耕侍仪之大学士嵇璜蔡新共七人】
　　老人牵犗笠和蓑终亩明传礼不磨縁遴伛偻任助力问年吾却长于他【耕耤时顺天府例选耆老农夫数十名用供牵牛扶犁以其劳力故年皆六十以上之人率未逾七旬者】
　　厯嵗粢田时举行禾词六十首曽成【毎遇躬行耕耤之年除礼成述事外复成禾词自三四首至八首不等共已得六十一首云六十者举成数也】七旬有五康强体复此扶犁示劝耕
　　具仪气力岂云殚黄道如绳墢壌寛弗渉安仁赋中句陈言戛戛去诚难
　　三月三日叠壬寅旧作韵
　　启跸仍斯日【是日启跸往盘山先驻汤泉壬寅亦于三月三日启跸】轮年又阅三【寅至已又阅三年矣】撰辰忘古节【虽值上已不为脩稧也】乗暇发春骖首顿汤泉近行宫旧路谙水温地气暖韶彚已薰酣
　　敦素斋
　　行宫厯嵗久处处仰
　　尧文敦素垂斋额还淳勉政勤繁孳日以庶侈靡自然纷长此安穷虑守成难是君
　　澜碧榭
　　温泉泉处热于汤流出平湖弗甚酌剂斯诚得中矣观澜凭榭足徜徉
　　汤泉行宫八咏
　　温泉
　　水惟凉实其恒性泉乃温诚谁所为虽若沸羮难染指瀹茶仍借火烹之【温泉虽以瀹茶必仍借火烹盖水性本凉也】
　　栁色
　　□地长丝柔可捼娜临碧沼蘸徘徊轻黄嫩绿谁为染万眼由他自盼来
　　池塘
　　屋中引水作池塘意在御风与避凉数嵗一来偶试浴笑他石鴈太荒唐
　　玉兰
　　紫者辛夷玉兰白白由紫接考之详【紫者为辛夷白者为玉兰本属一种以玉兰接枝于辛夷则开白花否则开紫花向屡于咏玉兰诗中详考之】谁将木笔属于紫白也诗无敌岂忘
　　山亭
　　湖里一峯浑似假峰巅四柱本来真光隂瞥眼又三嵗曰假曰真总幻因
　　游鱼
　　不冻清池擢防鲜温波本是出温泉釜谩诮逰无畏习惯犹来成自然
　　书室
　　处处行宫有书室此间芸阁建康熙
　　含饴时或示字义温故惟惭新鲜【上声】知
　　官鹤
