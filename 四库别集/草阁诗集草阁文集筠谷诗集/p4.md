<!-- { "loadSidebar": true } -->
　　座客且莫諠听我梅花歌古今畵者岂不多俗工柰此幽絶之花何花光道人得三昧标格孤髙出尘外后来继之复何人畵师敛手看前辈汤叔雅杨补之我尝按谱搜瑰竒或如蜂腰绕屈干或若鹤膝行髙枝或如蟹眼竞的皪或若耳相参差隂阳向背合造化攅三簇四何葳蕤眼看变态不可测记一忘百空尔为寥寥数百年寂寞江村树乾坤尽埃尘伊谁重毫素人间不是无梅花无人识得梅花趣山隂老王腹如蟇能写千朶万朶之繁葩权门挟势求不得徘徊怅望扼腕生咨嗟九里山中草堂窄手种梅花动成百有时疋纸戱作推篷图老干新捐隘春色寻常更有梅花船系在鉴湖之濆栁姑之庙前夜半酒豪诗兴颠绕湖撑徧十顷玻璃天金华徐君亦有梅花屋终日关门媚幽独西湖东阁座上亲庾岭罗浮眼中熟三年落笔始一挥观者已觉心神飞逹官名流得真迹珍藏箧笥生光辉有时写墨梅蕊霜防注雪色纸三十六宫貌如玉风流却让昆仑美有时作红梅花鹅溪绡上碎染天台霞艶如玉环醉夘酒炯如姑射餐丹砂有时畵钓潭影横枝下浸沧波冷老龙屭赑蟠水鳞夜半熟眠呼不醒有时畵出墙梢孚尹玉气春风淆佳人日暮翠袖薄独倚脩竹当林防有时写雪后容清絶但无比玉瘢数防春自生鉄骨一梢僵不死有时写风前景满地还飘零粲如鱼鳞嗅不腥纷纷防破莓苔青有时或写烟中骨彷佛倾城在林樾隔帏遥见李夫人灯下玉容终恍惚有时或写月下魂巫阳招得来黄昏缟衣能歌緑衣舞月落参横何处村王君笔底纵横处意匠分明与神遇遂令海内人题诗碎锦零珠不知数忆昔君尝求我吟一别风雨江湖深十余年来乏佳句今日为君劳寸心许坛髙筑临无地立呼四友来参侍前驱陈后陶楮生毛頴还同至山根水涯开几株南枝北枝春有无搜梅之精擿梅髓旧懐新赏成须臾金华之山鉴湖水山有竒峰水清泚王徐写梅伯仲间况复清髙亦相似王也骑龙叩天闗五云之中唤不还平生畵梅得真诀置在二十四风花仙之上班徐也少年今白首能事无能出其右世人唤作梅花徐賸有香名吹不朽何水部杜拾遗老夫赖尔相提携寻花索笑往何所梦中着屐行春泥岂不闻凌风之台郤月之观嵗莫之伤春愁之乱二老廼是诗中豪其余作者李与桃桃红李白徒烂熳风韵岂似红梅髙林逋处士请囘驾暗香踈影非真畵畵本无声诗有声诗人几许浪得名我欲寻君牧羊洞自取瑶琴作三弄复念人间知者希梅梢月色谁能共三弄亦不尽离思纷如云问天乞借骊珠一千颗置在白玉盘中持赠君赠君君莫违什袭当爱惜诗因君畵始霶霈畵得吾诗倍辉赫朝来隠几已忘言更向孤根寻太极花神有灵应笑我此翁也有梅花癖老翁之癖因作歌苦被风骚互推激湛卢豪曽欧冶重緑螭紫燕孙阳识我歌不求众口夸我才不倚千夫敌但恐为花漏泄春消息花神上诉天为嗔六丁下取飞霹雳
　　东白轩歌
　　郡侯轩子名东白邀我题诗冩胷臆自言曽客京华东惯识东方五更色天上鸡人唱晓筹青宫问当龙楼午门万户启金钥宵衣圣主思嘉猷左右衣冠尽台辅献纳论思出肝脯螭头不动香烟髙虾须渐卷晨光吐太学读书灯火深承恩作簿花溪浔九重尧舜尚忧惕承流宣化当劳心残月辉辉太白闪鸡声三唱更五防夜如何其夜向晨面视东方色容俨东方未白思明光东方既白瞻扶桑有时颠倒衣与裳簿书期防亦琴堂坡仙赤壁曽题赋亦有当年东白句枕籍舟中何足论岂似君家所扁之小轩
　　海棠留春鸎歌效长吉体
　　环奴本是倾城女帝遣花中作花主玉手亲将金剪刀剪碎锦江三月雨猩魂入梦流妖芳翠纱夜烧红蜡香双鸟緑衣黄作裳声声苦欲留春光青皇马嘶芳草路胭脂欲卷东风去畵师却倚中山留在华堂最深处
　　子陵钓鱼图为胡伯竒题
　　光武龙飞膺赤伏台上功臣三十六先生底事披羊裘翛然独钓铜江曲嘉谟启沃当龙潜已令汉火囘炎炎三公之弃如敝屣一丝引得贪夫廉但知文叔同衾卧不知客星侵帝座先生之风千载那能忘云山苍苍江水长
　　题烟波叠嶂图
　　忆昨扁舟上南斗顺风看山如马走前山在眼后山失紫翠缤纷落吾手当年见山如畵图畵图得似当年无临轩把玩笑絶倒蚤觉诗思生江湖江风萧萧烟水暮尽日渔翁钓鱼处安得身轻如白鸥江上飞来又飞去
　　题胡济源听泉楼【戊戌前作】
　　冷泉亭子深且幽我昔杖履曽追逰山中正当朝雨霁坐听泉水涓涓流初如松风洒万壑忽如仙佩锵鸣璆又如蛟龙起潭窟霹雳闪电摧林丘黄猿抱子挂秋影欲下不下声啾啾是时同行四五人相对毛髪寒飕飕乃知福地难久住却载酒壶登防舟故乡一别几十载江湖浪迹随沙鸥风尘澒洞箭满眼欲归洗耳嗟何由飞来山色入我梦碧松丹桂枝相樛每逢泉石必宿留题诗感慨无时休胡君亦是听泉者胷次磊落非常俦何当暇日登君楼与君作记楼上头
　　题钟馗移家图
　　緑袍进士掀怒髯饥来嚼鬼如蜜甜酸风苦雨搅白日移家欲往隂山尖随兄小妹脸抹漆眼光射人珠的皪鬼奴鬼妾千万形蟹怪猫妖萧瑟势能使鬼鬼不违髑髅在后嗤钟馗英雄如山堆白骨莫倚区区手中笏
　　题陶渊明归去来图
　　典午渡江江水竭寄奴小草当春发先生太尉之子孙管谢之间见人物先生志在义熈前先生道在羲皇先北清风湛如水闲来一枕供髙眠彭泽之衙大如斗云出无心亦云偶乡里小儿称上官辱我门前五株栁有田将芜胡不耕无官见缚身始轻掉头一笑赋归去浮云富贵非吾情扁舟遥遥飏晴緑咲指吾家旧茅屋门首欢迎拜僮仆三迳依然对松菊黄菊黄菊当我轩浊醪浊醪盈我尊湏臾烂醉唤不醒昨非今是何须论田夫农父邀皆去共坐田头话农务阿舒尔等休读书读书要被文章误
　　青山白云图
　　若有若无青山之嶙峋欲断不断白云之氤氲徃时何人得此意彦公彦敬下笔艺絶伦我歌紫芝白云里白云却向青山起裁云为吾衣推山作吾几松花酿酒三千石醉后髙歌歌未已歌罢仰天笑此乐人中仙心揺赤城霞目断苍梧烟左执容成袂右拍洪崖肩五云之佩何翩翩乗风欲徃蓬莱巅蓬莱巅渺何处金银楼台隔烟雾青鸟衔书海上来千嵗胡麻欲成树怅不徃兮心茫茫云浩浩兮山苍苍人间亦自有真乐还君之图兮赠君青山白云作
　　题五马图
　　开元四十万匹马谁是超然出羣者曹韩笔刀非不工须信真龙难冩真龙只有拳毛騧太宗骑此开唐家雄姿猛气世无敌当年识者久叹嗟吴兴公子畵五匹满眼风云起萧瑟一匹玉花啮且骄一匹飞黄甚飘逸驳文殊者一匹雄一匹紫电奔长虹中央正立一匹胡青骢遂令四马皆下风想见承华春苜蓿此马由来字天育殷红盘袍防纹縠奚官秋防采监牧花萼楼前风日迟五王宴罢何逶迤乃知畵师用心苦俟我落笔题新诗大明天子飞龙骑汗血功成即天位真龙复出凢马空眼见此图传万世
　　送胡季诚北上
　　杭州従事真文儒乃是丹山九苞之凤雏春风葳蕤开玉树明月皎洁防冰壶伊昔跨马逰京都翩翩彩服亲庭趋太常博士众所敬仪表自与常人殊呜呼旧今已无空余故宅临东湖嗟余避地颇相近不得再见成长吁山中六月火云热多君为我来肩舆衣冠如覩太常面令我旧事懐姑胥【自注昔与季诚尊翁古愚先生防于杨廉夫姑胥寓舍】呼儿出为佳客拜遣仆徃问香醪沽黄鸡啄黍或可饷青韭剪雨时堪须夜深秉烛忘梦寐脱巾且挂长松株酒酣慷慨肝胆露驾言欲问青云途飘然挂席上北斗海涛日出扶金乌觚棱翘首天咫尺五云深处陈嘉谟先公余泽犹未已青氊故物还须臾青氊故物还须臾此行善保千金躯










　　草阁诗集巻二
　　钦定四库全书
　　草阁诗集卷三　　　　　　元　李昱　撰五言律诗
　　送刘原善赴浙东
　　金陵城下路送逺意无穷水净平沙合天寒埜草空郄超新入幕桓典旧乗骢廿载经游处怜余感慨同
　　次吕慎明见寄韵
　　月白疑无地楼髙欲近天緑尊永夜华髪惜疎年见忆新诗句招游旧钓船何时共幽隐因注马蹄篇
　　杨仲彰见访次韵
　　十月荒山道烦君着屐来出诗多旧作行酒只新醅不负陈雷谊兼夸鲍谢才双株红树下临别更徘徊
　　答蒋仲启
　　自别南溪友海云天际多如何屡有约不见一相过埜迳深红叶茅檐长翠萝诗篇空漫兴把酒共谁哦
　　九日懐智上人
　　九日今朝是相期亦未能簮花怜病客把酒忆髙僧河雨舟难买山云槛屡凭裁诗坐草阁极目尽渔罾
　　早春言懐
　　客懐谁与适偏是早春时红防溪桃蕚黄埀防栁枝无官能纵酒有子可言诗此外皆余事神仙亦浪期
　　春懐【戊戌后作】
　　信是春多雨村村水接连荷簔黄犊外倚杖白鸥前既足供诗句何须乞酒钱古人应念此动即赋归田少隠乌皮几羣书且罢看客懐灯下集春事雨中残湖栁藏歌棹山花拂马鞍如今归未得道路正艰难
　　幽居
　　幽居似画屏诗句满柴扃水绕篱根白山连瓦缝青无能治安策有分太经埜老时相过应期煮茯苓
　　村居
　　村僻无人到安居似野僧柴门交防竹茅屋带溪藤煮粥宜襍稻分茶间老菱百年堪乐此生计日相仍
　　雨后过畦
　　十月晴宜雨芃芃野菜新皇天无弃物生意颇如人落筯银丝滑倾筐翠色匀盘餐亦多品不信庾郎贫
　　田头
　　莫怪田头望幽懐未易论诗题随处处农务自村村鹭防青山破牛耕白水翻出门无半里归路任黄昏
　　夜归
　　野翁争席罢归路又昏黄歩绕阴崖险衣飘积水凉髙枝才宿鸟衰草更鸣螀因忆陶元亮田园兴不忘
　　宿田家
　　薄暮投何处田家白板扉鸡栖留客久犬吠见人稀破壁风威劲頺檐月色微夜深灯火亮犹织木棉机
　　十月农家
　　山坞孤村路农家十月天把茅遮旧屋烧土作新田瓶有储留粟官无横索钱举家虽不饱随分过今年
　　山行
　　山路得秋晴篮舆重亦轻野花留客艶沙鸟去人鸣岩脉交重险滩流合细声若于诗句内红树闗情
　　雪后山行
　　雪后春泥滑篮舆款作程山从岩罅出云向树头生路逺劳行役心幽惬物情茅茨深处见因有午鸡鸣
　　出门
　　出门经过处将身入畵图浪花吹石碎松树挂藤枯遇胜凭诗荅乗危信杖扶酒醪何处有不吝十千沽
　　发鹿城
　　江上潮初落好风吹客船孤城辞白鹿小县入青田山气晴疑雨滩声断复连沙鸥休笑我诗思正相牵
　　过荷叶浦
　　雨后乗船好春流处处浑买鱼荷叶浦沽酒杏花村野景苍茫过清诗仔细论矶头双白鹭相对似忘言
　　茶源
　　晚向茶源过凄凉不可论孤舟千里客茅屋数家村雁落平沙浄鸦栖返照昏唯应惬诗思坐久愈忘言
　　宿新安驿
　　一宿新安驿迢迢夜未央有懐投赤县无梦及沧浪土榻连苔色风帘带月光清晨闻钟鼓民俗祀汪王
　　绩溪
　　落日衔孤嶂行人到绩溪野桥通防窄茅屋隔林低邑古民还聚官清政不迷小亭幽絶甚足以慰羇栖
　　宣州城外泊
　　宣州城外泊古树已栖鸦客路三千里人烟八九家炉煨霜后栗瓶煮雨前茶深夜延清话惟频剪烛花
　　水阳夜舟
　　逺客冬行处孤舟夜发时帆风转羊角樯月带蛾眉道路诗中见家山枕上思得归开箧笥一一示吾儿
　　山寺
