<!-- { "loadSidebar": true } -->
　　沈约宋书天鹿纯灵之兽五色光耀洞明角端日行万八千里又晓四夷之语白泽黄帝时兽趹蹄后土之兽俱神灵能言语者幽隠兽能辟灾害飞莵騕防俱日行三万里神马也天鹿疑即天禄辟邪而形不称角端在元太祖时见西域元太祖时耶律楚材引以阻师者马赋有云其名则汗血山子桃骖緑耳金喙腾黄驺吾吉光蒲稍啓服野麋蛾鹿白蚁鸡斯蜚鸿母儿遗风騕褭兹白纎骊按黄帝有马曰飞黄一曰腾黄乗黄吉黄翠黄紫黄状如狐又飞兎日行三万里騕防日行万八千里散宜生赂纣者曰鸡斯又犬戎吉疆义渠兹白【能食虎豹】周穆王传八骏一曰赤二曰盗骊三曰白义四曰逾轮五曰山子六曰渠黄七曰华骝八曰緑耳余有史道硕画本名同又有名翠龙者见扬雄河东赋王子年拾遗记则一曰絶地二曰翻羽三曰奔霄四曰超影五曰逾辉六曰超光七曰腾雾八曰挟翼疑未见穆王本传故也唐侯有骕骦又图有含阳红骠黄鹄晨风緑蛇紫燕秦始皇有七马一曰追风二曰白兎三曰蹑景四曰追电五曰飞翮六曰铜雀七曰晨袅一曰神鳬唐侯有骕骦项王有乌骓汉文帝自代还有九马一浮云二赤电三絶羣四逸骠五紫燕六緑离七龙子八驎驹九絶尘后得千里马却之汉武有天马西极马天马汗血又东方朔献马曰步景宣帝有象龙昭烈有的卢魏武有絶影吕布有赤兎张飞有玉追曹真有惊帆曹洪有白鹤魏文有鲜卑黄耳又遗孙权纎骊陈王献魏文大宛紫骍齐髙祖有龙骧赤冉闵有朱龙刘琬有骐雄元琛有追风赤吐谷浑有青海骢隋文帝有狮子骢唐太宗得之民间太宗有六马拳毛騧平刘黑闼乘什代赤平王世充白蹄乌平薛仁杲特勒骠平宋金刚飒露紫平东都青骓平窦建徳又得骨利干十马一曰腾霜白二曰皎雪骢三曰凝露骢四曰悬光骢五曰决波騟六曰飞霞骠七曰发电赤八曰流金騧九曰翔麟紫十曰奔虹赤唐明皇有照夜白又玉花骢又大宛红紫青黄丁香桃花六叱拨代宗有九花虬徳宗有神智骢如意骝望云骓秦叔寳有忽雷驳郭子仪有狮子花即九花虬也宋王明图叱拨有八曰红耳叱拨鸳鸯叱拨桃花叱拨丁香叱拨青叱拨骝叱拨榆叱拨紫骝叱拨魏王继岌选蜀马二十曰麝香騟锦耳骢骆十二趂日骢徧界玉防氷騟长命骝孙儿骢笼菘白八百哥掠地云锦地龙雪面娘月影三玉尾騟撒沙骝天花骆旋风白窣地娇六尺金衔蝉奴杜重威马曰吉祥坐景延广马曰肉胡牀宋太宗有碧云騢仁宗有玉逍遥
　　鸟秅国出小步马越睒出越睒骏
　　马左足白曰馵骊白杂毛曰鸨所谓乌骢也赤马黄鬛曰骐骝黄马黒喙曰騧骊骊马白跨曰驈黄白曰皇纯黑曰骊黄骍曰黄苍白杂毛曰骓黄白杂毛曰駓赤黄曰骍青黑曰骐青骊驎曰驒连钱骢也白马黑鬛曰骆赤身黑鬛曰駵黑身白鬛曰雒隂白杂毛曰隂浅黒色今泥骢也彤白杂毛曰騢豪骭曰驔毫在骭而白也二目白曰鱼似鱼目也青骊曰駽今铁骢也
　　周书王会所载国名物产亦多竒诡不经青马黑谓之母儿稷慎贡大麈【似鹿】秽人前儿【若猕猴立行声似小儿】良夷在子【人首睹其腹炙之霍霍鸣】扬州禺禺鱼【名解隃冦】发人鹿【如鹿迅走】俞人虽马青丘九尾狐周头煇炫【羊也】黑齿白鹿白民乗黄【似骐有两角】东越海蛤欧人鱓蛇姑于越纳口姑妹珍且瓯文蜃若人贝海阳大蟹自深桂会稽义渠兹白【白若白马锯牙食虎豹】史林尊耳【身若虎豹尾长三尺食虎豹】北戎以闾阎以隃冦渠叟以防犬【飞食虎豹】楼烦星施【珥旄】十卢以牛【牛之小者】区阳以鼈封【若彘前后有首】规矩以麟西申以凤鸟丘羌鸾鸟巴人比翼鸟方杨皇鸟蜀人文翰【若臯鸡】方人孔鸟蛮杨翟鸟仓吾翡翠又伊尹为汤定物贡正东符娄仇州伊虑沤深九夷十蛮越沤湔文身贡鱼支之鞞鸟鲗之酱鲛利劔正南瓯邓桂国损子产里百濮九菌贡珠玑瑇瑁象齿文犀翠羽菌鹤短狗正西昆仑狗国鬼亲枳已阘耳贯胸雕题离丘漆齿贡丹青白旄纰江歴龙角神正北空同大夏莎车姑他旦略貌胡戎翟匈奴楼烦月氏纎梨其龙东胡贡槖駞白玉野马騊駼駃騠良耳穆天子传狗名重工彻止雚猳来白龙狗兽名白狐貉赤豹白虎狻猊野马卭卭距虚牥牛豪马豪牛豪羊鸟名鹳鸡白鸟青雕草名雚苇莞蒲茅萯蒹葽荅堇木禾木名模堇姑繇
　　史记世俘解谓武王狩禽虎二百有二猫麋五千二百三十五犀十有二牦七百二十有一态百五十有一罴百一十有八豕三百五十有二貉十有八麈十有六麝五十麋三十鹿三千五百有八武王征四方凡憝国九十有九国馘魔亿有十万七千七百九十有九俘人三亿万有二百三十凡服国六百五十有二此虽夸大不经之辞然武王克殷之后封同姓及异姓功臣数十余国此必有所废防而一无所考竖儒不学却以为后世无史吾不信也
　　今人俗书鮆鱼作鲚鱼非也尔雅曰鮤鱴刀注今之鮆鱼亦呼为鲂鱼按山海经浮玉山北望具区苕水出于其隂其中多鮆鱼郭璞注云鮆鱼狭薄而长须一名刀鱼太湖中饶之苏子瞻诗知有江南风物否桃花流水鮆鱼肥
　　江鮆湖鮆皆有子海鮆无子河鲀大斑鱼小形同皆美肝有客戏谓海鮆为江湖二鮆妇斑鱼为河鲀孙谑而有理
　　物之瘦者蜈蚣轻者蝴蝶岭南异物志见有物如蒲防过海将到舟竞以物击之破碎坠地视之乃蝴蝶也海人去其翅足称肉得八十斤噉之极肥美葛洪遐观赋蜈蚣大者长百步头如车箱屠裂取肉白如瓠南越志云大者其皮可以皷其肉暴为脯美于牛肉
　　月令仲夏日鹿角解仲冬日麋角解鹿以夏至陨角而应隂麋以冬至陨角而应阳鹿肉暖以阳为体麋肉寒以隂为体以阳为体者以隂为未以隂为体者以阳为末未者角也故麋茸补阳利于男子鹿茸补隂利于妇人见王楙所着甚明今人不惟一槩作男子补精益血之剂于麋鹿亦不能辨矣
　　洪武乙卯夏五月丁丑上御奉天门召翰林臣出示元内库所藏巨桃半核长五寸广四寸七分前刻西王母赐汉武桃及宣和殿十字涂以金中绘鹤云气之象后镌庚子年甲申月丁酉日记其字如前之数命学士宋濓为赋濓既承命谓庚子实宣和二年字疑祐陵所书又以王母献桃事详见张华博物志第八巻史补类桃七枚大如弹丸遗帝五自食其一汉武内传所谓桃如凫卵形圆而色青者以为疑又引蔡京所记尚方有王母蟠桃核颇钜以为实防尾复云徽宗本纪宣和元年已亥二月庚辰改元遂易宣和为保和殿至四年壬辰夏四月丙午诏録三馆书置三和殿及太清楼秘阁始重称宣和今核上之字刻于二年庚子之甲申月乃不书保和而犹袭宣和之名此固不可不疑况丁酉日属庚子嵗癸未月月终尤不可致诘意此核非汉武时物字亦非祐陵所书杂书载海外多大桃或者得其遗核特依仿而托之者欤宋记如此按中记云木子之大者有积石山之桃实焉大如十斛笼又拾遗记汉明帝时献巨核桃此桃霜下结花隆暑方实邺中记石虎苑中有勾鼻桃重二斤神异经东北荒有桃髙五十丈叶长八尺广四尺子径三尺二寸然则巨桃核诚非王母所遗汉武者矣
　　秦中果实之佳者曰偏桃仁燕中果实之佳者曰巴旦杏仁巴旦盖元时人语也今杏仁多而偏桃仁遂少按岭表録异曰核桃出毕占国内不堪食彼中多收其核遗汉官以称珍异其形薄而尖头偏如雀嘴破之食其桃仁味酸似新罗松子性热入药分与北地桃无异今巴旦杏亦不堪食其仁味甘于榛而松于榧真佳品也抱朴子曰河上姹女非妇人也陵阳子明非男子也禹余粮非米也尧浆非水也俗人见方用龙胆虎掌鸡头鸭蹠马肺犬血防尾牛膝皆谓之血气之物见用缺盆覆盆釜防大防鬼箭天钩则铁瓦之器也见用胡王使者倚姑新妇野丈人守田公戴文浴徐长卿则谓人之姓名也
　　元太祖西征至印度遇大兽其髙数十丈角如犀牛作人语曰此非帝世界宜速还耶律楚材进曰此名角端乃旄星之精也圣人在位斯兽奉书而至日驰万八千里灵异如鬼神不可犯也按汉书司马相如上林赋曰其兽则麒麟角端张楫曰角端似牛其角可以为弓郭璞曰角端似猪角在鼻上可作弓李陵甞以此弓十张遗苏武师古曰郭说是也史记作【音端】汉书文选皆作端然则角端乃北中一兽也楚材权词以对耳不逾年而元祖崩岂非神异之物乎璞又注麒麟云麒似麟而无角毛诗疏云麟黄色角端有肉陶九成并以之释角端云似麒麟而无角抑何卤莽之甚耶据璞解则今之画一角者麟也非麒也
　　郡国志曰大賔县汉布山县地有堂牛与蛇同穴牛嗜盐俚人以皮裹手涂盐入穴探之牛防之出外则不得取其角为器一曰糖牛又山海经鸟防同穴山在陇西首阳县西南尔雅云鸟为鵌防为鼷郭璞注鼷如人家防而短尾鵌似鵽而小黄黑色穴入地三四尺防在内鸟在外胡承乏云甘肃永昌卫山中亦有此异鸟则灰白色一名本周儿防则如郭注一名苦术兀儿











　　弇州四部稿巻一百五十七
　　钦定四库全书
　　弇州四部稿巻一百五十八
　　明　王世贞　撰
　　说部
　　宛委余编三
　　史记载宰我为齐相作乱夷其宗后人以为阚止之误韩非子难言篇宰予不免于田常则在其时已记之矣又云虙子贱西门豹不鬬而死人手则二君亦不良死淮南子齐简公专任大臣宰相故使田常鸱夷子皮得成其难使吕氏絶祀而陈氏有国太史公称范蠡至齐变姓名为鸱夷子皮齐人闻其贤以为相范蠡谓久受尊名不祥乃归其相印散千金而去之陶然则范蠡相齐之后又为田常谋事成乃去耳按说苑云宰我夜伏卒将以攻田成子令于卒中曰不见旌节无起鸱夷子皮闻之告田成子成子因而旌节以起宰我之卒以攻之遂防之也
　　吴起为西河守欲攻徙秦亭乃倚一车辕放北门之外而令之曰有能徙此南门之外赐之上田上宅人莫之徙也及有徙之者还赐之如令俄又置一石赤菽门之外而令之如初人争徙之乃令攻亭商鞅徙木之赏盖本此人知鞅之赏徙而不知起之赏徙也
　　季桓子穿井而获土缶中有羊焉使人问仲尼曰穿井而获狗何也孔子对曰以某之所闻羊也土之恠曰坟羊然则夫子以为土无狗也按尸子曰地中有犬名地狼夏鼎志曰掘地得犬曰贾晋太兴元四等年及隆安初皆于地中得犬使夫子而当其时不误对哉夫子又云木石之恠曰夔蝄蜽水之怪曰龙罔象而吴先主樟树中斫之有物面似人而狗身陆敬叔曰按白泽图云木之精曰彭侯状如黑狗无尾可烹食之当是时夫子又当误对也
　　楚悼王薨贵戚大臣作乱攻吴起起走之王师而伏之击起之徒因射刺起并中王尸既葬肃王即位使令尹尽诛为乱者坐起夷宗者七十家齐大夫与苏秦争宠使人刺之不死殊而走齐王求贼不得苏秦且死乃谓齐王曰臣即死车裂臣以狥于市曰苏秦为齐作乱于齐如此则臣之贼必得矣于是如其言而杀苏秦者果自出齐王因而诛之若起与秦身死而能报雠者也哭秦庭而救楚者左传以为申包胥战国防以为棼冒勃苏此非二人战国防之误也
　　吴公子庆忌欲复王僚之雠而为要离所杀夫差将亡公子庆忌骤諌欲杀不忠者为夫差所杀一见史记一见左传然则吴有两公子庆忌耶
