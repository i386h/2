<!-- { "loadSidebar": true } -->
　　御制诗三集巻二十九
　　古今体一百二十二首【癸未三】
　　花朝
　　今嵗花朝好花姿日日添有风惟淡荡不雨亦濡霑丝缕禽言拂锦须蝶梦黏宜欣却常慽饥溺厪苍黔
　　文徴眀草堂对坐圗
　　榕树森森防草庐剧谈试拟意何如因提以上相商防不是万言时事书
　　即事
　　山东河南山陜西率称得雨新耕齐畿辅今春似江国英英每见生云凄翻成惧雨实未雨私心额庆堪兴犁常年设遇报雨足斯弗雨为愁眉而今喜彼霑膏泽复幸春霖乃逭兹人情无定有若此吾犹未免何恠其诚因去嵗被霖潦沮洳待涸东作时嗟予调幕乏良术慰以为愧触绪题
　　题汉玉璧
　　土华盈手襞璘璘大孔规圎制朴淳进道不如先驷马同心有若掷河濵诚看特达经千载言念温其见古人质以天全容以粹世间烧染自纷陈
　　得春亭
　　物物心中皆有春而胡此亭独称得春宁不到此亭乎试看形形与色色譬如芥子纳湏弥个里无廓亦无窄是非享帚豪敓频羲经妙义诠来真知者见之谓之知仁者见之谓之仁
　　含韵斋玉兰花
　　今年花事早春仲玉兰开好未曽烂漫雅惟谢荡骀明当巡跸啓暂可擘牋陪古屋斯含韵宁论去与来
　　降旨加展粥厰赈期
　　州县极次贫赈期具常例五城设粥厰以补赈不逮州县赈既加粥期可独置申命概加展四月下旬暨言念连嵗涝吾民实雕弊救不遗余力犹恐鲜实际愧无调燮方遑有损益计
　　唐寅树根诗思圗
　　把笔欲吟句句従何处来树头风自响岂复有为哉
　　唘跸恭谒
　　东陵即事书懐
　　上
　　陵两嵗未东行减従春朝载唘程便觉翘心眄松柏况逢冷节近清明緑田严戒相轻躙黄土深懐有旷耕歴歴凭舆切切念民艰满目那怡情
　　东岳庙瞻礼
　　抟捖当年秘监称震方
　　青帝用禋应岱宗望秩自虞舜宰执犹闻似魏徴有事维新阅年久【庙葺于康熈四十一年因嵗久剥陊命工出帑兴脩乾隆辛巳落成兹以谒　　陵途便复来瞻礼】所希蠁佑民蒸便途瞻礼钦
　　明赫时若防祈锡福仍
　　烟郊行宫作
　　潞水浮桥过驱车廿里途行宫卓午到春景昔年符为见新耕少亟筹旧潦输芸帷将绨几縦好不知娱降防再加赈直并逮五分灾民其不成灾者亦与缓徴更命借给籽种毋误春耕
　　六分灾者赈五分格于例新正命加赈五分极贫逮然其次贫者尚未被予恵三月况期满四月何为继用是再沛恩普加一月暨五分极次贫均霑俾无异防知课科法五分缓徴税四分不成灾仍有输将事畿辅连嵗歉民有日穷势岂宜亟催呼重为吾民累勘不成灾者概与缓徴既更虑东作籽种犹艰致贷予毋误耕庶可有收企凡此示大端推行在羣吏相与善补苴敬待西成赐
　　三河县
　　三河县即五分灾赈不当加例所该体贴民情亦同苦恫瘝予目得亲来因教格外施恩恵冀稍沟中救草莱稽首道旁纷老防尔言谢我早慙防
　　见耕者
　　往嵗见耕者不过为色喜今嵗见耕者欲喜早怜矣所怜务本民忍饥蔵种子勤劬耩湿田以冀新苗起三时尚遥遥此际敢满拟其艰致种者借予已有防满目视如伤侍臣曷従揣
　　麦苗
　　迤逦东来见麦苗青黄之接尚云遥闾阎一鬴筹为继玉食虽佳闷不聊
　　白涧行宫晚坐
　　逐顿有行馆居停省负驮依然昔春景惄若此畨过农事方兴矣民艰嗟奈何一宵原不旅数宇已嫌多
　　晚隂
　　春晚复生云春山逺蔵影沮洳涸未尽虑雨心耿耿十嵗九愁旱见云已冀幸今来乃惧云无定惟情境好恶我犹然民碞用因省
　　蓟州道中四首
　　几片春云欲放晴蓟邱廿里亸鞭行最怜农父黄牛瘦借种相将趂湿耕
　　常年村舎见髙囷涝后今多菜色人寛展赈期终四月尚希麦熟救斯民
　　春烟轻罥緑杨丝髙处犹泥可识低偏是盼风风却少散之冀遍举耕犁
　　忽晴忽晦江南景不暖不寒蓟北天设入丹青真妙格吾惟忧切厪农田
　　过独乐寺
　　城头见刹竿雁阁入云端犹有青莲迹堪同白社看春风暂经过昔日此盘桓独乐诚无系胡为施六檀
　　隆福寺行宫杏花
　　门前一株杏老榦有新花刚共东风至又看午日斜桃经御园谢梅漫石湖夸蓦尔和娇态相逢亦自嘉
　　再题隆福寺行宫六景
　　翠云山房
　　翠云山房以何名别峯无树此独有有树兼多柏与松是以四时翠云厚其故以何又得言盖因絶壁人艰走松柏抱石挺苍根牛山斧斤所不受世间凡木喜软土不遭盘错焉能夀
　　翠微室
　　山未及上曰翠微室在翠云其半截春来青缥色更浓纱正对巉岩列忽疑杜老之江楼那数阎丞所改设片刻成吟信宿去虚室名山千古阅
　　碧巘丹枫
　　碧巘千年自无改丹枫三秋则有待我来多值春之日枫虽未丹丹意在其中权衡谁所司谷神不知有真宰太空防防弗可名是即丹碧所以乃
　　天半舫
　　云为我水楼为舫春来真似坐天上且如太古无形初楼舫水云原一様世间拟议自纷然试问谁真得名状
　　挹霞叫月
　　朝岚暮霭无定容写出轩楹浑可挹东冈复见玉轮升叫之俨若当庭立稚圭髙致讵其遥太白豪情不易及春风闲馆偶相于孔李事非我所急
　　翼然亭
　　西轩北转复东折縁壁羊肠数十武石台连属廿余级乃得小亭俯林莽津逮庐陵之品题实觉轩轩欲飞举每来逰目颇极娱何以今畨意常怃渴期麦长黍禾耕稍救吾民资二鬴
　　恭谒
　　孝陵
　　定鼎甲申嵗乗除事可论【本朝驱除流防而得明天下唐宋固不必论较之汉明开剏为尤正】宅中溯
　　功祖继序逮惟孙赤县胥归化黎民永被
　　恩椒浆抒敬慕扬觐意深存
　　恭谒
　　景陵
　　言瞬卌一载那堪廻首论扈陪依
　　圣祖眷顾异诸孙敢懈斯今志虞孤
　　在昔恩借宁眄
　　冠剑云日目中存
　　孝贤皇后陵酹酒
　　戊辰今癸未往事梦同论了识生归灭【二月廿二日向为　皇后千秋节故云】宁知媳娶孙【彼时二孙尚在懐抱今皆娶媳成家矣】彤编常纪徳永巷尚含恩慽慽诚何益无湏结习存
　　桃花寺八景叠前韵
　　涌晴雪
　　细淙幽涧落层岑石海分明玉作林无意昔题涌晴雪翻成今日忆吴心【吴中范园千尺雪最为佳景】
　　小九叠
　　脉山白阜谢无暇举要称灵灵以泉九叠珍珠帘网地掀开应见大罗天
　　吟清籁
　　已是绯桃霞色蒸防霄松籁与清澂隔墙调御如相谓是四禅天防上层
　　坐霄汉
　　适才【去声】登山逺自卑原従歩歩进无遗凭髙坐处疑霄汉为学工夫有似兹
　　云外赏
　　古揖田盘譲作兄何妨享帚野桃荣致予一宿心遥寄云外归途见蓟城
　　涤襟泉
　　清泚何曽波浪起对来春日意如秋取之不尽用无竭肯向山中镇秘留
　　防笔石
　　防间朴室据崇椒防笔搜吟句每超课以无心责有意抽如春茧剥如蕉
　　绣云壁
　　松蔚深青桃晕朱轻云不碍壁腰铺春郊切切筹农计乐较前畨意每殊
　　清眀日桃花寺作
　　清明不雨亦轻隂防片飞英防客襟杜牧司勲有迥句汉家典制引悲心桃花作饭花宫侧栁叶临池叶影沈扫却闲情归静寄盘山明日试重寻
　　驻跸盘山静寄山庄即事二首
　　蓟城卅里路非脩山色佳哉见举头矫意可云姑舎是崇情况觉雅相投不来又以两年计小驻无过四日留了识林泉待吟渉正何碍与静为谋
　　新志披看似旧脩廿年游豫忆従头敢忘民食祈年志幸罢军书午夜投不改松青还杏绛正欣云去有山留骋懐今嵗应难畅潦后农功切切谋
　　引胜轩
　　且未笋舆寻胜去先凭氷牖引佳来取之不尽非劳也防以忘言亦迥哉恰值春风方骀荡问延秋月防徘徊宵衣旰食吾恒惯峯态泉声此偶陪
　　韵松轩即事
　　往年颇觉厌春风今嵗春风正复好于风已自不嫌聴况聴之于松树杪泠泠谡谡响不已八音繁防绎如皦朅兹属耳正何妨风入松同相值巧
　　雨花室
　　文殊问处维摩荅一室缤纷天雨花试看青松及红杏因风作响讵争差
　　对山亭戯题
　　何亭弗与山相对独是斯亭得享名却千秋青史里防人不向个中行
　　云林石室
　　抗巘葺幽居一亭十笏余花繁山似笑叶嫩树犹虚安得捐千虑于斯读古书咄哉此言失无逸可防诸
　　农乐轩口号
　　防缀村房与稻塍圗同农乐有秋登潦余满眼饥寒状慙愧吾农乐岂曾
　　静夜吟
　　夜静复山深山堂松竹隂月如明挂镜泉觧暗调琴诡石玲珑影微风飒防音无能领清福陡切恤民心
　　西峪三首
　　西峪人家也自清逰山路便此经行那无果树春成画薄有沙田世业耕
　　髙原应不愁霖潦下隰灾多波及兹宣付有司勤体恤向隅毋或致偏遗
　　杏树髙低各放荣吉骢馺娑锦中行好花莫漫相抝折果实怜他盻熟情
　　天成寺
　　万转千盘歴花宫觌面迎风旛皆佛偈岩壑本天成逰目宜浄土骋懐欣好晴擕将新稿去宣付翰臣赓
　　万松寺
　　万松之松奚啻万春来老色争新鲜啸龙舞鳯笼峡路夷嵕开豁呈金田下马屏息礼调御寺楼片刻聊周旋防株菁防窓正对翻涛不语意以传譬如淮南忽变少不变者在谁知然
　　青峯寺
　　盘磴度龙脉山阳达山隂燠寒顿尔殊松柏籁森森流青固不改本性寒能禁积雪犹未消泉落层氷针綪茷无所事防马刻削岑莲宇亦已到四隣罗嵚崟秀色难为状金仙不动心自笑济胜者犹然名象寻
　　望双峯寺未至
　　祗园罢去寄遥吟遥见云岩翠鬱森到即不防防不到双峯于此何容心
　　法蔵寺
　　双峯法蔵本一路为彼多纡此径来竟有风萝扫尘迹那无天花落讲台乙亥戊寅如是耳【乙亥戊寅二嵗旧作题壁间】挥毫落纸何为哉戸外盘龙松落落有言奚似无言该
　　西甘涧
　　太行盘谷有泉甘韩序曽言李愿耽于此是同还是异不能起问退之谈
　　东甘涧
　　一峯两涧隔西东石海中间有路通何必怱怱亟言去山楼小坐韵松风
　　千尺雪作
　　回防逰山骑进停临水居有声皆入寂无色不涵虚陆羽茶经在唐寅画帧舒两人似相谓小别两年余
　　唐寅品茶圗仍叠前韵
　　底湏调水始烹茶就近缾罍煮贡芽恰似去年恵泉上聴松得句也清嘉
　　半天楼
　　降外山还登内山山楼迥似半天间彼为賔则此为主肩者劳兮舆者闲何处不堪体物理于斯亦未防民艰岩风泛泛千林杪晴定宜耕为【去声】觧顔
　　降防截漕米十五万石以济直省赈需
　　年前截漕五十万用佐冬春赈贷资迩来青黄逮不接民艰巡跸周询知部帑再拨八十万仍虑难为无米炊复留新漕十五万以济灾后频然眉従来救荒无善筞在尽心以补苴为示大端惟扩充要共者嗟嗟良有司
　　题邹一桂东竺庵杏花图叠前韵
　　晕紫霏红千万枝何来入屋一枝垂陡思乙亥春逰况曽命儒臣设色为
　　花中金牓设开成甲第应教属此卿底识传神擅竒品窥窓每见午蜂行
　　得概轩
　　既云山概斯全得何必寻山复命逰可悟従来无止境不妨佳处一研捜
　　逰山遂至云浄寺
