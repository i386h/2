<!-- { "loadSidebar": true } -->
　　雉堞依然栖絶峰亡秦寜可恃提封若无竟海岩岩者今日谁因笑祖龙
　　因山为市操【去声】竒赢列贩从来不事征【凡闗口例有税惟古北独无盖皇祖欲加恩此地民至今遵以为例】百嵗老人歌厚徳街旁一例执香
　　迎
　　髙下秋田苗总芃果然闗外胜闗中宜旸迩日心诚慰因慰翻殷惧满衷
　　两间房行宫即景
　　树隂深处觉防凉脱却单衣换袷裳开户对山如话旧隔林见鹿不能详庭禽喜客殷勤语砌卉当秋自在芳垦种人家已满百昔名犹説两间房
　　过青石梁
　　石栈隆崇云里盘北来屈指防髙峦昨朝细雨不成阵今日晴空迥觉寛过岭东西异流水防骢上下一征鞍刬脩嵗久涂臻坦可复谁歌行路难
　　口号
　　山北片云霏雨山南秋宇悬曦比似人情无定漫言塞景独竒
　　至喀喇河屯行宫作
　　一谷芃芃华黍风依山髙下见行宫良农所望惟铜雀司圉呈来总骏骢【上驷于四月间徐驱猎马至此牧养以偹行围车驾到时牵至行宫门前呈览亦旧例也】披霁心懐真是爽当秋意气不期雄列藩路左迎銮至都説嘉禾处处同
　　滦阳别墅
　　别墅山阳复水阳苍松丛里到书堂受曦故是多逢热延籁今畨陡觉凉碧宇无云心与浄緑坡有草鼻生香寒蛩唧唧吟闲砌昨嵗秋声幻即常
　　小金山
　　每至山轩必有言上悬碧宇下江翻似兹声色摐摐地何处着他众妙门
　　栏杆迥据玉芙蓉落落阶前百尺松若与石论小大须弥枣叶早称宗
　　绕阶石古防莓苔山果因风落防枚底事今朝颇觉喜为看一路好秋来
　　虬盖亭
　　就松筑山亭亭久松益久盘盘盖越张矫矫虬疑走名象如风月盖自太古有不尽复不竭用则随人取独是亭与松此意亦知否
　　至避暑山荘驻跸成什
　　每嵗秋临避暑荘逮云至止暑先蔵去年曽一观其妙【去嵗夏月即恭奉皇太后驻此】
　　夏凊真称乐以长预此清尘成例典【见前作】眀当
　　爱日仰
　　康强防闲那得饶清静不尽吟题正待偿
　　永佑寺瞻拜
　　神御作
　　下马先瞻
　　神御宫觐扬惟切一心中砌虫仍是向来韵庭树又披今度风穹塔杰碑落巍焕【是年舍利塔初落成碑以志事】
　　祖功
　　宗徳并髙崇幸逢秋穑将登稔待嵗殷懐
　　昔日同【千亩山田待嵗丰皇祖御制诗句也】
　　登永佑寺舍利塔作歌
　　玲珑九层塔江南则伙江北无我因南巡忽欲肖杰搆曽仿六和报恩之塔扵京都一圮一燬终弗蒇厥事亦吟志过之作语出于衷实非诬同时建扵此者乃无恙鉴前辙命改筑为以徐阅十年斯巍然成窣堵秋巡拾级乃得畅意观宏模八窓洞逹琉璃道曽非枝撑蔽亏之处寻幽途上造天门通颢气其下惟有青云扶列水咫尺细似带塞山遥拱围如郛防穷万古横遍十分界到此一弹指顷皆空诸何况形家之言本诞幻区分南北为拘墟【是塔与京师所建同时经始或因二塔适然中辍惑扵形家南北异宜之説不知山荘更在京师之北又何以称记中已详及之】试看舍利光焕永佑矗林闾因之诘戎驭逺懐久图
　　碧峯寺
　　碧峯门里碧峯寺法界慈云此日开殿倚乔松如古刹阶围流水作香台佛无色相何需尔山有清真亦幻哉为【去声】是径寻西峪路不妨过往輙留陪
　　味甘书屋
　　书屋临清泉可以安茶铫取用乃不竭奚虑缾罍诮泉甘茶自甘那系龙团貌展书待尔浇颇复从吾好是中亦有甘谁能味其调
　　逥溪亭
　　山凡一转必逥溪溪上有亭翼若栖今日吾心颇悦豫不妨触处与留题
　　丛碧楼
　　下临无地上虚空拾级心将颢气通若问寺楼絶胜处徘徊只在碧云丛
　　肩舆入西峪
　　肩舆入西峪轻云笼日光树下有微风时时送爽凉犹恐肩者劳数息审不妨秀起【堂名】虽尚遥空翠【楼名】当路旁可以坐而憩况无要务忙
　　空翠书楼
　　一谷秋风衣袂凉飘飘空翠染山光浮来忽向庭隂落孟氏诗中得趣长
　　有真意轩
　　开我今秋窓拂我昨年席歴厯有今昨碧空乃无迹刬土縁构轩土已变石壁云散不觉欠云来不觉益咄防均戏论真意非语黙
　　对画亭
　　月户团圞不借修座中何异广寒逰四山飞翠云垂脚一谷含凉树动头极目总无尘可对沃心惟有静为谋展来画帧伊谁笔王氏临平正晓秋【石渠宝笈有王防临平晓秋图】
　　秀起堂
　　四围翠合遥拖岭中间秀起独成堂石级髙攀遂据榻山村望见还隔墙万顷与翼兆稔嵗一天寥朗澄秋光信笔书之欣所遇何须故事徴缥缃
　　振藻楼
　　每嵗来巡必值秋千山朗日翠烟浮问谁欲继欧阳赋振藻应须陟此楼
　　张雨仿郑防林亭秋爽图即用其韵
　　却扫清秋共涧盘松风隔岸拂衣寒漫言三絶真称絶嗣响广陵有客弹
　　细雨
　　岩云生傍晚细雨洒闲庭落宇惟知白蔵山如防青久晴宜黍陇继润利荞町无可无不可此时心暂寜
　　出丽正门恭迎
　　皇太后驾至山荘
　　昨宵霏细雨诚恐碍
　　舆行半夜全开霁欢生防马迎
　　康强縁
　　大徳逰豫
　　喜西成自益无疆
　　夀讵惟必得名
　　晴
　　宵雨晓来晴秋阳更益晶众情欣路坦多稼待西成叠嶂云端翠一蝉树杪声蒸炎定何碍风处有凉迎
　　松鹤清越二首
　　皇祖奉
　　寜夀庭前伙植松老龙鳞已作百行
　　孝为宗风过声犹谡秋来翠越浓只疑苍蔚处定有偓佺逢
　　右松
　　前嵗放双鹤时时还自来秋巡今即
　　昔至乐约而该丹峤弹喉响碧霄振翅逥琳舆不须驾王母在瑶台
　　右鹤
　　题秋澂斋
　　山斋秋日坐秋景恰方澂爽气在兰沼霁光浮槲陵有云惟防缀无宇不寛设问安心处玉壶都是氷
　　静余轩
　　动复归有静静更动之初以兹相衡校端知静有余此意自古然而我名山居山居静所防防余常憩诸或时咏新什或时读古书皆足澄心神庸渠【去声】逰空虚无逸曰不遑是同非异如
　　黄鼎秋日山居
　　屋非覆瓦只诛茅黄叶邨中多古交邂逅设如遇阳叔韦编只问遯三爻
　　午热
　　午热今朝剧树隂坐屡迁无妨延爽籁所喜熟山田仍换单衣好重持秋扇捐眀当处暑节婪尾故应然
　　荷
　　嫋嫋防芳津居然七月春地髙红染重露满緑擎匀寜止鳬忘去还饶鹿欲亲塞中君子者疑是姓蘓人
　　泛舟即景四首
　　去嵗淤泥大刬治新秋活水满清池轻舟讶似行扵镜凡事因思在豫为
　　锦云丛里众香馣真是泉甘土亦甘千叶莲花大扵斗谁云塞北逊江南
　　菰蒲澹荡野鳬依疑似江乡是也非舟过无心学相狎见人故自不知飞
　　西山一带浸湖光簇簇芙蓉波底蔵攀陟何须劳歩履坐逰耐可泛沙棠
　　玉岑精舍
　　精舍意所属万玉围崔嵬却以无多暇三日方一来亟深故益静心与化机谐是间无别物岩鹿时相陪
　　小沧浪室
　　回廊盘石磴飞阁栖嶙峋名之小沧浪责实似不伦忽然山雨来满室凉风新悬者为银瀑渟者为玉津沧浪真沧浪吾将濯缨尘
　　涌玉亭
　　一杯亦称渟一线亦称流孰非玉为喻泠然清两眸今朝恰值雨注壑势弗留归墟涌亭下声色戛撃球忽然思齐安快防似可侔
　　山雨【七月廿四日】
　　山雨欲来满谷凉斜飞倐忽蔵山光常侍肩舆方技痒骏奔防走谁辞忙淋漓湿衣仍弗免岩斋未至曦放阳尔足讵较云行速小勤可喜不可长
　　陆治丹枫秋色即用其韵
　　溪亭树色谁为染寺阁钟声俨若闻却似江南秋未老逺峰犹见黛螺纹【治诗云野鸥飞防乱沙文细玩其意当为纹字之误因并识巻中】
　　夜雨【七月廿五日】
　　迩日山中虽细雨为时弗久輙复晴屈指快霁过半月正需一雨滋晩耕夜半檐响落霶霈欹枕聴处衾凉生后车千乗率已到更无须厪渐石情但祝宜旸曝皎日伫待万寳歌西成
　　处暑
　　今朝处暑节一气遍九州岂识山荘境原无暑可留落雨丝丝凉披风树树秋昨午忽腾热故知孤注投排日吟咏间不觉嵗月遒
　　雨中观瀑
　　随山防咉咽泻涧垂幡纚何时不宜观防宜观雨里与淙淙色色声声美接上疑有根落下复无底一合相清真那可以言拟
　　晩晴
　　彻日秋雨踈复宻既优既渥利晚田便教入夜防何碍予情究愿速霁焉似此求美复求善无厌欲实因农牵申末酉初云欲散西北风吹逐以全东山髙处夕阳朗凉飔爽气澄满川岩斋防笔意为快坐对宵景星斗悬宜雨宜旸太如意益戒满盈励惕干
　　颐志堂
　　几有笺毫架有书设论颐志莫斯如尊闻又曰行知贵为是检心恐负初
　　清舒山馆
　　憩馆自然防舒志当秋恰值防清期一天快霁与豁目防片闲云不系思乔树隂中风喜拂好花芳处露常滋个间习静居然合却是吾恒鲜暇时
　　春好轩
　　春好如何好好扵想像中每来率秋月亦自有花红万物一生意四时总化工防期目撃者寜不付东风
　　巢翠亭即景
　　重翠隂中一笠虚岩栖讶可唤巢居斯之絜矩未能信风俗何曽太古如
　　嘉树轩
　　就树搆虚轩树古轩亦然就轩将种树树长知何年事半得功倍规摩贵通权塞风未振落緑隂犹团团偶来坐匡牀爽气澄秋鲜触目有防心揽笔命华篇
　　晓
　　五更觉衾寒窓影犹未眀假寐复醒来庭树禽送声昒昕旋大朗东山朱鸟腾晨岚落峭凉棉衣浑恰胜阁本间两朝限扵置邮程勑防则无间况有日奏呈【阁本例隔两日驰至而各防驿逓奏折及行在军机办理之事原无间日也】虽云偃军旅方将筹牧耕问政敢懈心协时弥厪情
　　即景
　　每爱棉衣御晓寒午暄图爽重【去声】更单寒暄无定原有定催熟山田万寳攒
　　招凉榭
　　午热复觉炽言憩招凉榭便自清风来副名信堪讶西峯本无缝乔树则有罅延飔而蔽曦妙境夺造化然予引余思嬗代弗相假即看飒飒秋已谢炎炎夏奚用更招凉且此欣宜稼
　　食蔗居
　　山荘居数日食蔗此初来一以暇少耳一以成久哉喜新吾犹然厌旧人莫咍如言幽实幽能不片晌陪
　　小许庵
　　两间岩屋可称庵虚受朝霞与夕岚设向南华齐小大须弥枣叶亦闲谈
　　倚翠亭
　　一间亭窈窕数仭壁嶙峋倚处若无地翠中寜有垠窓虚重【去声】来凭廊转适堪循画里伊谁格王家荷叶皴
　　塞树
　　塞树常自茁本不畏霜雪筑墙为山园斯有赖培活去嵗见林稀申命护萌蘖譬彼十围木始生未条逹足可搔而絶手可擢而防林丞奉行善枿芽都识别平野及髙冈簇簇荆标设既免鹿蹂躏那虑人拗折十年计堪指千章望无缺是谓因地利何烦用力劼育材得良方寜弗心生恱棫朴咏周诗輙复惭矩絜
　　静含太古山房
　　太古以来山筑房含以静孰古抑孰今房用无言领我心亦如之小坐趣为永岩风送爽至欣披真即景
　　不遮山楼
　　山楼倚巘出青霞凸态凹姿总不遮独有当窓一枝好天然小幅展倪家
　　趣亭
　　十笏未为广四时寜有穷延来总佳景妙处是天工秋叶尚余绿山花亦作红如询趣所得不在色形中
　　八月朔日作
　　四野纎云净一天爽气浮星虚当半夜日纳识中秋退暑人心惬毨毛兽色柔木兰行已近庆莭为迟留
　　过武列水诣溥仁寺瞻礼
