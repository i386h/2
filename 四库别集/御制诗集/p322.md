<!-- { "loadSidebar": true } -->
　　乌飞蹶春复秋水流山峙今恒古有识不如无识髙拙者常逸巧者苦抱薫心焦举斾心摇但怨薫斾谁知自招蔽目非艰以两叶塞聪亦易以双豆乌之雌防尚不知具曰予圣诚难救
　　商祚秋葵图口号
　　秋葵觧向阳有似寒泉食阳光设漠然井渫为【去声】心恻
　　钓鱼戯题三首
　　鱼矶芳饵满堆盘歴夏何曽试线竿却恐孤他勤伺候垂钩聊试对秋滩
　　水冷秋湖鱼懒嘬片时空坐蓼花濵中涓窃议非时矣知尔诚为善钓人
　　钓意由来非钓鱼水天空濶朗如如紫溪翁与烟波叟无事希他偶似诸
　　即事
　　秋月喜晴理之常谁知竟有厌晴事望前犹虑雨为霖但得云闲斯满意侵寻不雨才过旬山田觉旱尘沙翳禾黍秀实縦无妨荞菜待泽已憔悴更缱京国况如何驿章颇报西成遂逺慰付之疑信半近愁切以朝夕对何防敢懈勤民心祗期嘉霔及时赐
　　咏宋瓷枕
　　修内当时秘千年制朴淳通身辞火气彻体蕴精神木以阳城重玉非荆国珍不须更鼓响防值碎椎人
　　挹秀书屋
　　山隂初卜筑因迥得髙居至每为【去声】乗兴坐还可检书凌清志愈淡瞰逺目恒舒秀则诚无忝挹之斯有余
　　碧静堂
　　入峡不嫌曲寻源遂造深风情活防蒨日影贴隂森秀色难为喻神机借可斟千林犹张王【二字皆去声】留得小年心
　　浄练溪楼
　　夹山溪陵水艰贮雨里方看练影披着个小楼存此意终当卷防俯天池
　　再题莲华室
　　静室防髙楼莲华浄业脩底须翻七巻常此伴三秋调御丈夫相应真云水流斯之未能信惟是厪先忧
　　沈周秋山圗
　　红叶才添緑尚稠山容端的是新秋老苍审确石田法奚必图间姓氏留【图中无沈周欵而有唘南小印印即可伪为而审视老苍气韵非沈周他人固弗防也】
　　捕鱼
　　或曰捕鱼可致雨无聊极思试为取金钩甘饵已非时逝梁发笱徒延伫塞湖空濶潜族多中流濊濊施网罟小船深防提大纲两岸拽行众邪许徐牵宻拢近浅涯发彂鳞类无潜所鲤鲢鳣鲔不一足强【去声】立泥中其意苦观之盛防思之怜拣存一二悉放去吾意在雨不在鱼网师窃惜空力努水寒可一不可再薄行赏赐足酬汝
　　小沧浪室
　　塞山防胜江南山所欠有泉难为贮设使居然渟作池龙井灵岩不足旅是室名之小沧浪亦雨后斯副名许咄防童子赋歌时岂对水方知自取
　　涌玉亭
　　山泉无大小淙窦即清泠流岂方圆较徳惟温润型彼珩何足问此佩亦堪聴泻向石溪去寂然冺色形【山泉沿流石溪稍就平地即渗沙石中不见水北方率如此不独塞外也】
　　贮云檐
　　底事滃然翰墨筵檐间常是贮云烟秋来荞菜方需泽何不为霖润坂田
　　夜雨【七月廿八日】
　　迩日望霖意转殷塞山午后始生云庭间入夕空延盼枕上中宵乃渐闻晓起惜犹未优渥已过继以畅霏雰晩田了识苏山阪慰则不无敢曰欣















　　御制诗三集巻三十三
　　钦定四库全书
　　御制诗三集巻三十四
　　古今体一百二十四首【癸未八】
　　八月朔日作
　　岂有秋朝仍喜雨更兼雨足此欣晴晩田果见苏生意老圃亦应酬望情晨雾犹然恋湿润午曦遂大放光晶莭临仲月占时若伫待穰穰万寳成
　　再题玉岑精舎
　　搆舎初看断手成玉岑近对耸峥嵘林间苍鹿鸣不已想是无端认客生
　　静赏室
　　爱向山深防搆居山深防趣试言诸云容峯态静无比月夕花朝赏有余坐席寻常都集妙唘窓端是为延虚将迎内外胥教冺语着程家定性书
　　松壑间楼
　　山隂多古松岩壑亦复杳就迥宜为楼两间已不小侧耳聴清泠谋目延窈窕惟觉道心生那有尘懐扰得句应脱凡为【去声】在青云表
　　积翠亭
　　四邻峯势特嵚嵜叠以林光渲染之祗着一亭翠防防为他领要已无遗
　　竒石蜜食
　　回语緑蒲萄之名也凡蒲萄皆有子此独无子截条植地而生回中古亦无此种云数百年前自布哈尔始得之布哈尔去叶尔西又数千里前年命取根移植禁苑今成活结实诗以纪事
　　服食眀垂贡旅獒苑中初熟緑蒲萄昔同目宿原有子【中国蒲萄相传种来自西域然皆有子者】此便离支宁比髙【魏文帝诏南方龙眼荔枝宁比西国蒲萄石蜜石蜜之音颇近回语岂当时亦曽见此耶】广志徒传三种色【广志云蒲萄有黄白黒三种】燕歌休诩一杯豪竒石【读作平声】蜜食賔方物慎徳那辞干惕劳
　　枝叶蝉封献者同碧琉璃颗独中空采条移植上林茂结实颁餐造物功欲笑酦醅歌太白直疑崖蜜咏坡翁夲来无子根何托鸡卵谁先辨岂穷
　　红叶三首
　　连林生翠色犹浓防防新红蓦地逢打叠懋勤笔砚匣秋容衮衮到诸峯
　　火盼岩霜不碍风叶红端的胜花红春园欲笑桃还杏秋巘请看桕与枫
　　星星才见渲枝梢爓爓行看变碧峤自是金秋称素莭应教绘事出羣超
　　闻京师得雨志喜
　　今嵗夏秋际雨率西南来而恒大扵北邮音每悉佳孟月此觉旱京县遥繋懐旋报审无妨【七月望后以京城是否需雨询问留京王大臣等据奏京师扵七月初九日得雨后田禾丰茂若月尽月初再降透雨晩禾更有裨益兹据奏七月廿九日自辰至酉得雨优渥】憧憧犹往逥月杪此被渥南望云浓防无何驿章至果复优霑皆早种获已毕晩田膏益培一喜释两忧双眉为民开
　　天恩不易承敬勤志敢乖
　　寻鹿
　　麋毛毨且斑秋气爽孱顔挟矢堪寻麌乗欙聊趂闲虞无还获鹿朋得并逢山宁为肥鲜计心存温故间
　　新月
　　逐月有新月中秋更不同望如闻桂馥喜每对山空轮是向圆好光惟依塞融夕寒舟罢泛檐倚趣无穷
　　午热三首
　　塞中异风景寒暄浑不常前朝峭凉迫今日午热偿设一徃弗逥晩田那防当不齐乃大齐造物功无央着棉重更脱蔵扇还复持以云就凉爽此间多所宜溽暑且易避秋热防防时兹意向谁言唧唧阶虫知倐忽西峯下落隂比夏早夕霭一川寒又觉棉衣好寻鹿弗可遅屧歩入山窈行饭且捜吟所得亦不少
　　即景
　　景较新秋又不同峯容溪态绘尤工荷犹徼露微饶白枫未经霜自觧红无碍捜竒披谷霭有时延爽爱岩风崇椒寻鹿归来晩淰淰欣看月照空
　　题燕文贵秋山萧寺图
　　水秀山清防精蓝据迥嵕云铺一川白枫缬防林红即此摐摐色那非了了空上人不出户归鹤识支公
　　镜喻
　　青铜摩以旃照形已无遗近代泰西法玻瓈更新竒然均借人工水银涂抹资其未涂水银素片玻瓈辉可以施窓櫺外物了然窥山亭偶用此徒縁观峯姿孰知别有得新趣请言之亭暗而外朗承以西峯晖通彻玻瓈窓西峯触影披不镜而获鉴实匪伊所思回廊数【上声】人行乔树瞰鸟飞曰幻幻既否曰真真又非宫疑广寒悬城似干闼巍炙毂莫防辨椎轮谁所为宇宙此有素造物诚无私
　　赋得眀月松间照
　　朗彻三千界弗承照者谁如何右丞句独谓老松宜秉是孤髙性撑为潇落枝流光寒不湿写影正兼竒鉴似轩皇铸涛如仙乐吹童童迎迥矗皎皎傍疎移岱岳姓名著广寒宫殿披犹疑峙丹桂吴质那防斯
　　再题含青斋
　　孟秋荏苒仲秋临一瞬堪因视古今延歩不妨乗爽到斋偏喜对山深蝶如恋影长依卉鹿已闻声尚隐林恰见遥峯红防防翻兴【平声】尔许惜青心
　　挹秀书屋
　　曲转回廊窈窕通蜃窓绨几俯秋空清风眀月取无尽山峙川流用不穷石越瘦如道士醉松惟孤见丈夫雄玉壶氷弗纎尘着岂计寻常指顾中
　　碧静堂
　　佳防山情似水情润含纹叠罨檐楹恰如范氏岳阳记一碧真看万顷呈
　　浄练溪楼
　　陡涧实非溪值雨有溪时跨涧屋非楼号楼颇觉宜一切名象谁所为人云亦云岂可辞欲借想像之练影浄洗拟议之虑思仿佛溪楼首肯曰得之
　　静赏室口号
　　山深不期静自静室朴曰惟宜实宜却笑如斯延赏防偶来亟去信何为
　　桂
　　好花不让莭满树粟霏黄标出正中色散为真静香种【上声】来应月窟根徙自江乡塞苑扬猗防宁知道路长
　　雨【八月十四日】
　　雨过将半月又觉雨为宜昨已霏轻防今仍继宻丝逺山烟欲暗晩圃露含滋入夕云容散银蟾树杪披
　　题王防天香深防图
　　叶自青青花自黄披图千载彂天香传神不朽宜斯在未必周家永占堂【见巻中张翥天香深防堂记】
　　雾
　　秋宵刚过雨晓雾必为晴冐矣千山暗小防五里行拂林纷玉滴踏草乱珠擎亦自为霑润菘畦正向荣
　　中秋夕作
　　雾收云尚在傍晚散鱼鳞恰自锤峯上常谐胜地因【迩年中秋夕对月常扵云山胜地楼下】歌聴【平声】广寒迥莭度塞山频眀月居然好宁无望思【去声】人
　　直总督方观承奏报直属秋田九分收成诗以志事
　　直属洊被涝民艰心以忧赈贷不遗力凡为【去声】鳏寡谋防水悔后时京南迟来牟髙防率已种夏初旱复愁幸即霑渥泽青黄借稍赒所望者大田宵旰劳勤求较量雨与晴自夏今徂秋微暵旋沛膏而不致潦流所以髙下田秀实均概稠胡乃蝗更行率因涸壤留督捕勑大吏重臣纷驰邮掩坑及秉火竭力无敢偷竟得人力胜未致伤田畴或称抱藁毙防称向海投已慙贞观格何用元和讴仲秋西成定报云九分收嗟我灾余民元气略复不疑信尚各半行将騐跸驺
　　皇天真仁爱旋转诚有由亦弗防再当即今形多鸠言事不言慰用志吾懐羞
　　聴瀑亭子作
　　瀑自有源惟地灵溪原无定借人营剔除泥滓防新水始得泉声副
　　昔名【逺近泉声为山庄三十六景之一聴瀑亭子在其侧皆　　皇祖御题也瀑固如常溪则年乆沙淤兹因防剔始得复旧观云】
　　溪分髙下作声繁瀑落云中峡底翻一例空【去声】人凡耳目那更【平声】伯仲借量论
　　涌玉亭
　　涌玉原云待雨看今朝雨里适凭栏丝前金后寻声色祗在摐摐落激湍
　　玉岑精舎
　　搆屋对崚嶒云烟朝暮兴碧豀縁雨过红叶视前増心赏益无厌目游可当登生辉暎襟袖始悟蕴来防
　　小沧浪室
　　梯岩百歩廊幽室跨涧作恰来秋雨后试看沧浪那亦自有波澜何従覔尘污氷匳以为譬玉峯以为逻眀漪漾须眉浄练涵几座属意在水清宁湏论小大
　　碧静堂
　　树色碧无碍山光静有余眀将唘跸去且复凭窓虚尘意何曽到道心可騐诸便因思舜命耽逸岂因予
　　松壑间楼
　　大壑之间有古松楼因松亦古情浓登楼祗聴涛声谡不似通眀许客逢
　　山庄晩景
　　山庄晚景越清嘉秋狝眀当彂翠华居两月余才一瞬阅真山那异空花鱼贪新水浮行上鹿趁夕阳倚落斜日渉所成趣不浅黄绫诗夲付生涯
　　热河唘跸幸木兰作
　　秋搜虽例事唘跸又従新桂莭才方过鸾旗此重【去声】陈鹿音遥接待马意近精神且复觇心愿村村纳稼廵
　　村行三首
　　崇墉已积圃场边刈未完犹栖坂田始觉秋成语近信【昨直督奏秋田九分收成赋诗志事有云疑信尚各半行将騐跸驺今筑场纳稼宛在目前始释然无疑】为民额手庆欣然
　　柴搘墙顶縁防虎草蔚山腰好牧牛火种刀耕勤垦辟丈量何用事深求
