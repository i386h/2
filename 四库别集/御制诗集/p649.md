<!-- { "loadSidebar": true } -->
　　色养由来闗大伦乙酉以还罢斯役【乙酉南巡回銮以圣母春秋日高难再奉以逺莅曾谕地方大吏向后不得复有所请】三年云满举重巡因之俞允诸臣请【前嵗江南浙江督抚以两省臣民望幸并殷合词申吁且言河工海塘亦必借亲临指授遂允其请于今春举行惟七旬庆典降防停止仍普蠲漕粮开乡防思科以慰士民之愿】亦欲行观夙愿申忆昔回銮攀恋众【江浙羣黎于乙酉回銮时依恋之诚极为恳切余非不系念实不忍订以后期今忽忽十六年复举巡典此日就瞻之民仍多昔日攀留之众也】即今露冕拊循民殷哉一体逸图切小矣七旬庆典陈瞥眼嵗华过十六迎人江浙逮韶春戒奢崇朴例依旧抚景得诗事又新赓韵茫然失掖
　　辇不禁把笔怆怀频
　　法源寺瞻礼
　　最古燕京寺由来称悯忠沧桑已阅久因革率难穷名允法源称【去声　寺额唐曰悯忠明改名崇福我朝雍正十二年　　赐额法源名寔始称昨嵗命加重葺今春落成爰于起跸日瞻礼】实看象教崇甲寅剏雍正戊戌葺乾隆是日落成庆初春瞻礼躬所期资福力寰宇屡绥丰
　　过卢沟桥
　　撰吉启行旌南巡第一程东风石桥嫩积雪野田明灯节烟村近韶年物象亨春冰犹未解元玉镜光平
　　良乡行宫四叠旧韵
　　璧荐祈
　　辛发东道鼓鸣计里指南江初程不逺午前到饶得余闲对碧牕
　　已不言劳厪众劳或应谅弗为嬉遨徘徊景却异前度吟兴何由得尔豪
　　乙酉有言弗重幸【乙酉南巡回銮曾谕江浙督抚不再举南巡之典】民非悉喻吏知情何当十六年再举岂我祝
　　厘心弗诚
　　节前灯火御营南观罢清陪古月酣恰有盆梅一枝馥堂堂春信此先探
　　良乡行宫观烟火
　　南巡初顿翠华停先节陈灯例得聴【啓銮适当灯节前大吏拟陈灯火应节因有外藩扈行姑聴之但令其即于行宫门前施放毋庸另设灯棚以省繁赀】携有随銮诸外部况多送驾各京防广阳何必广陵逊寳烛偏宜寳月亭畧合众欢悲独切那如前度奉
　　慈宁
　　郊台
　　迤逦向南程郊台觌面呈丙申斯再叩【丙申嵗阿桂等平定两金川凯旋时仍视庚辰春兆惠等平定回部凯旋之例行郊劳礼但庚辰初创规模丙申则台已甃成其旧设幄次者亦已为亭座矣】孟月重【去声】经行屡获
　　帡幪佑敢忘干惕诚诸藩扈清跸益切抚柔情
　　恩寺三首
　　招提枕路陲东道必经斯树古难论古春时正好时佛原冺空色僧自重毘尼一十六年阅真如瞥眼驰下院分潭柘【此寺为潭柘岫云寺下院】传来守净规未能忘有执【佛以无着为宗即守律仍有所执着也】却亦勉无私忍草向阳发禅枝带籁披华幢及香鼎仍是
　　圣慈施
　　东厢有静室熟路径庭知步入斋牀抚坐来旭移朴淳原自好陈设此何为欲叠前番韵前畨不可追
　　琉璃河
　　西北诸山夏涨多滙兹流巨遂成河长虹卧俯琉璃界涷未开欣他不波
　　石桥压岸多平陆一线流才几洞门稳度轻舆试凭揽前朝事实不堪论
　　督亢揽古
　　白衣送荆卿焉得无声闻秦岂乏耳目自败宻谋迅及至图穷处何不速奏刃逡巡先伤股那见神勇奋行险以徼幸宣尼有定论然而马迁书大都难尽信
　　涿州行宫作
　　行馆城南兹重【去声】临萧然门迳窈而深嫩苔依砌才生色古树铺庭未张【去声】隂抚旧迹惟増慨叹消余闲只以清吟遥知南去江乡景何日能忘此际心
　　涿鹿行七叠前韵
　　七言不似五言城短则近体长歌行于此恰宜歌涿鹿歴歴旧作书壁明城村民象胥温饱狱讼不兴任恤好筹治盖亦弗出兹讵在求竒及夸巧不为已甚去其尤【余于地方官民病有犯必惩从不肯颟顸了事然亦不肯逆亿苛求尝有诗云不为已甚去已甚总不外此意也】勉斯恒以喻众稠省方展义率由此吉行五十清跸留观灯应节入夕收明朝遂与登程修
　　汉昭烈庙
　　不无权术驭羣英鼎足那能免战争北魏与其承以统西川自合属乎正君同操耳机生迅便自取之语失诚【昭烈绍汉遗绪朱子纲目以正统归之自为正论然其平生非无用谲处即如诸葛亮感其三顾之恩忠诚矢报乃永安托孤之言谓孺子可辅则辅之如不可辅则君自取之不免致疑诸葛故其言惟以智术相尚然观出师二表心事昭然惜乎刘禅昏闇二世而亡是亮知昭烈而昭烈不能知亮也向作全韵诗尝论及之】安乐旋看亡二世昭昭天鉴信分明
　　楼桑村
　　靖王后果得贤孙生长楼桑尚有村曰出贵人斯信矣较之白水未堪论
　　紫泉行宫赐随营诸臣及直各官食即席成什
　　程非逺乃到斯早赐食同招大小臣亦有笙歌呈百乐却无酒醴事三巡晚来灯火观先节都以欢娱答始春回部畨官胥令预【年班入觐之回部伯克及四川畨部头目等并令扈随数程俾得与观灯节之盛】耀光曶爽泽应均
　　紫泉行宫十咏
　　敞轩
　　敞轩都不设牕櫺兹日于兹适可停畧弗觉寒防觉暖寻思俶律正回青
　　屏山
　　堆石当门代屏扇一拳意亦具雄峤襄阳设使蓦逢此难作柴桑不折腰
　　镜湖
　　满浦氷光尚未融为冰为水本来同唐宗喻别开生靣三鉴意余都在中
　　舫室
　　舫庐傍岸却艰行一例篷牕映沼清安福遥知待淮浦不妨小试此先声
　　椶亭
　　椶亭雅合隠沦居缀景因之此构诸步入自嫌衣履异欲询构者意何如
　　虹桥
　　曲折扶栏接逺津岂虹为主岂桥宾世间名象率如此幻尔何曾信有真
　　鱼罾
　　鱼罾不啻防遭吟曾未烹之试釡鬵设拟仲舒策中喻对之惟觉媿于心
　　石迳
　　不同蒋宅拟之三碪中间屧步堪我是小山招隠者漫訾防径此终南
　　竹埭
　　几个猗猗埭畔扶但看节概迥然殊云栖谩诩干霄翠为问斯非君子乎
　　箭防
　　马射依然步射废【自臂痛以来骑射尚可借马力开放且有命中者步射则因左臂不能支柱久不作矣】已看虚掷廿年春箭防犹自瞻檐额忆古微慙拊髀人
　　紫泉行宫叠壬午上元前夕韵
　　冰涷春遅那涷泉行宫原构涷溪前到来人日仍逢倍对去新蟾微欠边翠火落时篆每叠红灯舞处阵偏圆光含元玉如呈镜有照中无丑与妍
　　降防命免直歴年逋赋诗以志事
　　经途例免十分三【毎巡幸经过地方免额赋十分之三昨已降旨子蠲惟直省尚有积年偏灾借出未完之项并令查明一体蠲免】所弗经应泽并覃稔幸昨年逢以普灾厪前嵗被于南【顺徳广平大名天津迤南四府属前嵗被灾较重所有因灾出借常平仓谷八万四千余石折色银九万八千余两屯粮荳谷一千二百余石概予豁免俾无催科之扰】岂无积欠劳追呼【去声】率与豁除免负担【四府因灾出借积欠银谷全予蠲除仍饬该督等实力妥办俾闾阎均霑实恵】咨尔长官勤抚字催科漫诩政能堪
　　谢佑之茶梅蜡嘴即用杨荣题韵
　　宝珠磬口鬭严风玳瑁为黄火齐红蜡嘴独栖名近者【两鸟皆栖蜡梅枝上】气求别寓意偏工
　　题旧玉谷璧
　　惟土物爱厥心臧璧刻以谷寓意长讵祗子执明朝章佳城谁氏出深藏肉倍于好规制良如云笼月不碍光而光自葆非赫扬把吟缅古仍慨慷
　　题宋端石砚【背刻中岳外史】
　　拜命曾吟中岳诗【石渠实笈有末芾拜中岳诗真迹刻入三希堂法帖】或因外史自称之临池欲试还应恧那似颠翁用笔竒
　　赐直隷总督袁守侗
　　督军兼理抚民事责重器资特简诸中外久经勤厯淀河并赖善防疏【直隷总督兼管河道守侗曾为河东总河故授此任】葺修行馆犹余务保障京畿慎匪纾幕府一年凡两易【昨嵗周元理因井陉聚众抗官一案于县官累激变袒防不问因罢其任以杨景素易之乃敷经数月而杨景素又忽以骤病不起既惜其材更难其选益厪为君之难耳】抡材宅牧益愁予
　　驻跸赵北口即事杂咏
　　归义回瞻雉堞遥春寒宿麦未抽苗燕之南即赵之北一县何当两国标
　　新城迤北犹时驻【此及新城以北行宫向于巡幸津淀时尚经临驻自此以南则乙酉以后未南巡故不至也】雄县以南乆未经十六春秋过瞬息得教溪馆一宵停
　　大隄南去无多子门迳烟宫早识诸回忆当年问安处黯然俯首只欷歔
　　蜃牕西望逺犹宜天水永曾额杜诗【此间櫺安设琉璃淀池全景一覧在目曾以杜甫诗天水相与永句顔其室楣兹经地方大吏于浦西添置数宇转不及从前眺览之畅矣】拓致亭台翻碍眼效勤却笑此何为
　　绞防烟花庆上元聴之祈嵗意犹存畨回便道胥当遣【年班入觐之回部伯克及畨人头目俱令便道扈随至此与观灯火节后即令从保定路便各回】今夕应教共沐恩
　　夜深古月映虚斋丽句雄词也罢排消得片时托清赏閙余原以静为佳
　　赵北口行宫作
　　烟宫向每此骖门径依然旧所谙展拓却看侵淀渚经营似拟肖江南【赵北口旧有行宫兹地方大吏又于浦西拓置轩亭虽肖江南风景然踵事增华未免侵及淀池地面较之前时眺覧清旷转觉不及矣】今来明去何须是踵事增华信不堪唱始两人难重【去声】问【增置亭台乃周元理杨景素所办然过于増饰徒费物力使两人若在本任必当严加申饬也】未先谕只自懐惭
　　题湛持轩
　　旧有书轩临淀池纸木塌朴相宜隔溪防缀颇繁矣未识吾心湛以持
　　懐清楼有防
　　层楼我向名懐清虽云即景有深意沧浪寜渠喻玩水吏曰亷非我事九州四海奉大清胥俾懐之岂易致是必干惕整君纲近悦逺来胥化被南巡兹讵图游遨省方所重惟施恵
　　赵北口行宫西轩作
　　西轩咫尺临淀池牕俯清波淼万顷向喜慿之吟杜甫恰合天水相与永别斯弗到凡数年来往吾胸爱清境兹来建置却殊前溪外亭台修以整回廊宛转遮高低欲因骋目何由骋供观烟火何须是费奢长此安穷逞况占淀池为陆地夏涨无所容堪省经始二人弗在斯在斯未必能逃眚【行宫西轩俯瞰淀池渺弥万顷足资骋望是以有天水相与永之额今周元理杨景素因欲供观烟火添置亭台廊榭既徒遮骋望更占淀池水道无益而徒滋繁费瓣理寔为不善二人设尚在本任未必能辞其咎也】博喜徒增风景佳不喜翻为煞风景
　　赵北口行宫三叠旧作韵
　　于意有不怿摛词那得妍居停原似旧建置讶增前【行宫浦西拓置亭榭既多劳费且风景逺逊昔时矣】既往事弗究费多心为悬西轩偶慿憩殊异昔如船【丙子年旧作有虚依碧水不繋得称舩之句】
　　辛未南巡句邮籖记以明祀河酉嵗咏
　　释奠子年评【辛未南巡成诗二首后三次南巡皆未叠韵癸酉年因阅视永定河丙子年因抚定伊犁告功　阙里经赵北口二叠韵皆非南巡兹南巡三叠旧韵亦阅廿余年矣】来往诚如幻光隂迅可惊尚存问
　　安室抚
　　榻最伤情
　　上元夕赵北口行宫观灯火与扈跸诸臣聨句【有序】礼成元日程开跸路三千节届灯宵序过韶隂十五绣甸看渚宫蟾影月到天心澄晖指冰沼银花阳回地底前此上元燕九拈吟防度重赓今兹瀛海河间弹指恰经四宿尔乃占雨水律应春风时巡而嵗叶由庚运转而支符肇子觐
