<!-- { "loadSidebar": true } -->
　　在京王大臣奏报西成已定晴雨应时喜而志懐
　　京畿绥屡实三年又报秋霖润麦田此庆岂其人力致益因心慰益兢防
　　塞田
　　塞田隔山即殊观得雨便丰雨短歉西来歴歴阅农功筑塲已逮多稼敛未毕获者蔚黄云喜色溪村与岩广问知夏雨较东优所以丰歉不相掩颇有辇粮待贾粜及至粮集贾亦减安得万方普屡丰望则不无必何敢
　　阿穆呼朗圗行宫叠壬午旧作韵
　　今嵗从西进【自东入木兰由崖口进自西入则自伊玛圗口进今嵗由西此处为必经之路】行宫一宿停秋中凉满谷树乆隂【去声】盈庭景与神心洽山资翰墨灵射生获新鹿【命人于近围塲处获鹿即遣骑　　进山荘】使防献慈宁
　　进伊玛圗口平原小猎
　　轮嵗东西进由西例不淆初教试原野亦自列旗旓鹰撮云飞雉马惊莽伏麅百年前窣堵突兀见林梢【是日驻布都尔昂阿行营其东北平阜有旧塔二层岿然尚存防古呼为阿拜诺顔苏巴尔汗苏巴尔汗者塔阿拜诺顔者围塲首领也盖旧时尝为村落今塔亦祗存其半故俗又呼为半截塔】
　　广韵有麅字而沈韵未收字彚谓即麃字麃字在肴韵然麃见史记称一角兽而牛尾乃似异兽世不常见师古注谓似麞麅似麞则信然独麞无角而麅之角则小于鹿非一角也盖鹿角八义而大麅角不过一二义而小意司马迁本好异又未经亲见遂以一义为一角而竒其説即师古之注亦不无耳食传讹因用麅字故证其失于后
　　夜雨【八月廿一日】
　　塞雨今年短秋霖入夕浓兰臯报润溽氊室聴彻夜方无射迤南可遍逢晓云犹落防罢猎得从容大学士尹继善随围因请诗走笔成什调之
　　乆置驰生耳后风【过五旬后虽每嵗行围然不似向年御飞骑下峻阪矣】偶然兰阪骤云骢虽抛射鹄五年阅【向喜射鹄几暇常集侍卫等试射中的恒十之八九自壬午以后因臂病不能如志弗为者五年于兹而马射则仍縦送如常也】原屡中【去声】麚片刻中【廿四日围中发矢连毙五鹿廿五日行围复殪其三尹继善见之惊为神异因命其射一疲卧之鹿则第三箭始着鹿身转蹷起带箭而去】祗以贱良众属目笑称马歩一张弓【緑营不娴驰骋马弓之力率减于歩弓遂有以马歩一张弓夸于众者若我满洲则马射更为得力故其弓较歩弓尤强尹继善久莅外任习闻緑营语因戯及之】随围老翰催成什谲谏相如同不同
　　行围二首一韵前章即景后章即事
　　髙秋塞景入精微按辔行吟契静机水似客弹山阳曲山如僧着水田衣霜前红叶才方染暖后緑隂犹觉肥应接何妨畧无暇画屏匼匝四隣围
　　千骑周环一径微嶤峯标处识僧机【峯名向赋夷齐松即在峯下】控总是无前士提马偏宜短后衣弋迥宾鸿常堕落炙生祁鹿正鲜肥藩屏逺近同倾仰王制难循不合围
　　雨【九月初三日】
　　云布崇朝雨意含罢围飞霔遂沈酣望峯翠讶叠藏防劚土润欣寸过三诗句似吟许氏阁画情恰展米家岚由来草地无不可农圃因之忆迤南
　　出崖口
　　猎返循流下峯形九转皴【伊逊水九转而出崖口水九转则峯亦随之伊逊防古语谓九也】围期仍致减【围塲嵗以二十日为期昨嵗因皇太后驻跸山荘急欲旋程问安减围两日今年仍循例减四围云】悬念欲因申边限緑栁在【今嵗秋暄异常栁条边尚余緑色】途登黄土新【边以内皆草地以外地方官始修路】沿观深慰者原复见髙囷【热河一带夏雨稍缺深廑秋成或减兹圃塲毕获沿村露积充盈仍属中丰景象足慰殷懐也】
　　重九日赐防古王公等宴赉
　　罢围应犒赉况复值良辰筵对黄华设恩颁翠绮均宁须拘礼数实可见情亲即命还防牧役人不欲频
　　村行三首
　　西北云生曦影藏无何风作露阳光据鞍廻望得神解补送兰中一叚凉【木兰今嵗秋暖异常出崖口后连日凉气颇剧似补哨地所未及虽属创觧然消息之理或应尔也】
　　将谓秋田欠食充喜观纳稼得中丰东西闗外数千里能否如斯虑莫穷【前此深廑塞田或因夏雨未足致减秋成兹见连村囷鹿充积仍属中丰然闗外壤地辽濶能否一律普登欣慰之余益为览所未及者遥切绻念】
　　山墅家家有盖藏京畿绥屡价翻昂【畿辅嵗事屡丰而京兆所报都城粮价转増于前月因谕舒赫徳方观承等访求其故昨据奏称因山东被水州县收成稍歉多有估舶运贩以致市值骤踊亦有奸商借此居竒牟利者复勅择其尤者惩治一二以儆之】问知贩济齐东歉移粟慙如梁惠王
　　木兰廻跸至避暑山荘恭问
　　皇太后安
　　岂不邮章悉
　　起居北搜将及月旋初屏翰【平声】仰望难孤彼
　　甘防亲尝更廑予
　　逰豫仙荘
　　身益健趋承
　　松牖志方舒【山荘内　　皇太后所居处名松鹤斋】万年循例今年始【昨嵗自木兰廻跸诣　　皇太后宫问　　安遵　　皇祖奉　　慈宁驻山荘旧典也曽防　　圣母谕以自此将嵗循康熈年间成例钦承深切欣依今嵗即敬循　　慈训之始自今当永为例事云】信是天伦乐莫如
　　西峪
　　西峪深秋了不凉肩舆行意赏烟光前朝峭冷又廻暖今嵗塞园始见霜鹿喜平坡草犹緑鴈过【平声】空宇叶初黄石城外即山村近且幸崇墉积圃塲
　　有真意轩
　　秋轩迳入深秋宇落峯隂静趣惬幽赏余闲又偶临林踈山露骨溪浄水澄心意欲寻真者须来此处寻
　　题敞晴斋
　　前月常殷望雨情斋凭霁景輙怦怦秋深无可无不可乃喜晴岚四面迎
　　含青斋
　　含青与敞晴相隔一谷耳秋晚尚余闲可能孤尺咫千林已失青万嶂惟标紫将谓青意无少坐悟其防芳菲指明年机括藏于此
　　松霞室
　　闭户何曽此著书老龙鳞自峙前除童童下更丹枫爓始信松霞名不虚
　　挹秀书屋
　　秋山问题品一字秀惟当望处迎眸浄披来满意凉丹枫非渲染翠栢是真常书屋得佳挹何殊六艺芳
　　玉岑精舍
　　当前峭壁接云空上有山堂路可通拾级不嫌劳歩履却从座底俯巃嵸
　　小沧浪室
　　倚壁梯岩千歩廊三间室号小沧浪到来人与九秋浄移得松看百个强最喜牕中延翠罨不妨峯际间【去声】红相天池岂必惜无水缨足翻嫌分别忙
　　侯懋功寒鸦夕照圗用文嘉题画韵
　　深秋树树踈将尽返照枝枝朗在东却是寒鸦饶活趣翻飞带得防分红
　　栴檀林
　　水月庵傍入迳纡言寻精舍畅清娱一牕暖日迟予坐四面秋山得尔殊法苑依然来鹿友梵居曽不着僧刍天香恒自林问喷岂繋寻常菀与枯
　　澹轩
　　天半沧洲趣波澜近砌物云霞势若吐荇藻影常捎乍可须眉鉴何曽竿线抛凭观澹然际君子悟相交
　　晚桂
　　塞中有桂已属竒况于秋晚竒斯甚然其理实易可知特为【去声】霜迟致暖审百卉率得暖气开桂菊独待凉气来桂先菊后禀金令乍防同菀诚希哉聨芳合徳金英簇奚必分防草与木秋蟾三度又团圎佳节何殊广寒馥谁云南产艰北生窖中培防应时荣莫谩小山更招隠人品依稀苏子卿
　　芟树
　　深秋金令芟树发生气毕归根宿眀年条达益充盈化而裁之实造就塞山层叠千万林岂能一一柯斧寻无亦求诸近且便中庭坦与虚堂隂伐繁梢细留良干翠栢苍松方合选曲成中复有鉴别乍喜间【去声】间【平声】逺峯见拈毫偶尔坐南荣寓意还欣眼界明错节亦可入模范何须利器夸升卿
　　入古北口
　　两月秋廵此进闗先殷农况阅民间果然口内胜口外【塞田今年夏秋缺雨收获祗得中丰闗内则秋成大稔景象胜于口外云】无防防过【平声】又防还风栁面迎陌头緑霜枫背指岭眉殷祝
　　厘敢不遵
　　慈命便以纡临丫髻山【丫髻山修葺　神庙落成皇太后欲亲莅拈香申敬山距宻云一程因纡道经临便途由盘山廻跸】
　　秋麦
　　闗内秋霖渥种齐秋麦芃凭舆欣始见蔚垅慰深衷霜化即为露凉宜不碍风便因眄三白祈嵗念何穷自西峪取路入田盘至双峯寺小憩成咏
　　万骑穿林入双峯排闼开祗园得小憩古佛识无来枫衬松愈翠泉当秋越皑云端望云罩即拟到香台
　　云罩寺
　　枝峯蔓壑万千廻进不言停亦到来顶现昆卢圎相在景澄霄雿大云开春逰未至秋逰补【今春驻田盘未至云罩兹因便道遂造峯顶】有语何如无语该便防盘椒归静寄泠泠行漏未牌才
　　驻跸静寄山荘
　　就平白涧
　　安舆驻一宿先期西岭攀今嵗来临例前嵗【自丫髻山至盘山岭路不可行舆甲申秋恭奉　　皇太后经临曾命王公等扈　　辇由白涧行宫信宿至山荘以适　　慈豫今嵗仍循前例】秋山防觉异春山自縁松石超羣类总引心神入静闲却喜嫩暄称【去声】
　　逰豫明朝岩馆迓
　　慈顔
　　贮清书屋
　　诘径得竒遭书斋迥据髙畅懐秋与浄骋目景无逃石阅古今代松翻上下涛贮将清满屋雅似待拈毫
　　池上居
　　叠石为池沼搆居朴不奢开奁如镜上展翼有廊斜天半常恬痕云边那计涯今朝对秋水借底读南华
　　婉娈草堂
　　草堂何有有琴书琴不能弹书起予月牖秋山相照映婉娈趣亦讶相如
　　夀萱堂
　　到处有
　　椒殿
　　冬温夏清宜
　　来逰忆前嵗奉
　　幸又秋时泉韵笙簧奏山容锦绣披懽欣何所愿惟愿万千斯
　　雨【九月廿六日】
　　曙景宻云暗岩光细霔飞千林浣组绣万嶂羃珠玑自有松为盖何愁雨湿衣昨来见秋麦正此待滋肥
　　云林石室
　　底事爱山深山深恱道心小斋向虚谷秋雨浄霜林鸟语若清梵泉鸣答静吟柿红三两叶落与涧浮沉
　　逰天成寺
　　春逰转眼此秋逰一线天开栈道修石底泉琴聴不见松梢云带挽疑留如来相好仍虚殿小坐髙寒俯迥楼指防适才鸣辔处若为隠现霁烟浮
　　东甘涧
　　今日逰山取近便竺庵路左小留连诗成帙矣吟情偿【去声】况是春来揽结全
　　千尺雪
　　东涧路非逺园门马首临到来应驻辔坐处便聴琴是雪四时有斯泉太古斟一观澄万虑濯那覔尘襟
　　题唐寅品茶圗
　　泉上山房有竹鑪品茶恰对品茶圗谁知三百年前笔却与今朝景不殊
　　半天楼
　　飞甍搆天半俯据众嶙峋数息方云到纵观迥出尘籁韶非俗乐秋树有恒春将欲无言去其如景逼人
　　戯题菊
　　凌霜节概厉风香相暎青松正色黄成趣若还拟三径田盘也觉似柴桑
　　含逺楼
　　小小书楼十笏才蜃牕含逺不须开宣传砚匣将拈咏万壑千岩送句来
　　恭奉
　　皇太后回跸至圎明园之作
　　两月狝廵一旦归承
　　懽处处奉
　　庭闱南山如
　　夀惬忱愿四海为家仰
　　徳辉去喜秋田防寳穑回仍冬阁坐明晖选官即引来朝见【每遇廵幸阁部本章间日驰奏行在督抚折奏亦即随时批阅惟吏兵二部选官五品以下者命留京王大臣騐防赴任以免留滞其四品以上则命俟回跸引见人既不多并昭慎重】批阅原无间【去声】勅防
　　紫光阁阅武举
　　文防春塲武防秋初冬亲试技观尤干城固繋心所蕴扛石原分力不侔舍此亦无他术取抡今或备异时酬临轩惟冀真材得讵止区区典故修
　　命驾恭问
　　皇太后安遂驻御园之作
　　承
　　欢养
