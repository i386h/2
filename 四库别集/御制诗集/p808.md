<!-- { "loadSidebar": true } -->
　　文园每值谢花时【临幸热河率以夏至后文园藤花己谢】一例初春花未防三月扵斯看真个输斯幻者毎成诗【题此防藤架率以初春三月花开时虽常见而却未留咏】
　　右藤架
　　假山屹似天成磴道险过乃就平平则可欣险可畏毎扵此处验人情
　　右磴道
　　一峯之上孤亭据近景遐观占以全有愿亦惟天下共扵斯所乐不存焉
　　右占峯亭
　　向阳毎喜凭坐阳气发生静验之一缶古梅花防朶曰清曰淑防扵斯
　　右清淑斋
　　香幢维则用供佛所惜其徒代以兵防服夜深访师防可怜摩顶愧犹生【陆深跋徐责狮林尽册后称道衍辅永乐成功后还吴夜深征服访其师扵狮子林师扪其顶未旧髪曰和尚留得此在又云和尚撇下自己事却管人家事可谓木教中捧喝手】
　　右小香幢
　　从师六嵗习芸编【六嵗读书今七十有六矣】稔苒光隂七十年真趣依然采未得偶慿绨几祗慙然
　　右探其书屋
　　书楼乆矣额延景试问延来景防多来去今胥不可得一心究竟住扵何
　　右延景楼
　　鱼负由来未放船底须皲瘃破氷坚禁之犹事偷开凿愚计献勤亦可怜【春氷末泮时内监每私凿通船以効献勤虽禁不止可鄙亦可怜也】
　　右画舫
　　湖石丛中筑精室偶来憩坐可观书云林仍是伊人字数典依然欲溯初
　　右云林石室
　　碧为林亦复为水林未发枝水尚氷横者于轩两未得几先却毎得扵慿
　　右横碧轩
　　甃壁跨溪当【去声】圃藩舟行达尾复通源一筹欲胜吴中彼陆地何曽有水门【呉中狮林无水门御园较胜彼也】
　　右水门
　　再咏官窰两耳壶
　　薄今厚古见问孰免乎斯观此髺垦者羣其珍重之凖绳底所论圭璧漫称竒拟似隠君子不衫不履时
　　山东巡抚明兴奏报得雪诗以志慰
　　青齐麦为主昨嵗泽犹深【东省最重麦收上年冬至前后三次得雪各属均霑扵麦苗大有裨益】孰谓才春入雪霑报好音【据明兴奏报省城扵正月初六日自丑至邜得雪积地二寸余旋防济南府属之长清齐河韦邱邹平济阳禹城长山淄川各禀报均扵是日得雪一二三寸不防秋麦愈借滋培民情欢庆等语】兆嘉寕弗慰时逺敢忘钦惟是东西逮此仍
　　恵未临【昨据山西奏报新正初二日得雪兹复据东省奏到惟近畿冬雪虽优而新正未续获祥□仍殷颙望】
　　上元前日宴近支宗室及子孙辈有感而作
　　熙朝庆节未宜孤始自亲亲和以愉可识平章建皇极要惟敦叙握神枢一元虽有待长【上声】彼【元孙载锡方三嵗未可入宴行礼待其六嵗读书即可入宴矣去嵗此宴即有编展书房待预元之句】同行【去声】不无都少【去声】吾【今余同行弟兄即一二长扵予者率不防行走同宴者皆少扵予矣】叔辈斯今不可见欣然那胜戚然乎
　　上元灯词
　　上元自古推三五十六七常逢望辰【每嵗上元莭或扵十六七日始望者有之今嵗正扵十五日望名寔尤为相副】今夕都欣名实副举头银魄正团轮
　　昨日扶摇暴作凉莭前烟火暂教蔵东皇恩喜度元夕试防灯光暎月光
　　爆响新正宣淑气灯明万国乐春台【奉宸每嵗例备烟火名】似他莲漏防解事特地今宵慢慢催
　　汉祠太乙祝农桑镫火争辉不夜光恰喜干支胥兆瑞乞浆得酒值金穰【是日庚申】
　　灵台置望不前后举首琁霄轮正圎京兆重行乡饮酒【顺天府乡饮酒礼二十余年未经举行兹特勑府尹等扵上元莭举行是礼并命慎选佾生肄习向所制南陔白华等笙诗六篇以昭引年盛典】上元佳话倍増妍
　　北漠西昆久来贺东瀛南海剏随班【向年防古王公及回部防均以上元莭庆扵御园正大光明殿赐宴观灯近嵗乃勅朝鲜及琉球使臣一体随班典宴俾观王防朝正之盛】春雷启蛰同倾听熙景扬龢许畅观
　　虽是观灯与众乐谁何原禁髻环俦宣和襍遝诚无谓乃有窃杯炫女流【宋宣和中上元张灯有夫妇同逰而相失者妇至端门饮赐酒窃懐金杯卫士察送御前妇口占鹧鸪天词有窃取全杯作证明之语宫廷禁地輙容妇女闽入殊为防玩本朝例不许妇女入内观灯规制实较前代肃清也】
　　金莲万朶焕琼英韩术赢他顷刻荣戞戞陈言己难去况兼八首例湏成
　　上元后一日小宴廷臣即事得句
　　布恵聨情迓俶春例扵翼莭宴廷臣七言授几七始五代同堂五福申天保鹿鸣一宵雅李仙杜圣两诗人问他此事防经古独我
　　崇庥
　　恩沐
　　旻
　　恩沐
　　旻施我独深益慙脩遇益増钦子扵
　　父母报罔极君合黔黎念在心咨尔外中治賛者【是日兴宴大学士阿桂等时广东廵抚孙士毅入觐来京亦令入宴内外大臣均有賛襄治理之责所当仰体朕心病瘝念切各殷饥溺之思也】莫忘饥溺责同任歙荆南望怜沟壑【去嵗安徽湖北等防被灾几截漕蠲缓拨饷加赈诸务屡经降旨该督抚率属寔心办理而南望灾区寔复时厪宵旰惟望麦秋有获而时尚逺虽当庆莭欢宴不防释然扵怀也】莭防虽临愧不禁
　　题含经堂
　　谁弗六经读一言孰践含潜心防以黙穷理味其甘且置学优仕当厪行顾谈外王本内圣到此每懐慙
　　淳化轩
　　初赐毕家本精摹信可慿去真无一间【去声】砌壁有多层漫议褚冯鲜犹堪祀宋征顾名曰淳化化俗竟何曽
　　蕴真斋
　　真乃假之对蕴则发之本弗蕴发斯穷襍假真非凖必所蕴胥真则发无假允其要在克己四勿言之尽蕴真而发假背道逺堪哂
　　湛虚书屋
　　书屋临池曰湛虚渌波不动澈如如氷时似觉其言爽观象中孚义启予
　　懐新馆有防
　　懐新出陶言盖以谓良苗初春非其时而其义己包试看天地间物物都含韶含即懐之义韶则新为昭汉诏絜矩民允为治法标
　　适性居
　　性近习相逺宣尼明训我习盖发为情一往则相左情有善不善性善无偏颇扵性情言适或可【性】或不可【情】即景深防心聊当铭起坐
　　融緑堂
　　坂意林光未润时始青欲发故迟迟纽芽却以无言喻融緑何妨自有期
　　如园
　　如园本以肖江南【金陵瞻园夲明徐逹故宅此园即肖其制为之因以名如】淑景金陵近可探甲第依然説徐逹梵宗云是号瞿昙【如来者瞿昙号也】可知空色非二谛慢忆豫逰驻六骖静室无言坐调御前三三即后三三
　　深宁堂
　　堂据深寕防深宁用以名竹笼径因逺【深也】苔防砌为平【宁也】更有防扵已欲胥得在氓然而艰致矣怵惕敢怡情
　　题白玉如意
　　水产和阗玉量材尺突长如心成曲项代语示衷膓幻异钗为鷰珍诚脂是羊震亨长物志不测谬云防【桉文震亨长物志称如意用以指挥向往或防不测故錬鐡为之其言不经盖如意自是禅家所用之物禅家何防不测之有】
　　柯九思墨竹
　　竹身似屈竹莭直自识原称法极难【九思自识此法极难非积学不能】垂叶却如锦鳞上天然无饵钓鱼竿
　　题宋端石暎月砚
　　一月悬髙空有形惟暎水着物则不然可悟虚实防是砚出旧坑色白而侧理鹆眼濶扵眉相暎方池里其下柱近百柱柱眼堪指是为一印千禅机示些子
　　题春熙院
　　万物到春来无不具熙意此院独擅名享帚因名字然吾此偶临弗喜以愁对向隅古有言况向隅奚啻湖北及安徽淮扬遭旱匮清口倒灌黄以致去嵗虽亟力赈蠲讵普防实恵吾民岂尽熙顾名厪弗置
　　纳翠轩口号
　　春初林木未芳荣偶坐宁无黙引情方寸之中翠原纳思量轩未负其名
　　畅襟楼
　　襟懐在人不在楼楼曰畅之诚畅不王勃序中仍借俯彼其胜防夸豪逰至扵王粲又殊致美非故土惟増愁二者扵我都无涉畅懐惟在绥丰收绥丰岂其容易得较晴量雨春复秋春初讵敢期瓯窭是以每先天下忧
　　戏题鹤来轩
　　养鹤虽髙致恐去翦双羽是乃拂其性未惬鹤心所弗翦任自然非圗省粱黍翼长旋能飞碧空听翥初去仍还来名轩以嘉许久之去弗来我初未负汝
　　题方従义山水小幅
　　本是方壶羽客狂金门聊作洞天蔵【画中方壶自识作扵金门之小洞天】孤亭小坐延睋防何异三山忆故乡
　　九峰歌二十韵题文彭刻冻石砚山章
　　武夷名实着汉书九曲之称自朱子一曲必有一峰环九峰之名由是起蔡沈遂以号先生注书不出晦翁轨用是名者亦已伙舆志不可数偻指独兹九峰乃砚山复刻为章剏文氏想其灯光遇四筐【见印人传】老坑珎物获累累未必一一中章材【刻章必取方直或圆椭峯形则不可也】异想天开忽为此一曲勒马耸临溪二曲玉女凌云峙三曲揽石何砐硪四曲李仙髙岌防五曲窈窕称大蔵六曲城髙赤城拟七曲苍屏更殊致八曲鱼磕其石碕九曲最深号灵峰俯括厥八子孙视上为砚山下即章兼施并用成双美或纪嵗月或识言夀承扵是意深矣玉筯金翦无弗具巧勿伤纎含至理或云吴闽难缩地盍想山石名所始一卷原可概万峯须弥微尘为其柢春风防上咏九峰【甲辰南廵过扬州九峰园有三径原宜句九峯列作圗之句】日月爝火诚小耳置我砚南静对之活画不言契妙防吴公子札品周乐吾扵斯亦云观止
　　咏和阗玉周亚罍
　　和阗羾玉伙纯白畧含青最鄙俗工様特摹古器形逺非七以执【谓商父癸罍】近取亚为铭【谓周亚罍】伯仲豆豋侧遐思姬氏庭
　　题宋澄泥仿唐石渠砚
　　石渠汉传阁唐季琢为砚赵宋又仿之一名凡三见总以儒林称慕蔺无妨羡内府旧存唐相证神彩焕焕而饶穆沕友墨资文翰
　　署陕甘总督庆桂奏报甘省得雪诗以志事
　　兰州除夕及元正瑞雪缤纷过午晴【庆桂奏报甘肃巩昌肃州及洮岷髙防等防各扵十二月十五十九二十等日得雪自一二寸至三四寸不等又奏省城自十二月三十日酉时至正月初一日午时止霰雪缤纷积厚三寸同云宻匝势甚广逺等语】虽是形家书解厄【占騐家称日食遇两雪则解兹甘省虽初一日得雪而京师晴霁不得援以为解惟元旦得雪寔利麦田而近畿惜未获普被耳】可知是日霁都城一方弗见他方见彼防之氓此防氓利麦实佳遥为庆而犹因近望怦怦
　　题知过堂
　　向阳防必得春早莩甲旋防緑到荄自是一元资以始可欣万防与之皆梅心栁眼侵寻问江砚宣毫次第排知过由来贵改过空言改亦有何佳
　　自得轩口号
　　文章千古寸心知【用杜句】自得名轩盖若斯试问一心自何在知其未得定无疑
　　观云榭
　　春日观云愿云兴夏日观云厌云滞云岂扵人殊恩怨春泽夏霪各殊致安得髙闲似渊明无心出岫逸兴寄复思与彼不同道合为【去声】忧民鲜乐意
　　得趣书屋
　　术业谁非六艺攻防来深浅自难同问吾得趣扵何是祗在三谟二典中
　　自达轩襍兴
　　偶临自逹轩自逹引兴多理趣贵自逹资他终致讹民隠弗自逹不知可得麽又如岩穴隠佳士弗自逹者亦有矣安车空名未可行及至充隠益堪鄙
　　宋人松轩访友
　　有来佳客抱琴随静坐松轩似未知谩道主人疎礼貌神交却不在威仪
　　题和阗玉观瀑图笔筒
　　水玉出和阗専诸巧匠镌【苏州玉匠多出専诸卷】喜他弃俗式堪此佐文筵观瀑幽人独背囊僮子聨拈毫如有咏兴必助言泉
　　咏宋定窰乳槌瓶
