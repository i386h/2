<!-- { "loadSidebar": true } -->
　　祈总为【去声】农三牲献博硕一意致防恭问树嗤贤对苴茅罢土封【封建虽古礼后世实不可行即周因以过其歴而东迁以后王如缀旒亦安用此苟延为哉汉之七国眀之靖难甚且操室中之戈矣至凿土苴茅更循名而无所取义故并识于此】戊年修戊祭丰楙吁重重
　　承光殿作
　　崇台广殿御槗头
　　祭罢更衣少憩留时卉欲酬新节令老松不较古春秋仙瀛犹隔林云表太液初开奁镜流旬日濶违殷问寝命舆无暇事遨逰
　　仲春御园泛舟即事杂咏
　　颇厌凿氷放水流旬余冻解总通舟効勤笑尔曾何谓耐可新波试泛逰
　　紫禁平明出御园园中春事渐堪论黄薰隄栁弱于线绿染池波涨自源
　　碧溪几曲足清遨何必悤悤急进篙傍岸忽疑霞脚重近看知欲绽山桃
　　镜光拖防逺山沉防防新蒲刺渚浔鸥傍人来去亦可几曾说到有无心
　　镜烟斋
　　沼面全开镜波光半起烟既眀还澹荡乍暗更澄鲜照彻幻中境笼将虚里天溪斋相对防难与着言诠
　　花韵轩
　　一气春和万物知晴栏小立意为迟试言花韵于何妙只在含苞未放时
　　乐性斋口号
　　所乐犹非性所存宣尼性近有微言如于声色寻娱乐正是沿流失本源
　　对云楼
　　北冈多长松嵗古覆层屋横枝以丈计葱蓊盘云绿英英虽不作恒如郁对色既臻浄聆声复欣谡八伯颂慢云数老意已足
　　水木清华之阁
　　阁凭水木号清华气味由来本一家阳夏西池真足赏简文濠濮岂须夸
　　新赏室
　　物色风光淑且訚南枝底借绕檐廵居然吾亦欣新赏为【去声】廑当春隅向人
　　师善堂
　　溪水面前横堂亷日俯清万殊防一本物理即人情有照原无意常流故不盈防心额师善陈戒缅阿衡
　　开益轩
　　荟説前曾辑日知陈编率可作贤师取资有益惟淳化过瘁何须虑宋琪
　　题徐扬仿赵伯驹春山圗用旧题伯驹画韵
　　冈抱还溪绕南荘更北村法从赵家得源向晋文论神入境疑立春来鸟解言嶤峯云里矗也似华山孙
　　再题清晖阁四景
　　松云楼
　　阁前小景画横披咫尺寝堂朴且宜终嵗不过登一再笑予构筑属痴为
　　露香斋
　　金掌寜须学汉皇蒸为沆瀣借阳光春芳秋艳时全未便有瀼瀼谁识香
　　涵徳书屋
　　书斋迥据假山岚窓置玻瓈逺景探不尽其中趣生悟徳诚美矣要当涵
　　茹古堂
　　史策经编书案披今人茹古古寜知虽然斯讵资渊博景仰髙山在力为
　　题盛頴马烟雨圗
　　古寺邉傍精舎幽殢云常觉覆檐头弗賔弗主块然坐为墨为儒静者流低叶乔枝一律润烟容雨意两无休马峰自髙嵒龉当面失之得见不
　　山桃花四首
　　韶光底识御园回苞绽山桃渐欲开一种横斜溪畔意江南何必定言梅
　　淡白深红各自都女夷几许费工夫较来草色相殊者近看已佳逺却无
　　管领春芳头踏驰轻烟一缕浅霞披画家此防应难写防取含胎待放时
　　尺短由来有寸长休訾枝上却无香无香已自能招妬试看东风渐次狂
　　启跸恭谒
　　泰陵即事
　　隔嵗不为数【入声】春朝展跸旌
　　鼎湖萦梦想时节近清眀自是行熟路可兼阅始耕问安遵必
　　告萱阁启晨晴
　　由万泉荘传膳视事毕遂登程
　　万泉西顶路相连停跸传餐取近便批答驿章消片刻寜因玩景此迁延
　　剔疏以后泉源盛到防鳞塍新水铺虽是插秧时尚早殷勤惟念上农夫
　　曾无十里水田过旱种【去声】原来北地多也喜土膏含湿润麦针簇簇发新科
　　过卢沟桥
　　卢沟来往过多年防蝀卧波镇巩然上接遥源资束刷【永定河自石景山以上两岸并有冈峦夹峙迨过槗则皆澷流平沙是槁实为上防锁钥】下成巨壑事防宣春回冻解沙犹弱东去河横运恐穿【永定河下防为运河横亘所隔不能直达于海无已开寛下口恣其荡漾澄清然后归凤河由直沽入海所以避运一带工程防闗要】无奈漾流筹下口一劳永逸正难焉
　　麦色
　　甫田播麦广绿意已婆娑冬雪深滋润春阳正鬯和瀼瀼含晓露漠漠亘长坡弥望胜草色此中饼饵多
　　望郊台作
　　西征迎劳【去声】筑郊台谓可从兹偃武哉讵料朱波启邉衅重勤七萃发英材【去嵗自京师发禁旅三千意足以集事而限于地势遥逺分派不敷兹当厚集兵力以扬我武】山川悠逺予心廑租赋缓寛民气培【自进勦缅匪以来云南永昌腾越普洱及大兵所经各属全免正供余属亦免十分之五自直隶至贵州军行所经及四川调拨兵马所过概予缓徴又加赏直河南两湖贵州钱粮各十万两优给民间协助运脚之赀以示体恤】不得已期速集事鸿仪再举凯旋来
　　杂言
　　羽毛虽轻可重钩金舟固浮川漏水亦沉强弩之末缟弗穿世间万事难期全欲求不殆在知止非不知止因难已举碁忌屡更天道好谦而恶盈兵凶战危事此语诚非假事后曰曾料岂足谓智者
　　题王炳水村春色小巻
　　霁景分眀浮逺空春山无雨亦蒙蒙东村西坞溪光外绿栁红桃烟霭中放鸭言归小艇繋牧牛欲出野槗通行幐擕去南巡巻展咏翻牵思不穷
　　晓行
　　欲圗驻早启行早春郊淰淰天方晓适百里者半九十事豫则立率斯道轻舆既逸且复暖仆役劳哉廑怀抱更思此劳尚可当征缅官军入炎徼【叶】勤劬王事冐锋镝客主之形不易了欲罢未能咏出车念兹每为【去声】愁渺渺
　　过吉阳
　　又复村途过吉阳两行烟栁色董黄董家策语曾熟读任徳因思取义长
　　望大房山作
　　大房亦号大防山节谊阿谁示大闲自是化工开辟了即将此理训人间
　　迤逦巃嵸大岭长云端北望郁苍苍圗经多半传荒诞谁见仙人白玉堂
　　奥室幽燕昔所传横峯侧岭势防天金源陵阙余荒迹抚古能无一黯然
　　闻有石经静琬传□题一带接连延嶤峯晻濭兴云气便冀为霖润大田
　　半壁店行宫晚坐
　　来往大都逢仲春一年春事一年新花将吐蕚红先重山不藏林绿渐皴素壁题诗还自检眀窓披帙雅相亲吾原天下为家者野店慙他逆旅人
　　月
　　春宇敛片云素月悬清回一轮防逮圎大野照含静庭树似有情栉栉弄寒影常时亦如斯惜乎无人领邂逅是今宵拈毫意为永
　　过秋澜村行宫不驻因成是什
　　隔嵗心殷展
　　谒诚秋澜弗驻特兼程虽因到速申寸念亦为【去声】过劳廑众情烟栁依依原熟路春牟歴歴见新耕行斋永暮将斋宿一夜
　　明楼镇梦萦
　　过安河即事口号
　　诚有新波满浍沟灌田真觉是良谋颇虞预饰吾经览可得平时似此不
　　停跸旃庐片刻陪亭台缀景若为哉悤悤况复驱车过即欲题吟待我回
　　花朝永慕斋
　　又值花朝二月天来斋身隔岭云邉释迦此日湼槃日轩帝当年成鼎年祗听风松悲飒防那知时卉入芳妍空阶问有谁相伴依旧哀写夜泉
　　恭谒
　　泰陵述懐
　　流阴真是隙过驹痛值今年痛絶殊
　　五十八归天上永
　　九旬一岂世间无【我　　皇考如在世今嵗当九十一夀】春山古树增深感勤政亲贤【四字乃　　皇考御书额于养心殿西暖阁朝夕奉以为训】奉
　　逺谟治未臻淳民未阜每思
　　付托益慙吾
　　安河四咏
　　有水
　　山泉逺引号安河本为疏渠灌麦禾及至亭台已嫌费那欣入听瀑声多
　　有竹
　　琅玕几个粉墙阴石径因之境致深却似子猷随防种爱他劲节与虚心
　　有堂
　　虽祗三间亦号堂无名义比有名长畧消片刻肩舆返留得薫花满屋香
　　有书
　　芸编错置备繙披一茗过奚借尔为设使蓦逢长庆集逍遥池上岂吾宜
　　春阴
　　西山午吐云须防空宇积明知土膏润仍冀霈佳泽蓬蓬防二吹片片天衣擘虽云时尚遥已觉愁增剧于春有夙缘不雨即成惜
　　题黄公望烟树溪亭小轴
　　叠树不藏山色小亭可纳溪烟别撰富春大岭意无尽防悠然
　　秋澜村
　　村名邂逅号秋澜春水看如秋水寒为是上
　　陵旋必驻每教西顾感无端隔年日月犹悠乆【拟于庚寅年复来此谒陵】回望云山渺簇攅行馆清宵聊摘句成灰蜡烛泪应干
　　晓月
　　过望晓蟾留晓行见举头碧天星渐敛绿野露初浮轮欠分中杪光寒春似秋倐于西没引我望生愁
　　暖
　　春律速行人韶光鬯次第嶤峰烘紫烟平川煦温霁暖气渐以暄丰裘换细毳颇觉厌轻舆仍此宜安骑羽林止诃禁野老近鞭辔都称土膏润适可耕犁试三时尚遥遥为【去声】尔廑望嵗
　　见耕者
　　春郊景物最谁佳绿野耕犁叱犊皆后麦早禾都可种幸哉农父慰予怀
　　或有歇犁瞻跸旌岂知我亦为迟行尝其防否异田畯一例相亲宵雅情
　　夕【于半壁店作】
　　行宫非野店而有野店名半壁倚春山苍苍暮色清过望月出迟东林亦自明须防上树杪徘徊照中庭去来曾几日犁然来去情归鸟付不知啾啺争窠鸣
　　清明
　　云聚喜凌晨云散惜当午启跸与驻跸歴厯过郊墅郊墅临冷节景物供吟覩寒食谁野店佳城谁新土红深杏吐埒绿重栁藏坞清明幸不风【农谚有清眀风刮土连绵四十五之占试之或有验者今竟日不风庶几春雨可易致耳】借卜易春雨
　　晚阴
　　清眀幸不风晚阴非所意居然吐英英逺山霭蓊翳于泽谁辞多复因春雨冀挑灯且无眠问夜频三四云容时踈宻何当成霈势农夫定歌舞恰是兴犁际行路亦奚妨京国明朝至
　　旋跸诣
　　畅春园问
　　皇太后安
　　七日迅回銮一心殷问
　　安膝前胜驰牍【途次命御前侍卫缄宫报请安并进鲜佐　　膳】几上定加餐阶影祥曦永林光瑞露溥春郊农况好奏对博慈欢
　　御园仲春即景
　　来往曾无过一旬御园景物鬯熈春红桃绿栁天然趣夕惕朝乾依旧身
　　常有轻云酿雨意爱看新水泛烟光对枝好鸟殷勤语弹萼闲花自在芳
　　清明才过未春酣姹紫柔青润意含试偶溪村漾轻舫隔花茅舎学江南
　　已见春郊播麦禾又逢上苑绘春和近臣漫拟斯有喜心繋滇南虑正多
　　思永斋咏玉兰
　　一株香满院万朶静迎窻白业寜须习红芳祗合降无枝不洒洒有色那摐摐思永思谁是生花人姓江
　　澹然书屋口号
　　方塘半亩犹然欠澹趣凭来觉有余此意问谁能防得画波几个小金鱼
　　恒春圃
　　一房却称圃四季可恒春常揽座前景那输户外新蜂来妬窓角鱼戯出盆唇比似樊须学吾寜用稼人
　　撷景室
　　物意花情景正都适逢也为立斯须付他虚室纳恒有笑我空言莫若无
　　主善斋
　　善惟徳实行【去声】主善即常师一本协于是万殊逹在兹鸟能言有花解笑无知观象羲经玩乾元体正宜
　　藻徳居
　　琳池依石砌锦鲤泳纨波生意物自识化机岂讹有那居宛在不问乐如何触兴诗言志寜烦斧藻磨
　　春可轩
　　试言春可于何可可画可诗复可逰却是吾心非所乐性存膏雨利耕畴
　　对云楼
　　树以古为佳松古佳之防溪楼依岩松盘盘绿云盖时复起白云虚实交映带变幻莫可状滃浡含晻霭是宜忘言诠静坐日相对
　　敦素堂
