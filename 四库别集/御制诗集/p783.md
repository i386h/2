<!-- { "loadSidebar": true } -->
　　正是清和四月天渌波万防贴田田不为花乃全为叶企慕应于李谪仙
　　右万防青莲
　　容容霮防锁崔嵔意想难分聚与开着个草亭眄滃蔚精神知自雪江来【石渠寳蔵王翚雪江图浑穆髙古寒气逼人与宣和雪江归棹图有无缝天衣之妙余屡经题咏巻尾写茅亭一云气滃蔚其上余题云巻尾乾坤一亭在目穷千古回标孤此幅中亦有一草亭精神印合固知名手下笔有源也】
　　右万山云起
　　书楼即是清閟阁识【去声】语分明纪夀平【此幅中有恽夀平识语】可识胷无万巻者纵然能画祗成伧
　　右万巻书楼
　　落云擘峡各争雄就下都归大壑潨莫谓其源有差别流同应足识源同
　　右万壑争流
　　蟠虬谡籁罨孱顔仿佛凤山东角山不认梵宫认书院【凤凰山东南角为万松岭有书院旧名万松书院今为敷文书院】每教得句在其间
　　右万松叠翠
　　入律金万籁加清商声叶胜筝琶怪伊曾未出古北景写山庄了不差【避暑山庄中万树园每秋风拂林此景似之】
　　右万树秋声
　　平逺秋江万里天微波不动月澄鲜髙人舣棹非垂钓为爱清光未忍眠
　　右万里清光
　　雪景由来抚元镇万峯髙下玉同皴家原饶蓄弃弗顾其性知为喜冷人
　　右万峯飞雪
　　性冷偏兹写十万迂翁寓意究縁何想因绘事祝人夀千叟年斯倍蓰过【倪瓉十万图盖即绘事寓祝延曼夀之意兹乾清宫举千叟宴与宴臣庶自百余嵗至六七十嵗者凡三千人合计得二十余万嵗较之倪瓉所图倍蓰过之矣】
　　右万横香雪
　　河南巡抚何裕城奏报得雪诗以志事
　　昨冬北省率望雪腊底才逢六指【三寸也】滋后此燕齐秦晋报寸惟二三四五施【去腊十七日京城微雪廿一日始得雪三寸嗣据李国梁李奉尧奏得雪四五寸又刘峩奏宣化永平等属得雪自二三寸至四五寸其山东山西陜甘等省奏雪亦自二三寸至四五寸不等均非盈尺膏泽仍殷希再霈也】豫地正廑经旱久奏章兹悉沐
　　恩私【豫省上年雨雪短少望泽甚殷兹据该抚何裕城奏报省城于正月初二日未刻起至初三日子刻止瑞雪缤纷积地三寸有余并据附近开封卫辉府属及许州各属具报同日各得雪三四五寸不等虽被天恩仍深望泽至卫辉别县及他府州是否　律均霑尚未据奏及因复降防询问令其迅速奏报】较
　　量究欠霑优渥彼此均忧敢即怡
　　福建侯官县职员许王臣家七世同居诗以赐之
　　数世同居弗一足【向年陜西干州氏甯尔强八世同居泾阳县贡生张璘七世同居三水县民赵资八世同居福建百嵗夀民沈起龙夫妇齐眉五世同居河南偃师县民任天笃九世同居均经该抚请旌并制诗书扁以赐兹福建巡抚雅徳奏侯官县职员许王臣家自曾祖许友与弟许宾弟兄共爨至王臣已厯四传迨其曽孙凡经七世百有余人累叶同居科第蝉聨诗书孝友洵为盛事等语因勅部照例旌表并赐匾额题诗以旌雍睦】总縁
　　恩沐累熙朝讵惟表户金帛赐合与题篇姓氏昭和睦允称惇史鲜【上声】孝防漫忆汉家嘲欲长善善应嘉予匪诩升平教化调
　　斋宫即事叠去嵗韵
　　昨嵗
　　祈辛未与祭今春慎养得躬
　　禋受
　　恩逾重心逾惕经事益多志益寅昭格惟诚怀体物端凝以久朂脩身浃旬年更殷勤数【上声】犹日孜孜待丙辰【自今嵗乙巳计之再阅十年至丙辰嵗即应归政惟敬俟　　昊苍纯佑耳】
　　咏文彭刻米芾破羌帖賛章
　　本文八十賛五十【王羲之破羌帖凡八十一字米芾作賛凡五十六字兹文彭刻芾賛语作印上方左右并刻题识欵语而右军破羌帖本文转未及载殊不可解】总为【去声】右军传破羌却祗颂镌博士米反教帖漏右军王似争古法鸾虬举【鸾夸虬举鹄序行印中所刻米芾賛句也】乃至今余翰墨香却笑髙卑物无定看兹冻石等琳琅
　　题王防梧馆鸣琴图
　　假山围处泌真溪结以茅庵隠者栖膝弄恰宜孤鹤听弦操不借一僮携花枝庭错红意野梧叶檐笼緑防齐自有山樵清迥致底须小印为重提
　　图中无款而标籖曰王防图脚更有一黄鹤山人小印却似赝为者故戏及之
　　咏汉玉天马
　　茂陵万里求天马既得作歌纪瑞文看有角为竒【读为竒偶之竒】弗偶【天马头上有一角见郦道元水经注】厯无皁至镐和汾肖形刻玉太乙贶阅世出邙长乐羣谩议水银浸鲜据【是玉内白外黒盖在圹中受水银浸者】汉家常用有前闻
　　乙巳次辛
　　祈谷礼成述事
　　昨春恭代惧无遑【昨嵗上辛因气滞旧疾微发遣皇子恭代仍于斋宫敬谨斋宿】今嵗亲承慎倍常斋避隔年因举次【今嵗元旦辛亥防典旧例不隔嵗斋戒应用次辛】辛犹首祚特
　　祈祥抚躬问奈何弗敬沐
　　昊贶其敢怠荒拟更十畨来奠
　　玉【计至归政之年尚应十次躬承　　大祀惟益敬慎养身仰吁康强　　锡福俾得如愿将事】养身惟吁
　　锡康强
　　新正幸御园即事有作
　　御园又阅隔年春【上年春自宫中启跸南巡未至御园】人自依然景倍新虽是髙龄非壮概却欣诸礼竟躬循【昨嵗上辛遣皇子恭代行礼今嵗仰防　　吴贶自元旦行礼朝正及千叟宴礼成后躬承　　大祀康强倍昔得展积诚实深欣幸】轻黄陌柳含韶染嫩緑塍麰待雪皴过午同云浓四宇殷希瑞玉霈膏均
　　清晖阁
　　霭霭春光稚訚訚虚阁融凭窻畅神处梯几静吟中洛浦水仙白孤山梅朶红笑他虽缩地一例谢东风
　　虚明室有防
　　室之美在虚窓之美在明相需相得彰憬然惕予情虚受无分别人将混淄渑用明事苛察无鱼戒水清执两弗忤物庶防得其平
　　澄虚榭
　　澄虚谓水谓非冰却是墀前元玉凭固喜不波真契静更看彻底总为澄狐听已罢知寒退鱼负将临识气升茂对时懐育万物渠宁逰目兴之乗
　　题文源阁
　　昨嵗书成楠架陈题分四色一时新【自唐列经史子集四库兹全书即用其例而册面各分色潢经史子集四部各依春夏秋冬四色荟要亦如之以法四序且便检阅】雨霉风晾勅苑吏继晷如期嘉翰臣【四库全书自癸巳春开馆至辛丑嵗第一分书成贮文渊阁后馆臣等请勒限三年赶办全竣随于壬寅年第二分书成送盛京文溯阁癸卯年第三分书成弆此御园之文源阁至第四分书应送热河文津阁者亦于昨甲辰嵗内办理完竣总裁纂修校阅诸臣尚能如限赶办不致稽迟】褒博三仓较彼富精英二酉胜其醇独予自觉恧然者枕葄何曾日以亲
　　趣亭
　　层阁前头叠石嵔小亭如笠架岩开梅心栁眼无非趣得趣仍于书里来
　　月台
　　缀景月台效米为防曾攀陟屡登之若论三五烟花夕恐彼颠翁未肯斯
　　品诗堂
　　吾无所好好为诗亦弗知诗为何品古论诗者有恒言或得贫贱或坎二者于我原独无则我诗不入品审四集三万余首成【御制诗初集四千一百余首二集八千四百余首三集一万一千七百余首兹四集编至癸夘年止九千七百余首合计共三万四千余首】躁人辞多知过甚
　　旷然阁
　　出树髙楼更无叶凭栏极目碧霄空旷然意与廓然近吾亦因之勉大公
　　澄景堂即目
　　即目无须娄举冰当前景物莫非澄韶方酿乃迟姚冶【景】芳未酣犹待发兴【物】分付时光底为速评量春意渐而增宣毫江砚懋勤辞不涉华亦尚能
　　味真书屋
　　书屋额味真味固在书史然而书史味得真者鲜耳或言性命学程朱漫比拟或经济才巧宦失根柢或炫诗赋雄徒骛其言绮是皆非真味循人而昧已然则如之何去伪斯佳矣
　　文伯仁具区林屋图
　　万顷接云空具区逺莫穷水诚称浩渺山以间巃嵸林屋髙低出幽人来往通分明洞庭景不辨是西东
　　题文彭刻圣教序语六枚章
　　桂生【第一章】莲出【第二章】圣教述自洁【第三章】本贞【第四章】古篆披嵗识重光月太蔟法称平穏辟离竒【二语櫽括彭自识语】附髙【第五章】凭浄【第六章】申其义语迥神超合我诗却喜六枚永簪盍恰如白也竹溪时
　　咏宋元符虢州澄泥砚
　　唐代澄泥出虢州【此砚为元萨都刺所弆见其识语】元符题识尚堪求伊人宁渠夸博古触恶应知实有猷
　　上元前一日小宴宗藩及诸孙曾
　　昨经千叟柏梁聨例用今朝
　　祖宴传【康熙壬戌年　　皇祖同延臣升嘉宴赋诗用柏梁体乃正月十四日也】先节亲亲宜此日于时语语视常年座间帝系欣看奕【孙曾辈几娶媳者乃准入宴今逮奕纯矣】编展书房待预元【孙曾辈例于六嵗即入上书房读书欲元孙载锡六嵗读书时即令入宴以实副五代同堂之庆然亦不过迟待四年耳】抚序允应增慰庆却因望雪意怦然
　　批折
　　批折详事理讵惟凤诺允河南及山西同日报雪信【叶】河南率遍霑或及尺余准【河南巡抚何裕城奏报开封卫辉归徳彰徳怀庆南阳河南汝宁陈州各府及陜汝光三州各属俱具报于正月初三四日得雪自二三四五七八九寸至尺余不等统计一百八州县均已一律普遍】卫辉尚欠泽戚戚廑民窘【何裕城又奏称查各属得雪分寸河以南各府州均已优渥河北三府内惟卫辉所属各县究未霑足因批谕此实可忧应悉心细求其故】山西则普被即可翻犁畛【护理山西巡抚郑源璹奏报太原平阳潞安汾州大同朔平宁武泽州蒲州等九府辽沁平定忻代保徳解綘霍隰等十州并归绥道所属各禀报于正月初二三日得雪自四五六寸至九寸一尺不等处处春膏广被二麦根荄畅发省北一带即可翻犂布种农民欢庆】并称奉硃批再霈斯益善【叶】果因至诚感
　　天庥示灵朕【郑源璹又奏上年十二月报雪折内奉批再霈斯佳矣仰见至诚感召上沐　　天庥等语览之弥切近畿之念】览奏增惭愧诚格无逺近腊底霰畧霏积地将三寸【叶】今复逾半月盼泽日以紧格逺弗格近自问殊滋哂
　　据各督抚奏报夀登百龄而五世同堂者复得四家因仍用赐张子翼前韵成什分书赐之
　　纪元五十承
　　天眷述
　　祖乾清叟宴张彚报遂教来续续【上年因庆得五代元孙命各督抚查民间得元孙者咨报彚奏嗣据四川总督特奏达州张子翼江西巡抚特奏龙泉县古朝爵均以百嵗夀民五世同堂因亲制诗章并御书匾以赐其各省陆续彚咨五世同堂者凡一百九十二家而百嵗五世同堂又得四家】特章岂独让堂堂京畿齐粤四氏得【直顺义县郭有英山东聊城县张羽厯城县刘湘广西桂平县生员钟君宠四人皆夀登百龄曾元五世因仍用前韵成什并各书匾以赐】张【羽】郭【有英】刘【湘】钟【君宠】五代昌夀世庥征真是罕持盈保泰惕何遑
　　上元灯词
　　御苑节宵赏隔年【元宵庆节向于御园张灯赐宴昨嵗以气疾偶发又因南巡于宫中启跸故未至御园】南巡择吉致迁延地方灯事都教罢【向年南巡启跸在上元前地方官每于近顿预备烟火昨嵗节后始启銮因先行传谕直山东督抚停止备灯火】畧示还淳之意焉
　　虽则乾清家宴存【昨嵗元宵于乾清宫家宴有即事成什诗】由来性不喜繁喧于能静处每从静奚必观灯出午门【永乐十年元宵赐宴听臣民于午门观鼇山三日时尚书夏原吉侍母往观命赍钞二百锭以赐见明通纪】
