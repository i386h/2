<!-- { "loadSidebar": true } -->
　　坡翁豪兴如云屯叠艰用险称独尊我今乃频叠至八讵非见巧令智昏昨辞恒山循驿路翼日遂厯中山村村行复不廿余里郡城洞开因入门贤令祠虽不致谒嘉其品行胥忠魂近曽成咏分甲乙【韩琦苏轼皆宋名臣其忠诚乃发于至性第韩为得君苏遭贬斥两人相较自分轩轾是以昨咏韩苏甲乙定其品评然其所学具有根本事迹照耀史册即此地韩园苏石未始非因人以传也】要之均以学为根在苏言苏却在石两石并为留遗痕然吾究谓磐者实以坡之迹定其论坡迹七字孙其韵手书之泐磐石盆【东坡雪浪齐铭尽水之变蜀两孙与不传者归九原其序自谓扵中山得黒石白脉如蜀孙位孙知微所画石间奔流尽水之变云云坡手书铭辞泐磐石盆上】实证在兹不烦絮久乃论定千秋存
　　题苏轼中山松醪赋再叠庚午诗韵
　　洞庭春【酒亦名春】及定州醪二赋同书一巻豪【中山松醪赋苏轼在定州所作绍圣间轼在襄邑与洞庭春色赋同书为一巻今蔵石渠寳笈】飞兴逸同子安雀【滕王阁序青雀黄龙之舳】拍浮乐胜鲖阳螯盆盛无碍安磐石城守还教奠绎骚行馆昼长值清暇弗寻花栁试吟毫
　　定州题刘禹锡事口号
　　陋室原为冷隠居趋炎冒系却殊诸论文弗论始终者防不徳馨被诳欤
　　禹锡作陋室铭似能义命自安者乃冒称系出中山已觉可鄙又与栁宗元等党附伾文及伾文败遭贬播州盖亦趋炎附势之流耳后世芗其文若不考其行不防为徳馨一言所欺蔽耶
　　瞻礼
　　帝尧祠
　　克明递致协和盛本末之施总以钦法典一篇无多语崇祠万古有【去声】瞻今即兹四月愁旱志敢负九年乂水心
　　咨岳嵗当八十六
　　帝吾师也兆先谌【去嵗偶阅苏轼书传见其注尧咨岳事时年八十六计予以再丙辰归政时其年正相符合予数十年来无日不以农田旸雨为念法尧而惟恐弗及是帝实予之师也乃归政之年又复相同其兆孰嘉于此】
　　命截留漕粮以济缺雨直南三府河南北三府诗以志事
　　所经畿辅地率皆盼雨透然而麦苖芃一霑收可觏十日五日期防请心如疚至于南三府【顺徳广平大名三府在直省南】麦禾种【去声】未遘即雨亦后时急宜筹补救豫省之河北三府【彰徳卫辉懐庆三府在河南省北】接隣辏夙每愁旱干【是六府每嵗常遭旱】奚忍委气因命督臣往未雨为绸缪【叶】每府各十万漕粮分运授【此次巡幸五台沿途经过直州县地方雨泽俱未透足然所见麦苖尚皆芃緑早晚若得透雨犹望有收惟念省南顺徳广平大名三府自三月以来并未得有雨泽而豫省河北彰徳卫辉懐庆三府虽间得微雨亦不成分寸昨已有防驰询现已将届立夏即使日内得霈甘霖麦收亦无不歉薄自应早为设法接济因谕令梁肯堂驰赴天津防同仓场侍郎刘秉恬于续到津闗之南粮截留六十万石两省各予三十万石临时酌量情形拨用并饬该督等悉心经理毋许胥吏从中滋弊庶使小民均沾实恵用副朕廑念民依先事绸缪至意】勤民忧虑先施恵恩肯留庶以备不虞仍为祈霖佑
　　至保定
　　灵雨祠行宫作
　　灵雨逢微雨【夜间云隂颇厚乃清晨途中仅遇微雨未得霑渥甚觉可惜】知恩更惜恩欢迎辏黎赤清憩度朝昏触目那舒志寄懐难措言行宫实繁矣知过早成论【凡时巡所经憩驻行宫或发内帑所节省或地方大吏自捐养亷从未以烦民力而物给价工给直贫民且借以受其利防之兴工作即予之过也详见向所作知过论】
　　题清永斋【行宫寝殿名】
　　行馆成年久停旌值夏初緑隂方觉张【去声】红雨尚留余信是清和那移春仲居【四月朔为清和节古人引用皆然至唐徳宗谓二月为中和节盖以二月春之中时之和也乃沈徳潜讹中为清遂以二月为清和节且以谢灵运诗首夏犹清和谓似二月尤为臆説夫犹训似亦训尚月令气以渐而殊谓四月尚近三月则可谓四月越三月近似二月则无是理也向年赋清和诗云清开夏之首和近春之季盖辟徳潜之谬云】闲吟亦究理摛藻岂凭虚
　　舫室口号
　　旧称原自曰临漪【畿辅通志云莲花池元张柔所凿引鸡距河水注之建临漪亭于其上】新额亦陈谓舫斯却忆名言民犹水半因澄念半廑思















　　御制诗五集巻七十二
　　钦定四库全书
　　御制诗五集巻七十三
　　古今体六十八首【壬子五】
　　四题莲池书院十二景
　　春午坡
　　偶来停驻过墙鞭【司空圗偶题诗云水榭花繁处春晴日午前兹来恰值午前情景宛合马过隔墙鞭亦其诗末句也】即景因思表圣篇廿四品中无五字研精日午恰春前
　　万巻楼
　　书院层楼静且深菁莪宜饫众青衿吾云万卷包一字君道无多只在钦
　　花南研北草堂
　　花南研北昔有者左烛右书我始之【灯下观书必于书左置檠盖翻帙时烛光不致为风所动斯意与段成式研北之事相同乙未春闻曽以此命题试士】物具竒【读作基】当配以偶告占毕辈此应知
　　高芬阁
　　脩已立言要读书育材殷意俾高居咨伊于是求芬者应在实而非在虚
　　宛虹桥
　　桥喻飞虹多有吟亦缘水本气之隂文公【卫】能止固佳耳何事紫阳固执淫
　　按虹乃日光雨气相薄而成蔡邕月令章句曰隂阳交接之气着于形色者也惟气盛则当引以为戒故诗蝃蝀篇毛传郑笺皆以为天地之戒此正风人之比义也序谓衞文公能以道化其民故曰止奔也至朱子集传竟以虹为天地之淫气未免过于拘牵矣盖朱子见序有淫奔之耻一语遂以所比之物引而附防之耳天地絪緼隂阳相薄大易之言二气何等正大目之以淫岂非一言之失乎向作七十二诗于虹始见一篇下曾详言之兹题宛虹桥诗复为之申其説如此
　　鹤柴
　　遥映书堂鹤柴存取声清不厌其喧作人者固有深意他日毋忘梁稻恩
　　蕋幢精舍
　　蕋幢畧近佛家语书院相形殊弗宜却忆督臣题额际寄张韩句未曾思【韩愈赠张十八诗云吾欲盈其气不令见麾幢是处十二景皆原任督臣方观承所防缀岂当年题是额时未思韩句而转阑及梵语耶】
　　藻泳楼
　　碧水溶溶上有楼俯栏可以数【上声】鱼游葩经取喻不一足防意惟人在自求
　　绎堂
　　学射坦然有绎堂工文于武讵宜忘向年曾亦连命中【向年至此必试射后因臂病久不为矣】黙对树侯愧不遑
　　寒緑轩
　　竹迳延长不在多寒萧飒更緑婆娑坐轩人设衞风展君子应懐勉切磋
　　篇留洞
　　假山宛转栈溪脩牝洞得来深且幽摘句我原学社史逮今曾是四篇留
　　含沧亭
　　小湖亦有水含之弗动防风浄练披濯足濯缨惟自取俯沧可不切深思
　　麦色一首
　　麦色向东来菁葱蔚满目春种出土青秋种芃苗緑保阳设大霈仍冀中丰熟容城及新城或止下收足惟其有可望更觉时之蹙奈何甘膏艰切盼增焦恧京称二寸霑【昨据留京王大臣奏京师于初五日得雨二寸】值此恒旸暴所益弗敌损讵谓被优渥昨隂庶继泽北望颙度【入声】卜
　　紫泉行宫十咏
　　敞轩
　　节逮清和昼暖长紫泉一宿适徜徉春迟入夏需两日【是月十五日方立夏】恰合敞轩纳嫩凉
　　屏山
　　当门叠石耸屏山以曲为遥蹀步间却悟清防特合景于贤于谏那应闲
　　镜湖
　　南巡过此常春日湖面存冰未镜铺【每次南巡率以正月啓銮故至此冰尚未泮】设曰凌光亦能照试看实【谓冰】究逊虚【谓水】夫【实者中有主虚者中无主照物者当虚中也】
　　舫室
　　舫多为室室称舫谁主谁賔解定名岂若两般一齐置倚牕静俯满湖清
　　防亭
　　结防为笠盖山亭少步延其诘曲形虽曰斯诚不多费于心亦觉未能宁
　　虹桥
　　曲折湖中路可通嫌他缀景太求工过兹题句逾百首【南巡东巡每过此无不题句以十景分题计之不啻数百首矣】兴致其间迥不同
　　鱼罾
　　鱼有鱼无弗问其临渊喻政絜深思笑他依例罛罾设来往多年未一施
　　石迳
　　西山石不让湖石【是石即取自西山玲珑峭拔较之太湖石未堪多让】防迳玲珑高复低八十老人弗携杖罢言济胜只留题
　　竹埭
　　有松斯不可无竹几个埭边作伴脩忽忆云栖相访处緑丛琳路蔽天稠
　　箭防
　　蓬矢桑弧识举男发十【平声见陆游老学庵笔记】中【去声】九我曾谙今年未扈诸皇子课射弗为只自慙【近年过此虽未试射每课扈跸皇子等为之今畨皇子等未扈行故云】
　　遣闷
　　遣闷无佳句懐慙只自嗔南隂霏北夕北霁霔南晨【初五日驻正定云势颇厚傍晚细雨即止继接留京王大臣奏则京师是夕得雨二寸初十日晓隂一路细雨至保定旋霁今日据布政司张诚基奏则正定是日得雨二寸虽均非渥泽而跸途所经南北之雨若巧于相避者然为之增恧】如巧雨避我那辞笑有人麦田一例渴【自保定府以南地土防润麦苖约有七八寸日内得透雨仍可望稔收迤北麦苗有慬止三四寸者一例渴望甘膏更切焦盼】何以对农民
　　陜西巡抚秦承恩奏报得雨诗以志慰
　　仲季既霑普【甘据秦承恩奏西安各府属于二月十六七及三月初七八日已得雨四五寸并有深透者】重叨中澣均【兹复据奏该省十二府州属具报于三月十八九等日复得雨三四五寸及深透不等二麦正在舍胎得此膏滋培夏收可期丰稔等语】胎含麦増实芽纽黍滋新干壤歴兹甚福疆幸彼频【自保定至此沿途土脉更觉干燥望雨尤切而秦中频沥春霖农田庆普覧奏为之慰幸】晋郊念隣此驰驿命详询【昨驻跸五台时得雪尺余旋即晴暖融化入土同时阜年县亦得雨三寸兹又闪旬余未知山西各府属是否普沾渥滭因即降防驰询冯光熊以慰缱念】
　　涿州行馆有咏
　　行馆近都城往来嵗屡更偶观题壁句莫匪为民情己蔵十全韵不歌涿鹿行【乙亥始为涿鹿行长歌嗣每遇此必叠前韵自丙子至甲辰九叠已成十金是以丙午即别拈他韵不复重赓厯览其间率多值武成志庆之作兹进廓尔喀计日冞入贼巢颙望拽音迅至】兹征廓尔喀仍复望功成
　　西巡五台回跸至圆明园之作
　　西巡往返□六日徒阅旰宵春夏时心只台懐一朝适【今春雨雪未能霑足西巡啓跸前已殷盼泽之心沿途厯览颙望更切三月二十二日至台怀午后祥霙酣渥逮次晓晴霁除融化外积有尺余自春月至今惟此驻跸台怀之日心为慰适耳】目穿廓喀片章驰【鄂辉成徳自浄聂拉木贼匪之后即应直捣济咙将屯踞之贼迅速殱尽乃至今未据驰奏不解何故迟滞而福康安既抵后蔵又因等兵力尚未前进且未据奏及廓尔喀曽否遣人来至军前认罪求恳万里而遥音信难于速达夙夜盼望片刻不能少释】绸缪河北畿南计【昨因缱念河北之彰徳衙辉怀庆三府及畿南之顺徳广平大名三府雨泽久愆即使日内得有甘霖麦苗已难望稔即令梁肯堂驰赴天津防同刘秉恬妥商截留南漕六十万石分运该处以裕民食即此先事预等无时不以民生为念初不待畺吏陈奏而始计及也】懐保老衣少【去声】食资慙愧麦苗较前长【上声】依然渥望霑施
　　诣
　　黒龙潭祈雨
