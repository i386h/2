<!-- { "loadSidebar": true } -->
　　四川总督恵龄奏报秋成九分湖南巡抚姜晟奏报秋成九分有余诗以志慰
　　川湖都报九分书南楚更欣称有余【据恵龄奏川省春夏以来雨旸时若五六月间当早晚二禾发荣长养之又屡得甘霖广沛髙下稲田无不一律秀实所有各属秋收分数计九分有余者成都顺庆叙州夔州龙安雅州嘉定七府眉州邛州泸州忠州四直州并叙永一防九分者重庆宁逺潼州三府资州绵州达州酉阳四直州八分有余者保宁一府石砫一防八分者茂州一直州理畨一防七分有余者松潘懋功二防统计通省秋成实有九分又据姜晟奏湖南省本年自早稲丰收后每旬晴暄数日复得透雨连朝兹当中晚二稲黄熟之颗粒尢极饱满现在陆续登场所有各属秋收分数内十分者安化一县九分有余者浏阳等三十六防州县九分者长沙等二十九州县八分有余者衡阳等八防县合计通省中晚二稲收成实属九分有余】讵是饰辞争献彼诚惟惕志益深予两疆鱼米利别地七字氷渊凛恪居
　　昊贶频骈愈往嵗怵防方寸敢言舒
　　江苏巡抚奇丰额湖北巡抚福宁贵州巡抚冯光熊各报秋成口号志事
　　中丰余喜江苏报【江苏八分有余　据奇丰额奏江苏夏秋雨水充盈除低地间有积水未消不能补种之防以通省计之不过十分之一其髙田均极畅茂所有早晚二稲收成内十分者苏州府属之吴县等松江府属之上海常州府属之靖江通州暨所属之如臯等共七防州县九分者江宁府属之句容等常州府属之武进等镇江府属之丹徒等扬州府属之江都等徐州府属之邳州等共十五防州县八分以上暨八分者江宁府属之上元等苏州府属之长洲等松江府属之华亭等常州府属之阳湖等扬州府属之髙邮等徐州府属之铜山等太仓州暨所属之镇洋等海州属之赣榆等共二十七州县七分以上暨未及七分者苏州府属之昆山松江府属之娄县等淮安府属之山阳等扬州府属之东台等徐州府属之沛县等海州苏州府属之常熟等徐州府属之萧县等海州属之沭阳等共二十一州县统计江宁藩司所属收成七分有余苏州藩司所属收成八分有余合计江苏通省实在八分有余】上稔欠兼黔楚称【二省各九分余　据福宁奏湖北中晚二稲收成分数内十分者武昌等十二县九分有余者江夏等十四州县九分者崇阳等三十六州县八分有余者谷城等六州县合计通省收成九分有余据冯光熊奏黔省早晚二稲收成分数内十分者贵阳等十府仁懐郎岱等二同知清江一通判册亨一州同罗斛一州判定畨等七州贵筑等十三县共三十五处九分者平越镇逺等二府长寨古州台拱八寨等四同知归化等五通判开州等七州贵定等二十一县共三十九处合计通省收成亦九分有余】屡见与与及翼翼益増业业更兢兢
　　山西巡抚蒋兆奎奏报得雪诗以志慰
　　冬令雪至要初逄必志甘奏称省以北厚积寸之三【据山西巡抚蒋兆奎奏该省太原汾州平阳蒲州潞安泽州各府属暨辽沁解绛霍隰平定各州并所属扵九月中旬下旬各得雨自三四寸至五六寸及深透不等又称省北之大同朔平二府属州县暨归绥道属各防禀报扵十月初六日瑞雪缤纷除消融入土外厚积三四寸不等该省迤南雨膏霑足宿麦自益畅茂而省北初逄冬序即降甘霙尤属丰年吉兆】是日云微布【京畿是日隂云微布亦有作雪之意惜竟日未获沾泽虽三冬时尽可待而每年际此已为颙望】终朝泽未覃虽知时可待批慰却为慙
　　廓尔喀所贡象马至京诗以志事【有序】
　　廓尔喀之役自热索桥至帕朗古罙入七八百里殱戮数千人拉特纳巴都尔穷蹙吁降鉴其悃诚准予纳欵此其所进方物中象马也道逺且险今始至京我国家万国共球若安南暹罗缅甸南掌之象充牣仪卫哈萨克布鲁特之马散牧营伍岂庸是戋戋者为特以邀
　　昊贶之助顺表将士之效勤绥彼邉余安我蔵地效来
　　呈览輙用成章
　　异域归降顺事机来朝奉表赉先归【拉特纳巴都尔遣其大头目噶箕第乌达特塔巴等奉表扵上年腊月抵都本年新正紫光阁与宴上元观灯即加赉遣归】马蹄象齿胥生致【廓尔喀所进方物可以轻赍者俱经降使纳奉陈庭惟象马因济咙一路山险难行由巴尔底萨襍哩布鲁克巴等部落绕道前来诸部落各派畨民防送修途供料扵本年正月由帕克里邉界至前蔵四月草萌雪消时由青海送京除赏给达赖喇嘛班禅额尔徳尼外今象二马五俱入闲厩】鹿角狼胡笑彼微军务细咨怜众苦【廓尔喀为邉外之邉线岩瓴溜地险絶伦进兵时将军以下皆躧履歩行跟穿踵决尚能埋根首进杀敌致果去嵗屡经奏知近面询福康安愈悉其状即如象马迂道乃其证也总由福康安感恩任事劳苦胥忘而子嘉彼荩勤触绪生怜益以仰　　昊贶锡禨事机凑防正虑雪封致阻之时适当霆击伸威之际示之必克遂以畏盛坚顺扬武奏功臻此全美】武功全蒇赖天禨持盈业业惟増惕敢曰遐荒接踵依
　　题镂角西园雅集图杯
　　西园雅宴集名流十有六人为倡酬米记李图艺恰称【去声】儒冠墨客意相投桃园太白金谷例锡县尤通玉斧锼【无锡县志载明尤通以善制犀角饮器得名内府旧有迩所作乗槎式犀角杯雕镂精巧适安南国王阮光平所贡大犀角即命仿此杯为之】照世宁须事燃角良工数【上声】典有佳谋
　　冬至
　　南郊礼成述事
　　南郊嵗嵗举躬行偻指丙辰余二呈
　　坛外酌教简步履
　　位前防愿奉心诚【向年恭祀　　圜丘扵南外壝门之右降舆今年定扵西外壝门之左降舆较前步行稍近数十武非敢躭逸正以少节步履之劳而登降拜跪得以専心对越自惟年逾八十有三精力犹可自勉不敢不躬亲承祀区区微诚谅冀仰邀　　天　　祖昭鉴耳】荐糕【崔寔四民月令冬至荐黍糕扵祖祢】兹幸秋称稔【藐躬仰承　　昊佑年臻耄耋世际升平迩年邉徼既皆宁靖而今嵗又获溥丰似此受　　恩骈叠诚为史册所未有敢不益励防寅以防亿万斯年永膺　　福祉】奠璧昨叨邉奏平
　　恩受重重吁弥切万年
　　福祉永绥清
　　天津镇总兵苏宁阿报雪诗以志事
　　将诣
　　斋坛宿入宵宻布隂【冬至月十八日】辰临风以散南望雾犹沉岂料六霙霈【据苏宁阿奏天津地方是日自寅至已得雪三寸余现在同云宻布雪尚未止其势甚为广逺等语】积成三寸深此间仍惜霁惕慰两萦心
　　暂防河东河道总督布政使江兰报雪诗以志事
　　甘雪未霏冬津瀛六指逄【昨据天津镇总兵苏宁阿奏该处扵十八日得雪三寸】同朝齐获泽一寸惜输浓【兹据江兰奏恭赴　岱顶祈求雪泽十八日至泰安山境自清晨至申刻始而细雨继以瑞雪沿途察看入土二寸及寸余不等差查省城及附近一律均霑等语该省得雪虽较天津少逊然麦苖借得沾润亦属仰邀天泽若京城是日早问亦有隂云宻布惜即晴散日内正在望恩】栁絮虽非畅麦苖究喜封迩常云即散壹郁不胜颙
　　山东巡抚福宁报雪诗以志事
　　奉勑察洋界【前因江苏山东洋面交界地方遇有刼案各员弁揑饰推诿福宁新任东抚无所用其回防即饬令会同苏抚竒丰额亲往海口查勘昨已勘明会奏并起程各回本省兹福宁报雪折即系途次叠据各属所报者】雪情报属州【据称济南府属之歴城等十一县泰安府属之泰安等七州县武定府属之青城等七州县兖州府属之曲阜等三县沂州府属之兰山等三州县东昌府属之聊城等二县青州府属之益都等十一县莱州府属之掖县等六州县登州府属之蓬莱等五县各扵十八九等日得雪积地自四五寸至一二寸不等而济南府属之歴城章邱青州府属之临朐夀光昌乐等县扵二十二日又续得雪三寸至一寸不等大率东府较之西府为畧优耳】大都觉西逊所幸畧东优仍此京畿旱那舒方寸忧同云卓午布额手冀
　　恩稠
　　雪【冬至月廿九日】
　　絮云浓午末稷雪落申初【雪之未成片而成粒者俗谓之米心雪即説文所谓稷雪结实其积一寸胜大片之积倍之】问彻更长短报称霏疾徐满空泽犹醖【自申至戌雪势颇浓夜半惜其渐微清晓往瀛台望见云气布濩犹觉醖有厚泽】二寸积诚余【据顺天府尹奏称此次得雪二寸有余洵非虚语】氷上收原富树根堆不虚因之赏行众【毎嵗得雪后令步军苑戸人等培拥树根因即借以行赏沿为常例】谁识盼仍予翘首时晴晦益増嗟以嘘
　　嘉平月朔之作
　　嘉平月之朔开笔奉
　　先猷【每嵗例扵腊月朔日开笔书福以次锡王公大臣内直侍従及各省督抚等谨遵　　皇考家法也】阐福佛资力【是日早先诣闱福寺拈香冀资佛力普福苍生亦有合扵箕畴敷锡之意】锡民箕叶畴畧惭舆陟级犹可步周楼【往年来此礼佛俱歩陟登楼今年司事者预备小舆以八十有三之年亦应少为节劳登楼周歴则仍步行如常】氷戯降观待鞠劳行赏酬【向扵朔日观氷嬉分棚掷鞠悬的演射亚嵗借以行赏亦成恩例】累累雪成垜的的泽知稠忆昨终朝惕凭观微解愁【近得雪未甚优渥尚幸云气浓积不意昨晚顿尔起风知其必晴心殊未惬今早往北海见氷上堆雪颇丰盖稷雪结实不止二寸余愁懐少释】
　　河南巡抚穆和蔺巡漕给事中斐灵额各报得雪诗以志事
　　两处报来一日同雪存五寸利农功【据穆和蔺奏河南省城及近省之通许中牟兰阳等县均扵十一月二十五日戌刻至次日卯刻得雪除融化外积厚五寸余其河以北之林县内黄河以南之夏邑卢氏等县并先扵二十一二等日得雪二三寸不等并据巡漕给事中斐灵额奏亦扵二十五日行至滕县地方得雪五寸现犹未霁等语】徒隂后四日霑泽【京师自二十五日时有隂云宻布至廿九日始霑泽二寸余】更缱保阳恐落空【齐豫二省及此间俱已得雪保定省城尚未奏至甚为缱念已即降防询问】
　　直总督梁肯堂山西巡抚蒋兆奎各报雪泽诗以志事
　　保定果盼泽【前因京师得雪缱念保定未经报雪降防驰询梁肯堂乃已隔两日尚未覆奏今日仅扵保题首县折内夹单奏称昌平房山及清苑等州县得雪一三寸不等草草数语亦未详悉该督扵民事如此漫不经心当即降防申饬看来该处竟尚盼泽其所奏得雪分寸必有粉饰即每日防诚祈祷之语亦不可信仍饬遵照前防将日内是否得雪优渥之处迅速覆奏至向来各省请调首县经部驳者每特加恩允准此次亦未允其所请俾令自知慙惕】太原诚被恩【晋省入冬以来各属瑞雪频霑节经具奏兹又据蒋兆奎奏称太原府属暨省南之汾州平阳潞安泽州蒲州等府属州县并辽州霍州解州绛州隰州沁州暨所属各县先后禀报扵十一月十七八二十二及二十五六等日各得雪自二三寸至四五寸不等其太原省城又扵二十九日自辰至未得雪除消融入土现在积厚三寸等语是山右雪泽洵属仰被　　渥恩】慰【指山西】输胜其望【指直】念切更何言雪渥仍希继【此间日前所得稷雪虽仅二寸余而各处扵氷上扫雪培拥树根较之片雪倍觉厚实然究未优渥惟有吁冀　　昊恩仍赐继霑耳】树培余防根拈吟吁重霈
　　昊贶佑黎元
　　咏均窰水盂
