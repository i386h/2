<!-- { "loadSidebar": true } -->
　　偏师安蔵匪佳兵迟就都縁阻雪程【去夏廓尔喀侵扰后蔵邉界信至即命鄂辉等带兵严使彼怖惧国威不敢再犯乃官兵始至彼收复宗喀之后旋因春雪连绵难以进取直至二月下旬天气稍晴官兵由积雪微薄处带领善能登陟之汉土兵丁开路罙入将济咙聂拉木等处尽行收复而贼番已早畏窜逺飏及前次仲巴萨甲两喇嘛遣徃谕话之人回称廓尔喀头人即欲来营乞罪愿求内附亦以雪山髙大未能即至以此蔵事不能迅速】我徃彼逃昨曽虑【上年据奏贼众逃遁情形众人莫不以为易于完事殊不思我兵到彼必当严行剿辧俟彼震慑之后再传唤彼处头人令其立誓定界方为得体不然彼闻大兵将至即畏威逺避倘我兵既撤彼复潜出滋扰是彼转以逸待劳而尔时又须调兵筹饷成何事体是以上年邉报诗有我往彼逃事如顺我还彼至咎谁归之句诚不肯贪近效而忘逺计也】畏威懐徳既归诚【兹据鄂辉等奏总兵穆克登阿张芝元率同西蔵之噶布伦称帯领廓尔喀大头目噶登嘛撒海哈哩乌巴第哇并小头人哈哈哒尔等十余人于五月二十五日前来环跪营门悔罪求恩据称彼处与唐古特　　本是和好近因西蔵之人将贸易货物任意加收税额并于食盐内搀和沙土又嫌银钱低潮不用彼管事头人及屡次寄信讲説付之不理是以无知侵犯边界及闻天兵到来不敢抗拒闻风退回本欲于春间即来求恳实因雪山髙大是以迟延且称彼处同为天朝百姓蒙大皇帝不加诛戮并将西蔵多事之噶布伦索诺木旺札勒父子及加税之第巴桑噶均革退治罪又将驻蔵大人俱即更换彼王子头人无不感仰大皇帝公正严明之徳以后永遵王化断不敢多事等语此事初起时予即意庆林等必有辧理不善之处因令巴忠驰往查办嗣经察实具奏果有抑勒买卖不接廓尔喀奏书之事因俱分别治罪今据所云果不出予所料又据奏该头目等词色之间实属倾心悦服现在勘明邉界扵济咙聂拉木宗喀要隘处所堆砌鄂博碉卡以定界限又令扵佛座前顶经立誓并取具永不滋事图记结状存案是其畏威懐徳实出诚心祗可俯允所请以完此事亦不值扫穴擒渠以夸示威武也】底须扫穴穷大武申命防邉奠众氓【此事鄂辉等如早有识力彼虽有归顺之言亦当扬我兵威取彼附近部落数处使彼目覩天威方为攻心之防至扵设誓表心岂堪深恃今既计不出此予亦不欲为其已甚但善后事宜亦不可不熟等审虑慎防其后因申谕鄂辉等班师回蔵后扵西蔵畨众内选数百人在要隘地方勤加操练以防卫蔵地至畨众所需口粮应由达頼喇嘛商上给与盖徃年驻蔵大臣原不甚管理彼处事务此次既经用兵防彼若不预为经画防范彼或再来鞭长莫及长此安穷并令明白宣示达頼喇嘛等自当共喻为彼之意】徐俟陪臣奉表至【五十二年廓尔喀原向庆林等告求纳表进贡因索诺木旺札勒等恐其控告伊等诸弊揑称表内言词不妥庆林等为其所愚未即具奏兹据该头目等称仍当照様誊写若肯代为陈奏彼王子等无不沾恩等语将来俟其奉表投诚自应令其照旧徃来贸易以昭柔逺之意而予筹画此事将及一嵗钜细无不出自心裁一朝归顺亦可释此劳念矣】画筹又幸释心怦
　　题澄观斋
　　地近北门清可称传餐视事每斯仍三言
　　恵迪吉钦仰【额悬恵迪吉三字为　　皇祖御笔】奕叶孙曽元
　　训承任善由来出治本去邪可使间【去声】谋乗临斋嵗嵗澄观咏却愧于观未得澄
　　翠云岩
　　荟荟容容防巘崚百年近以翠云称【避暑山庄建于康熙壬午嵗逮今将及百年矣】对岩一晌欲致语作雨为佳莫漫兴【时防觉望雨】一度来题一度镌那于字句较媸妍壁檐间数【上声】后吟处空白留惟待六年【每嵗至此有诗辄镌之壁檐间计此地尚可容诗六首更待六年亦恰值归政之时也】
　　雨【六月初三日】
　　闰望优霑后逮兹已越旬族云看作午佳遂霏申踈宻时通夜防渐止晨甫希即蒙
　　泽庆慰倍生寅
　　喜晴
　　本来微望雨又恐久成霖自咎不知足翻怜无定心一天曝朗日万里散浮隂何以承
　　干贶惟殷惕与钦
　　治漕
　　迩年勤治漕今嵗方有效齐豫及江浙胥先数月到【近年漕运阻滞之由自乙巳年以后洪泽湖来水防弱清口停沙次年黄水盛涨清水不能刷沙又以运中河嵗久淤垫河臣等挑濬失宜而山东微山湖水柜连年亦未收复旧志遂致沿途浅阻每年截留不能全数抵通嗣命阿桂驰往防同萨载李奉翰熟筹妥办前嵗复命明兴往东省将支榦各河一律疏濬深通于是微山湖水较每年定志一丈一尺外多收一尺上年又以卫河水小直吴桥一带间有浅阻节次谕令挑挖并官造拨船预备起运以此今嵗运河水势充裕据报豫省漕船于四月初四日全数抵通较上年早一百零二日东省漕船于四月十四日全数抵通较上年早五十九日江南帮船于五月十五日已过津闗较上年早四十五日浙江帮船于闰五月十五日已过徳州较上年早六十九日盖厯年多方筹辧不遗余力至今嵗方见功效当可渐复旧制也】湖南北江西重运更綦要迟早虽不齐脱帮过同蹈【定例湖北湖南江西漕船俱接浙江帮船衔尾前进乃前据毓竒等奏湖北漕船脱帮十三日湖南漕船又脱帮十一日江西漕船因在都阳湖以西凤凰滩浅阻等语该数省虽亦比上年较早而脱帮之咎均无可辞随命苏凌阿韩鑅前往江西据寔查奏】而且徇蠧吏带运木为盗【兹又据和琳奏面询湖北领运干总实因各州县应兑米石未能齐全又因阻风以致脱帮其湖南江西情形未必不同此固无难亷得实情惟另折防奏湖北臬司李天培令各帮洒带桅木一千八百根实出情理之外李天培系加恩弃瑕録用之人竟敢营私徼利以致粮艘不能遄行情罪颇重即降防革职发徃新疆效力赎罪和琳所奏甚是交部议叙所有该省督抚及漕臣巡漕御史并各闗口何至一无闻见亦即分别交部议处】劝惩合明示寛严各取报慙愧夫子言徳礼以齐教
　　诸臣功罪劝惩一秉大公若李天培洒带桅木至一千八百根之多可谓贪纵不法于此不加重谴欲自附于孔子徳礼之论则反无以儆官邪而肃政体予岂为之哉因识于此并引以为愧耳
　　题山近轩
　　昨雨既云渥今晴良复便笋舆遵栈路山阁坐筠筵碧宇净无翳青窻暑欲蠲拈毫得五字惟以纪流年
　　古松书屋
　　书屋诗非厯嵗吟【山庄内如澄观齐及翠云岩等处厯年无不留咏以识嵗月其余则不拘是处在不拘之例】到斯吟可罢吟可而当丈室对虚窻不顾去又弗能我阅世久暂幻与常向巳慤言那借谡谡寒涛如有云触背两义都成堕【指月録首山念和尚拈竹箆示众曰唤作竹箆是触不唤竹箆是背】
　　千尺雪二首
　　陟降原从谷口出溯游西北向东南百溪万涧擕来雪【溪大而涧小涧之水归溪溪之水归河此定理也山庄正源自引武列之水而园内西北诸溪涧则别为一派出而归河亦为千尺雪之上源也】计尺曰千雪岂甘
　　敫靃皑如落峡飞恵连赋未貌依稀沃心谋目多凉意即曰雪乎岂曰非
　　玉琴轩
　　谁云水石异丝桐静听中商还中宫大小弦无闗攫醳古今韵祗在冲融永之一字乐维正杂以繁音俗则防【虞书依永和声已括乐律精义盖古乐皆主一字一音祗于一句数字内分抑扬髙下之节以永其声庄雅和平乃堪平矜释躁若明世子朱载堉琴谱于一弦中叠用正应和同四声长至十六弹徒滋繁缛有类优伶所歌其乐律全书内所谱古诗歌杂辏成文而又调寄豆叶黄金字经诸时曲牌名援雅入俗名为复古而转失古音详见命诸皇子及乐部大臣定诗经全部乐谱谕防及再题乐律全书诸作】六载设符遂初愿【逮归政之年计祗余六载矣】于斯乐夏咏薫风【枣据表志赋当乐夏之凯南】
　　咏官窰碟子二器
　　兄冶为哥弟冶官同看百圾色青完【见春风堂随笔】可知仲已称胜伯漫拟太邱举二难
　　坤寜为宋抑为明【一碟底镌坤寜二字又镌甲字按今之坤宁宫沿明之旧而陶宗仪辍耕録记宋宫殿已有坤宁殿之名此器中坤宁二字不知镌于何时矣】总以纯青质过兄微薜暴原镌甲品先【去声】予重古薄今评【是二器火气全消穆然古色虽微有薜暴亦称甲品予向有古丙科为今甲第之句以此器观之则重古薄今不自予始矣】
　　题陆治山水即用治韵
　　逺浦流泉听似琴髙人坐对语之深晚荷早桕红相暎不觉夕阳天外沉
　　招凉榭
　　西南每生云落雨随即止腾阳蒸润溽作炎时应耳山庄避暑称水榭招凉迩于焉为一憩遂以具二美波面风飒飒树头隂委委宁惟忘夏哉直欲疑秋矣忽思市阛众岂能悉如此
　　观瀑
　　曲廊宛转间水亭跈歩到既来则安之何不可观瀑于亭向西窻于寺落东峤【瀑在隔溪山寺岩壁下东西相暎也】是非听所能实乃观之妙然亦櫽括听
　　圣言无不照
　　永恬居素尚斋向皆各题兹为二首一韵仍各书其室中
　　前【谓居】后【谓斋】斋居接以廊髙【谓斋】低【谓居】咫尺近相望政期恬永心尚素敬仰
　　圣人示训方
　　居憩斋登百级廊低升髙益畅遥望厯年分咏诚何谓兹仿龙门合传方
　　敬仰我
　　皇祖分题斋居曰素尚永恬厥有深意焉盖出政欲其永恬而立心贵乎尚素心为出政之本心弗尚素是骄而不泰其出政又安能熈绩凝命而为永恬之治乎俯仰是间数十余年今始有防于此不亦钝乎理趣无穷因合题而谨识之
　　创得斋
　　宛转轻舆向西北山之深即水之源隔松已看开云牖拂荔还当入石门今嵗初来原创得昨秋所咏已陈言于斯不住流隂里无碍寸田成性存
　　旃檀林
　　横岭亘西东西升东即降设如由东来复当易其向乃知一切称初无一定状旃檀以为林法云以为幢闲斋坐调御如是足供养普贤功徳海未免渉名相
　　晚雨【六月初十日】
　　昨近晚频阵雨霏或夜或晓即开朗似此润晅既应时髙下山田如助长过申复见族云聚须防堕雨檐溜响情知溽暑正时行虑即为霖心怳急阵旋过细防收新月上光晃荡就寝今夜得安眠宁渠【去声】神怡身亦爽
　　林下二首
　　碧宇云无一防留爽风林下暑全收山庄底是便宜处七日秋前景报秋【今嵗遇闰故于六月十七日即为立秋节今日距立秋尚隔七日已觉爽气迎人】
　　风光嬗代迅如斯平易理原非异竒屈指六年容易过可称林下客于兹
　　刘峩奏漕船仍当起存事诗以志慰
