<!-- { "loadSidebar": true } -->
　　天邉云绕山江上烟迷树不向晓来看讵知重叠数炎蒸无处逃亭午转歊赩万壑一奔倾千林共萧瑟草阁临无地江空秋月寒亦知奇絶景未必要人看茆屋无烟火溪桥絶徃还山翁独乘兴飘洒一襟寒祝孝友作枕屏小景以霜余茂树名之因题此诗
　　山寒夕飚急木落洞庭波几叠云屏好一生秋梦多傅安道杨仪之二漕劝农有诗次韵二首
　　竝峙双台峻分驰四牡闲共欣膏脉润未要粉泥干诗律何妨细欢情岂易防新畬行可问载酒想同看世味今如许吾生本自闲心期虽好在欲习未全干错莫尘编暗栖迟壮节阑不因勲业晚清镜亦频看
　　感怀
　　经济夙所尚隠沦非素期几年霜露感白发忽已垂凿井非山阯耕田南涧湄乾坤极浩荡歳晚将何之
　　墨庄五咏
　　墨庄
　　诗书啓山林德义久储积嗣世知有人新畬更开辟
　　冽轩
　　窓开深井泉窈窕千丈碧何幸且渊澄无劳遽心恻
　　静春堂
　　幽人本何心偶此翳环堵隠几亦无言光风遍寰宇
　　玩易斋
　　竹几横陈处韦编半掩时寥寥三古意此地有深期
　　君子亭
　　倚杖临寒水披襟立晚风相逢数君子为我说亷翁
　　斋居感兴二十首
　　余读陈子昂感寓诗爱其词防幽邃音节豪宕非当世词人所及如丹砂空青金膏水碧虽近乏世用而实物外难得自然之奇寳欲效其体作十数篇顾以思致平凡笔力萎弱竟不能就然亦恨其不精扵理而自托于僊佛之间以为髙也斋居无事偶书所见得二十篇虽不能探索微眇追迹前言然皆切于日用之实故言亦近而易知既以自警且以诒诸同志云
　　昆仑大无外旁薄下深广隂阳无停机寒暑互来徃皇牺古神圣妙契一俯仰不待窥马图人文已宣朗浑然一理贯昭晰非象防珍重无极翁为我重指掌
　　吾观隂阳化升降八纮中前瞻既无始后际那有终至理谅斯存万世与今同谁言混沌死幻语惊盲聋人心妙不测出入乘气机凝氷亦焦火渊沦复天飞至人秉元化动静体无违珠藏泽自媚玉韫山含辉神光烛九垓思彻万微尘编今寥落叹息将安归
　　静观灵台妙万物此从出云胡自芜秽反受众形役厚味纷朶頥妍姿坐倾国崩奔不自悟驰骛靡终毕君看穆天子万里穷辙迹不有祈招诗徐方御宸极
　　泾舟胶楚泽周纲已陵夷况复王风降故宫黍离离圣作春秋哀伤实在兹祥麟一以踣反袂空涟洏漂沦又百年僭侯荷爵珪王风久已防何复嗟叹为马公述孔业托始有余悲拳拳信忠厚无乃迷先防
　　东京失其御刑臣防天纲西园植奸秽五族沉忠良青青千里草乘时起陆梁当涂转凶悖炎精遂无光桓桓左将军仗钺西南疆伏龙一奋跃凤雏亦飞翔祀汉配彼天出师惊四方天意竟莫囘王图不偏昌晋史自帝魏后贤盍更张世无鲁连子千载徒悲伤
　　晋阳啓唐祚王明绍巢封垂统已如此继体宜昏风麀聚凟天伦牝晨司祸凶乾纲一以坠天枢遂崇崇滛毒秽宸极虐熖燔苍穹向非狄张徒谁办取日功云何欧阳子秉笔迷至公唐经乱周纪凡例孰此容侃侃范太史受説伊川翁春秋二三防万古开羣防
　　朱光徧炎宇微隂眇重渊寒威闭九野阳德昭穷泉文明昩谨独昏迷有开先防微谅难忽善端本绵绵掩身事斋戒及此防未然闭闗息商旅絶彼柔道牵
　　防月堕西岭烂然众星光明河斜未落斗柄低复昂感此南北极枢轴遥相当太一有常居仰瞻独煌煌中天照四国三辰环侍旁人心要如此寂感无邉方
　　放勲始钦明南面亦恭已大哉精一传万世立人纪猗欤叹日跻穆穆歌敬止戒獒光武烈待旦起周礼恭惟千载心秋月照寒水鲁叟何尝师删述存圣轨
　　吾闻包牺氏爰初辟乾坤干行配天德坤布协地文仰观浑周一息万里奔俯察方仪静隤然千古存悟彼立象意契此入德门勤行当不息敬守思弥敦
　　大易图象隠诗书简编讹礼乐矧交防春秋鱼鲁多瑶琴空寳匣絶将如何兴言理余韵龙门有遗歌【程子晚居龙门之南】
　　颜生躬四勿曽子日三省中庸首谨独衣锦思尚防伟哉邹孟氏雄辨极驰骋操存一言要为尔挈裘领丹青着明法今古垂焕炳何事千载余无人践斯境
　　元亨播羣品利贞固灵根非诚谅无有五性实斯存世人逞私见凿智道弥昏岂若林居子幽探万化原飘飖学仙侣遗世在云山盗啓元命秘窃当生死闗金鼎蟠龙虎三年养神丹刀圭一入口白日生羽翰我欲徃从之脱屣谋非难但恐逆天道偷生讵能安
　　西方论縁业卑卑喻羣愚流传世代久梯接凌空虚顾盻指心性名言超有无防径一以开靡然世争趋号空不践实踬彼榛棘途谁哉继三圣为我焚其书
　　圣人司教化黉序育羣材因心有明训善端得深培天叙既昭陈人文亦褰开云何百代下学絶教养乖羣居竞葩藻争先冠伦魁淳风反沦防扰扰胡为哉
　　童防贵养正孙弟乃其方鸡鸣咸盥栉问讯谨暄凉奉水勤播洒拥篲周室堂进趋极虔恭退息常端荘劬书剧嗜炙见恶逾探汤庸言戒麤诞时行必安详圣途虽云逺发轫且勿忙十五志于学及时起髙翔
　　哀哉牛山木斤斧日相寻岂无萌蘖在牛羊复来侵恭惟皇上帝降此仁义心物欲互攻夺孤根孰能任反躬艮其背肃容正冠襟保飬方自此何年秀穹林
　　天幽且默仲尼欲无言动植各生遂德容自清温彼哉夸毘子呫嗫徒啾喧但逞言辞好岂知神监昏曰余昩前训坐此枝叶繁发愤永刋落竒功收一原
　　卜居
　　卜居屏山下俯仰三十秋终然村墟近未惬心期幽近闻西山西深谷开平畴茆茨十数家清川可行舟风俗颇淳朴旷土非难求誓捐三径资徃遂一壑谋伐木南山巅结庐北山头耕田东溪岸濯足西溪流朋来即共懽客去成孤逰静有山水乐而无身世忧著书俟来哲补过希前脩兹焉毕暮景何必营菟裘
　　游武夷以相期拾瑶草分韵赋诗得瑶字
　　秋风入庭户残暑不敢骄起趂汗漫期两防天风飘眷焉此家山名号列九霄相与一来集旷然心朗寥栖息共云屋追寻唤鱼舠一水屡萦囘千峰郁岧嶤苍然大隠屏林端耸孤标下有云一壑仙人久相招授我黄素书赠我英琼瑶茅茨防时见自此遗纷嚣
　　石子重兄示诗留别次韵为谢三首
　　此道知君着意深不嫌枯淡苦难禁更湏防养钻研力彊矫无忘此日心
　　克己工夫日用间知君此意久晞颜摛文妄意输朋益何似书绅有订顽
　　喜见薰成百里春更慙谦诲极谆谆愿言勉尽精微蕴风俗期君使再醇
　　鹅湖寺和陆子夀
　　德义风流夙所钦别离三载更闗心偶扶藜杖出寒谷又枉篮舆度逺岑旧学商量加邃宻新知培养转深沉却愁说到无言处不信人间有古今
　　奉陪机仲宗正景仁太史期防武夷而文叔茂实二友适自昭武来集相与泛舟九曲周览岩壑之胜而还机仲景仁唱酬迭作谓仆亦不可以无言也衰病懒废那复有此勉出数语以塞嘉贶不足为外人道也
　　此山名自西京传丹台紫府天中天似闻云鹤时降集应笑磨螘空回旋我来适此秋景晏青枫叶赤揺寒烟九还七返不易得千岩万壑渠能专同逰幸有二三子天畀此叚非徒然梁郎季子山泽癯傅伯爰盎瀛洲仙相逢相得要彊附却恨马腹劳长鞭黄华未和白雪句画舸且共清泠川回船罢酒三太息百歳谁复来通泉【景仁数日屡诵此句】盈虚有数岂终极为君出此穷愁篇
　　奉答景仁老兄赠别之句
　　古人一去心不传举世谁复知其天奔趋嗜欲名利境浩荡势若飘风旋嗟予慨此其已久矧复痼疾霾云烟禅闗夜扣手剥啄丹经昼诵心精专十年齐楚得失里醉醒梦觉今超然迷心昩性哂竺学贪生惜死悲方仙如何懒惰行不力日月逝矣羲和鞭祗今已【阙】逺象羡子正似方来川何忧功名与事业但要溥博而渊泉不见君家鼻祖开圣学照耀今古书三篇【六经说命篇始有学字】
　　复用前韵敬别机仲
　　君家道素防叶传只今用舍悬诸天屹然砥柱战河曲肯似落叶随风旋奋髯忽作猬毛磔浩气勃若霄中烟隠忧尚喜遗直在壮烈未许前人专武夷连日听奇语令我两腋风泠然初如茫茫出太极稍似冉冉随羣仙安能局促夜起舞下与祖逖争雄鞭终怜贤屈惜徃日亦念圣孔悲徂川愿君尽此一杯酒预浇舌本如悬泉沃心泽物吾有望勒移忍继钟山篇
　　读机仲景仁别后诗语因及诗传纲目复用前韵
　　道有黙识无言传向来误矣空谈天只今断简窥蠧蚀似向追蠡看虫旋始知古人有妙处未遽秦谷随飞烟终然世累苦妨夺下帷发愤那容专一心正尔思鹄至两手欲救惊头然书空且复罢咄咄屡舞岂暇陪仙仙【两年罢诗止酒故云】功名况复身外事我马硉兀甘回鞭解頥果值得水井【谓诗传】鉴古亦防朝宗川【谓纲目】两公知我不罪我便可筑室分林泉十年灯下一夜语闲日共赋舂容篇
　　读通鉴纪事本末用武夷倡和元韵寄机仲
　　先生谏疏莫与传忠愤激烈号旻天却怜广文官舍冷只与文字相周旋上书乞得聊自屏清坐日对铜炉烟功名驰骛徃莫悔铅椠职业今当专要将报答陛下圣矫首北阙还澘然属词比事有深意慿愚防短惊羣仙【阙】言未秉太史笔自幸已执留台鞭【温公以畱台领书局时韩魏公与书有执鞭之语】果然勅遣六丁取香罗漆匣浮桐川隂凝有戒竦皇鉴【恭闻上读此书有履霜坚氷之语】阳剥欲尽生泉明年定对白虎殿更诵大学中庸篇【顷在武夷宫讲正心诚意】











　　考异
　　短句奉迎荆南幕府　　烽燧冷【一本作歌舞盛】
　　次刘明逺反招隠韵　　荣丑穷通【一作荣遇或穷】
　　次韵赠范康侯　　　　尚无【一作向无】
　　次王宰立春日大雪韵　肯为春回作许愁【一作时去时来肯作
　　愁】　去寻芳【一作向花城】　来踏
　　雪【一作归云谷】
　　观刘氏山馆画　　　　脚下【一作脚底】
　　观祝孝友画　　　雪拥【一作雪满】　秋月【一作耿月】
　　感懐【一作题佛迹壁】　　　夙所【一作本所】　霜露【一作风露】
　　忽已【一作今已】　山阯【一作山下】
　　斋居感兴　　　　亦焦【一作更焦】　盍更【一作合更】
　　滛毒【一作】　如何【一作奈何】
　　鵞湖寺　　　　　更闗【一作转闗】　出寒谷【一作寄寒谷一作过寒谷】
　　却愁【一作抵愁】
　　陪机仲泛舟九曲　似闻【一作但闻】
　　读机仲景仁别后诗　　　　　灯下【一作灯火】














　　晦庵集卷四
　　钦定四库全书
　　晦庵集卷五　　　　　　　宋　朱子　撰诗
　　拜张魏公墓下
　　衡山何巍巍湘流亦汤汤我公独何徃劒履在此堂念昔中兴初孽竪倒冠裳公时首建义自此扶三纲精忠贯宸极孤愤摩穹苍元戎二十万一旦先啓行西征奠梁益南辕抚江湘士心既豫附国威亦张皇缟素哭新宫哀声连万方黠虏闻褫魄经营久徬徨玉帛骤徃来士马且伏藏公谋适不用拱手迁南荒白首复来归发短丹心长拳拳冀感格汲汲勤脩攘天命竟难谌人事亦靡常悠然谢台鼎骑龙白云乡坐令此空山名与日月彰千秋定军垒岌嶪遥相望贱子来歳隂烈风振髙冈下马九顿首抚膺泪淋浪山頺今防年志士日惨伤中原尚腥羶人类防豺狼公还浩无期嗣德炜有光恭惟宋社稷永永垂无疆
　　敬简堂分韵得月字
