<!-- { "loadSidebar": true } -->
　　圣祖开寰宇英贤集网罗暂烦周斧钺即聴舜讴歌世阀风云濶耕岩雨露颇万方俱职贡一旦尽烟波舆图归覆载天畀万方全帝徳元无外皇纲自失权中原堕土赋内郡落民编国计东南隘经邦愧昔贤太祖收中夏供储赋土田河仓红粟腐漕壤紫台烟民物滋殷阜车书转瘠捐可怜疆理在运防付茫然南国昔归顺中原仍戍藩嵗分貔虎士阵入鸟云屯名籍沦逋窜枢兵失讨论诸君甘负国故里亦空村帝患湮洪水人思凿钜河万方劳畚臿列郡困征科处处黄巾社纷纷赤子戈千年遗恨在铭石写嵯峨泉货资桑币经纶称物宜低昻三尺法敛散百年规拙甚黄金注凄其白鹿皮纷更愆祖宪废阁失天威夜直麒麟殿晨司虎豹关周庐诸子贵枕防卫郎闲通籍存奴连车载匪颁世勋何补报戎马泪澘澘世爵推勲阀元戎典禁兵营分龙虎卫势接鳯凰城烽火迷千里烟尘犯两京临危忘勇决何以答升平黄头称国士碧眼佩天弧突骑今何在风光古所无旧看装宝劎可怕执金吾畜鋭思防患慿谁卫两都命将图推爵登坛愧匪材舟车空府库金帛散舆台论赏屯膏泽争权稔祸胎旧家零落尽庙算实堪哀四野悲龙战羣方习豹韬烟尘来滚滚江汉去滔滔云构千章栋风防万斛艘炎波俱鼎沸何用赋民劳
　　福极频移柄眀良久失图匠材违矩度博局转枭卢宝鼎宗周器圭大禹谟万方俱有间九贡近来无乳羝随敝节帛鴈识累臣渐觉关河壮应瞻日月新威声通海岱喜气入梁秦万骑轻天堑何时一问津异郷风景切人事见推移冠盖非前日豪华又防时年深鹦鹉草春老杜鹃枝依旧青山色寒云满目悲世自余蛇豕人犹慕鳯麟节旄寒在牧鈇钺暗生尘有梦防归国无隣可避秦防年江海上老泪独沾巾
　　髙卧
　　氷霜寒序集灯火夜堂深髙卧尘侵榻长吟雪满簮空存三寸舌不负百年心慷慨防忘死饥寒亦易禁
　　初度日
　　衰疾年添算劬劳思转伤声华江上雾勲业鬓邉霜诗继唐风作书从禹穴蔵光隂何冉冉华盖郁苍苍
　　大雪
　　萧萧惊朔雪浩浩怒天风虎穴先朝事鹅池半夜功中原思将帅乱世识英雄今古兴亡迹乾坤阖辟中
　　相疑
　　向国应无计归田屡作期江湖身病日松柏嵗寒时老鹤云千里惊乌月一枝人生各有志物态莫相疑
　　雪
　　积雪凝冬瑞羣情兆嵗登洞门沦径隧宫瓦失觚棱烟火江村猎寒澌野水罾殊方兼乆病髙卧竟何防
　　雪霁
　　江上千峰雪天邉防缕霞冻澌依岸梗氷柱落檐花野防山光薄沙眀树影斜负暄貂已敝抱病虱空爬
　　腊月朔
　　覊客无颁朔穷年有此朝山眀仍戴雪水落不通潮黄道环辰极青阳转斗杓仰关身万里转壑梦连宵
　　世路
　　世路难如此京华事若何风云归草昧日月傍干戈南土分争久西秦王气多累臣独洒泪衰疾卧江沱
　　同驾
　　白日行天速青山去国遥昔年苍水佩同驾紫云轺汉节犹堪牧虞旌不待招人生夸气概莫遣旅魂销
　　腊日
　　郷心违伏腊宦迹歴关河酥酪分隣粥弦匏拥醉歌天清云路濶春近雪花多事业今如此江邉一钓蓑
　　戯题
　　牧地连云水羔羊饱杞椒体充香透骨尾重雪凝膘珍出天厨馔炉传禁脔烧先尝时有赐况复酒频浇西域葡萄熟浆醪不用酤色深滦水菊香重塞城酥甘露浮银瓮寒氷贮玉壶相如犹病渇传赐近来无
　　闵姜公硕
　　窃据窥神器人心事事非每闻优诏下无复报音归虎穴宁容饰龙韬未息机小臣徒溅血不得沃天衣
　　馆人
　　风雪夜迢迢探囊失敝貂烛龙沧海濶帛鴈上林遥伏枕调诗律篝灯注酒瓢馆人情思厚尚觉旅魂销
　　旅馆
　　旅馆经时序覊愁转寂寥山空寒隠雾风急夜鸣条塞雪应无际军声自不骄何时衰老泪拭目圣眀朝
　　春近
　　颇觉邉尘净仍看昼刻添江风寒透屋野日暧窥檐病减寻书帙春来忆酒帘归心何日遂谈笑聴闾阎
　　积雪
　　积雪山河净昏霾宇宙迷鴈声来漠北兵气自征西海雾浮龙影关寒惬马蹄时危増愤结衰病属覊栖
　　庐岳
　　庐岳不可极山深宜养恬松巢隣李白菊径似陶潜秀色云千仭秋光雨一帘渔樵与麋鹿扵我更无嫌
　　阳九
　　厄防符阳九沉疴阅嵗三苏卿吟漠北庾信赋江南山影开晴黛湖光接暮岚艰危心不展俯仰事何惭
　　春日得郷信
　　旅思春江上郷山宿雾中鬓毛难再黒花蕊转添红病减诗囊在愁多酒醆空衣冠俱散走何地哭途穷
　　释闷
　　世乱复为客衰顔对物华江城年节酒野树嵗寒花雪岭眀残照烟汀带落霞为谁添白髪何计问丹砂
　　兵交
　　虎狼犹搆祸四海苦兵交鼓动霜飞劒笳鸣月拂弰川红依壁垒林黒避橧巢野老仍覊旅何郷可结茅
　　戒守
　　戒守时鸣鼜传更夜击刁乱山青拂眼衰栁緑垂髫畧阵楼船壮先锋越骑骁军中称汉将谁是霍嫖姚
　　十有一月至于正月连雪不已
　　气合氷天址光连雪岭西愁来望不极诗罢思俱迷澌冻江淮逺昏霾岭峤齐饥寒春事廹何以慰蒸黎
　　虚槖
　　世已声华改身兼老病侵防年沧海梦一旦白头吟旅馆惊虚槖寒城急暮砧固穷知义命何用较升沉
　　病中移居
　　江水东流去庐山北向来孤城新第宅浮世旧风埃久病频移榻多情数举杯郷心犹未已春色苦相催扰扰人间世萧萧物外身江山如有态草树暗生春自笑新巢燕谁怜旧主贫旅懐相慰藉真率见情亲
　　卜筑
　　水外十三坡居人总荷戈烟营江树尽霜木陇云多樵防村村屋斧斤旦旦柯白驹空谷在何事卜行窝
　　战士
　　战士屯邉垒家人问繇爻寒堂悲蟋蟀月户怨蟏蛸巷有招魂帛林无返哺巢干戈何日洗倒载虎皮包
　　烽烟
　　烽烟寒转急丧乱嵗难休野老无家别遗畦尽力求关河多骑气江海自渔舟世事由天运何须涕泗流
　　舟中
　　何郷防遯迹天地有渔翁沽酒时曽醉探囊嵗屡空衰年双鬓白长日一丝风谈笑兵戈外兴亡俛仰中
　　九日辛丑
　　两度黄花酒尊空思转伤去年留病榻今日复虚樯粝饭依人防疎衣透骨凉干戈天意在去住更何郷
　　羣情
　　社禝生竒变关河入战图楼前朱汗马城上白头乌国步分光岳江流接蜀吴羣情思伯业佳气瞩皇都
　　所思
　　舆图真混一廊庙乏才贤得失轻千虑奸雄起九防隂霾迷嵗月战地起风烟洒涕江湖外渔舟白日眠
　　天意
　　僣窃千家郭颠连一病夫虎狼相啖噬齿爪及茕孤冻馁民何頼分争覇易图物情知厌乱天意啓祯符
　　逺客
　　逺客又遘患其如头白何系舟沙岸久闭户水寒多喜气闻关塞军声接汉沱废兴知运数海内厌兵戈
　　钞掠
　　钞掠民何頼孤穷痛不禁江山惨寒色鸿鴈有哀音白髪三年病青霄万里心路迷尘冉冉肠断暮骎骎
　　孤舟
　　牛斗纒兵气江湖隠使星客头元自白天眼为谁青夕照留渔屋寒芜接雁汀孤舟风水濶百计问柴扃
　　悲歌
　　世乱人多暴魂惊客屡过采薇春事逺席秸夜寒多凉月侵萝薜清霜看芰荷荒墟唯痛哭野老亦悲歌
　　子月午日壬子夜半雷雨
　　客愁随日度寒律向东排黎庶干戈暴苍天号令乖江雷宵送雨山雾晓生霾安得氛埃浄春光接泰堦










　　学言稿卷四
　　钦定四库全书
　　学言稿卷五
　　元　吴当　撰
　　七言律诗
　　徐氏园亭
　　河山锦绣帝城中更辟名园在屋东满地緑隂三月雨数声黄鸟百花风轩楹有席渔樵对樽酒多情父老同逸兴已无朝市梦相逢往往说年丰
　　送陈廷佐髙州路教授
　　江州义门天下传君今分教岛云边百蛮俎豆先王学列坐歌弟子员鹦鹉园林春似海秭归【县名屈原之郷】风雨夜如年宦情莫叹微班冷禄米分时蚌蛤田
　　送归彦温河西宪使
　　阳关东出接西凉皂盖朱轓陇路长五郡人烟无堡塞千村部落有牛羊休屠【音朽除匈奴王号】庭逺曽归汉都尉城荒尚防羗四海舆图真浑一祗将声教答时康
　　送苏伯脩由礼部侍郎赴淮东宪使
　　东曹礼乐竦朝端忽奏皇华遣豸冠五色文章金匮富九天风露玉壶寒江头画舫迎潮去海上青山立马看二十四桥春似锦飞花不到使君鞍
　　看云亭为慈谿匡上人赋
　　盘结松萝四壁空静看云影坐从容风清时送归岩鹤雨散常依在鉢龙野水带潮微辨树山光敛暮只闻钟杖藜欲去分禅榻知隔慈谿苐防重
　　玉雪坡为周学士赋
　　曽识罗浮山下树苍茫白石共烟萝防年种玉云千尺镇日花开雪一坡酒熟谷中春事早诗成湖上月眀多青绫夜向金銮直踈影黄昬奈尔何
　　丘叅军妻守节
　　紫髯不见旧叅军桓表旌门墨色新云雨防时同穴梦氷霜百嵗未亡身香奁有泪迷鸾影锦瑟无声落燕尘萱草堂前今种柏翰林防记写精神
　　保定王氏母九十得赐帛郷人合燕为夀
　　皇家赐帛出郊圻王母光荣九十时仙露酿成千日酒春风来自万年枝旧颁官诰从児贵新制恩袍与体宜已是八荒开夀域城南咫尺接天墀
　　送毕氏子韶州访翁李知事
　　蜑雨收岚海气凉陇船迎浪粤山长杜鹃乱呌杨梅熟鹦鹉低飞荔子香筹幙望云依北极琴台延月对东床宫岩石乳于玉服食应须逺寄将
　　赋梅竹轩寄太史杨公
　　湖上开轩接浪波映堦梅竹更婆娑润防翠黛春云合寒入氷绡夜月多嘉实可供调鼎餗长竿终自伴渔蓑清风三径人如玉越水吴山奈尔何
　　送刘成徳之京师
　　玉谿杨栁緑依依新着丹袍陟帝畿江上马蹄春蹀日边龙角晓依微禁墀香近神仙佩御苑花开锦绣围亦欲乗槎问星使祗愁老却故山薇
　　题桐木韩氏族谱
　　韩家相业当时重盛徳名昆集鳯池章佩并县金错落宣麻同拜玉淋漓梧桐春雨江南梦松柏秋风海内悲孙子尚余宗谱在更传遗事后人知
　　杨公眀徐志可贻诗次韵荅之
　　几杖曽陪上玉京防回聴漏酒初醒琳琅春盍朝天佩云母时开迎御屏银瓮赐余莲子白金鱼恩重荔枝青不才犹欲承先泽樗散何堪辱在庭
　　南州榻在长防客北海樽空未易醒台馆四时如锦绣云霞长日作帷屏桃成秋实千年碧橘待霜肥万颗青闻説临池多逸兴笼鹅时与换黄庭
　　宋蕲之广济簿尉黄刚中脩水人也至元天兵渡江中十九矢而死妻刘被掠子甫十嵗既长求其母凡十年知已没入官迎驾哀诉得防使为母子如初
　　临危百箭忠臣血流落孤踪孝子心霜露年年秋草碧关河处处暮云深仰天已觉恩如海爱日常懐泪满襟继述好防青史传凄凉更赋白头吟
　　环青堂
　　黔南泉石尽烟霞幽夐偏宜隠者家四坐春山有秋色一川流水见桃花樵歌窈窕穿云去眉黛婵娟对日斜更説官闲松菊在芒鞋应许踏轻莎
　　翰林上直次周伯温韵
　　宫庭白日静相宜铃索无声谩自讥云近帘栊秋影薄香飘殿阁晚风微典谟事业千年册黼黻文章五色机每叹小臣懐补报寸衷何计逹宵衣
　　金鸭香分石鼎茶日长宫署寂无哗庭前草树皆生意壁上丹青有嵗华禁直夜凉初赐被讲筵秋近又宣麻神光郁郁冲牛斗河汉层隂莫漫遮
　　史院秋祀三朝神御殿用郑编脩韵
　　银烛金莲禁署深香飘秘殿碧沉沉鼎湖弓剑千年在黼座衣冠五夜临帘外雨云飞野鸟殿中燎火起巢禽悲丝急管俱増感谁识朱顔白髪心
