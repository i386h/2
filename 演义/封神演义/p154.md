<!-- { "loadSidebar": true } -->
　　牙方请武王上坛。武王再三谦让，然後登坛。八百诸侯，齐立於两旁，周公旦高捧祝文，上坛开读祝文曰：“惟大周元年壬辰，越甲子昧爽，三日哉生明，西岐姬发，敢昭告於皇天后土神曰：呜呼！惟天惠民，惟辟奉天，有殷受弗克上天，自绝於民。臣发承祖宗累洽之仁，列圣相沿之德。予小子曷敢有越厥志，恭天承命，底商之罪，大正於商。惟尔神，克承厥勋，诞膺天命。予小子方日夜惧，恐坠前烈，敬修未遑。无奈诸侯老军民人等，书请再三，众志诚难固违，俯从群议。爰考旧典，诹吉日，告於天地宗庙社稷，暨我文考；於是日受册宝，嗣即大位。仰承中外靖共之颂，天人协应之符，庆日月之照临，膺皇天之永命。尚望福我维新：永终不替，慰兆人胥戴之情，垂累叶无疆之绪。神其鉴兹，伏惟尚飨。”
　　话说周公旦读罢祝文，焚了，祝告天地毕，只见香烟笼罩，空中瑞霭，氤氲满地。其日天明气清，惠风和畅，真是昌期应运，太平景象，自然回别。那朝歌百姓拥挤，遍地欢呼。
　　武王受了朋宝，即天子位，面南垂拱端坐，乐奏三番，众诸侯执笏山呼万岁。拜祝毕，武王传旨，大赦天下。众人簇拥武王下坛，来至殿庭，从新拜贺毕，武王传旨，命排九龙筵席，大宴八百诸侯。君臣共乐，众人酒过数巡，俱各欢畅，百官各已深沉。各辞阙谢恩而散。後人读史，见武王一戎衣而有天下，君臣和乐，作诗以咏之：“坛下香风绕圣王，军民嵩祝舞霓裳；江山依旧承柴望，社稷重新乐裸将。金阙晓临仙掌动，玉阶时听佩环忙；庶熙清明世，万姓讴歌庆未央。”
　　说那次日武王设朝，众诸侯朝贺毕，武王谓子牙曰：“殷纣因广施土木之工，竭天下之财，荒淫失政，故有此败。朕蒙众诸侯立之为君，朕欲将鹿台之财，给散与天下诸侯，颁赐各夷王衣袭之费。列爵为五，分土为三，建官惟贤，位事惟能。重民五教，惟食丧祭，信明义，崇德报功，命诸侯各引人马归国，以安享其土地。”又将摘星楼殿阁，尽行拆毁。散鹿台之财，发巨挢之粟，释箕子之囚，封比干之基，式商容之间，放内宫之人，大赉於四
　　海，而万姓悦服。乃偃武修文，归马於华山之阳，放牛於桃林之野，以示天下弗服。武王在朝歌旬月，万民乐业，人物安阜；瑞草生，凤凰现，醴泉溢，甘露降，景星庆云，熙庶，真是太平景象。有诗为证：“八十公公杖策行，相逢欢笑话生平；眼中不见干戈事，耳内稀闻战鼓声。每见麒鳞鸾凤现，常听丝竹管弦鸣；而今世上称宁宇，不似当年枕席惊。”
　　话说武王为天子，天人感应，民安物阜，天降瑞祥，万民无不悦服；只见天下诸侯，俱辞朝各归本国。子牙入内庭见武王，王曰：“相父有何奏章？”子牙奏曰：“方今天下已定，老臣启陛下，命官镇守朝歌。”武王曰：“俱听相父，着用何官？”子牙曰：“今武庚，陛下既待以不杀，使守本土，得存商祀，必用何人监守方可？”武王曰：“俟明日临朝商议。”子牙退朝回相府。只至次日，武王早朝，诸侯朝见毕，武王曰：“朕今封武庚世守本土，以存商祀；必使人监国，当用何人而後可？”武王问罢，众臣共议：“非亲王不可，须命管叔鲜、蔡叔度二王监国。”武王依允，随命二叔守此朝歌，武王吩附明日大驾归国。
　　只见武王圣谕一出，朝歌军民老人等，俱谋议遮留圣驾不表。话说武王次日吩附二叔监国，大家随起行。只见那些百姓扶老携幼，遮拜於道，大呼曰：“陛下救我等於水火之中，今一旦归国，是使万姓而无父母也。望陛下一视同仁，留居此地，我等百姓，不胜庆幸。”
　　武王见百姓挽留，乃慰之曰：“今朝歌朕已命二叔监守，如朕一般、必不令尔等失所也。尔等当奉公守法，自然安业，又何必朕在此，方能安阜也？”百性挽留不住，放声大哭，震动天地；武王亦觉凄然，复谓二弟管叔鲜、蔡叔度曰：“民乃国之根本，尔不可轻虐下民，当视之如子；若不能体意，有虐下民，朕自有国法在、必不能为亲者讳也。二弟共勉之！”二
　　叔受命，武王即日发驾起程，往西岐前进；百姓哭送一程，竟回朝歌不表。话说武王离朝歌，一起行来，已非一日；不觉来至孟津，思想昔日渡孟津时，白鱼跃舟，兵戈扰攘，今日又是一番光景，不胜嗟叹。後人有请咏之：“驾返西岐龙入海，与民软忭乐尧年；放牛桃林开新运，归马华山洗旧膻。箕子囚中先解释，比干墓上有封笺；孟津昔日曾流血，无怪周王念往贤。”
　　话说武王同子牙渡了黄河，过渑池，出五关；子牙一路行来，忽然想起一班随行征伐阵亡的将官，心下不胜伤悼。一日来至金鸡岭，兵过首阳山，只见大队方行，前面有二位道者阻住，对门官曰：“与我请姜元帅答话。”左右报进中军，子牙忙出辕门观看，却是伯夷、叔齐。子牙忙躬身问曰：“二位贤侯见尚，有何见谕？”伯夷曰：“姜元帅！今日回
　　兵，纣王致於何地？“子牙答曰：”纣王无道，天下共弃之：吾兵进五关，只见天下诸侯已大会於孟津，至甲子日，受辛兵旅若林，罔敢数於我师，前徒反戈，於以败北，至血流标杵，纣王自焚，天下大定。吾主武王，散鹿台之财，发巨挢之粟，封比干之基，释箕子之囚，诸侯无不悦服，尊武王为天子，今日之天下，非纣王之天下也。“子牙道罢，只见伯夷、叔齐仰面涕泣大呼曰：”伤哉！伤哉！以暴易暴兮，予意欲何为？“道罢拂袖而回，竟入首阳山作采薇之诗，七日不食周粟，遂饿死首阳山。後人有诗吊之：”昔日阻周兵在咸阳，忠心一点为成汤；三分已去犹啼血，万死无辞立大纲。水土不知新世界。江山还念旧君王；可怜耻食周朝粟，万古常存日月光。“
　　话说子牙兵过首阳山，至燕山，一路周民箪食壶浆，迎迓武王。一日兵至西岐山，忽有上大夫散宜生、黄滚前来接驾，领众官俱在道旁俯伏。武王在车中，见众弟与黄滚老将军，後随孙儿黄天爵。武王曰：“朕东征五载，今见卿等，不觉满腔凄惨，愁怀勃勃也。”散宜生近前启曰：“陛下今登大位，天下太平，此不胜之喜。臣等得复观天颜，正是龙虎重逢，再庆都俞从之风。陛下与万民同乐太平，又何至凄惨不悦也？”武王曰：“朕因会诸侯而伐纣，东进五关，一路损朕许多忠良，未得共享太平，先归泉壤。今日卿等老者少者，存者没者，俱不一其人；使朕不胜今昔之感，所以郁郁不乐耳。”散宜生启曰：“以臣死忠，以子
　　死孝，俱是报君父之洪恩，遗芳名於史册，自是美事。陛下爵禄其子孙，世受国恩，即所以报也，又何必不乐哉？“武王与众臣并辔而行，西岐山至岐州只七十里，一路上万民争看、无不欢悦。武王銮驾簇拥，来至西岐城，笙歌嘹，香气氤氲。武王至殿前下辇入内庭，叁见太姜，谒太姙，会太姬，设筵宴在显庆殿，大会文武。正是：太平天子排佳宴，龙虎风云聚会时。
　　话说武王宴赏百官，君臣欢饮，俱醉而散。次日早朝，聚众文武叁谒毕：“有奏章出班见朕，无事早散。”言未毕、子牙出班奏曰：“老臣奉天征讨，灭纣兴周，陛下大事已定；只有两年阵亡人仙，天受封职。老臣不日辞陛下，往昆仑山见掌教师尊，请玉牒金符，封赠众人，使他各安其位，不教他怅怅无依耳。”武王曰：“相父之言甚善。”言未毕，午门官启奏：“外有商臣飞廉、想来在午门候旨。”武王问子牙曰：“今商臣至此见朕，意欲何为？”子牙奏曰：“飞廉、恶来，纣之佞臣。前破纣之时，二奸隐匿；今见天下太平，至此要惶惑陛下，希图爵禄耳。此等佞贼，岂可一日容之於天地间哉？但老臣有用他之处，陛下可宣入殿庭，候老臣吩咐他，自有道理。”武王从其言，命宣入殿前来。左右将二人引至丹墀，拜舞毕，口称：“亡国臣飞廉、恶来，愿陛下万岁！”武王曰：“二卿至，有何所愿？”飞廉奏曰：“纣王不听忠言，荒淫酒色，以此社稷倾覆。臣闻大王仁德着於四海，天下归心，真可驾尧轶舜。臣故不惮千里，求见陛下，愿效犬马。倘蒙收录，愿执鞭於左右，则臣之幸也。谨献玉符金册，愿陛下容纳。”子牙曰：“二位大夫，在纣俱有忠诚，奈纣王不察，致有败亡之祸？今既归周，是弃暗投明，愿陛下录用二位大夫，正所谓：「舍而用美玉也。」”武王听子牙之言，封飞廉、恶来为中大夫。二人谢恩，後人有诗叹之：“贪望高官特地来，金符玉册献金堦；子牙早定防奸计，难免封神剑下灾。”
　　话说武王封了飞廉、恶来二人，子牙出朝回相府不表。却说当年马氏笑子牙不能成其大事，竟弃子牙而他适。乃至今日，武王嗣位，天下归周，宇宙太平，即茅檐屋，穷谷深山，凡有人烟聚集之处，无有不知。武王伐纣，俱是相父姜子牙之功。今日一统华夷，姜子
　　牙出将入相，享人间无穷富贵：权侔人主，位极人臣，古今罕有，天下人无不赞叹。当日子
