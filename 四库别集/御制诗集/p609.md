<!-- { "loadSidebar": true } -->
　　圣母当时每致防【四月十八日俗传为　天仙诞辰圣母昔年每　　亲诣西顶防致瓣香】阙典忽教两嵗阅摅诚未可此时捐娑罗树古玉阶防【阶下娑罗树一株盖几百年物也】阆苑鹤归金简传靡不宗神祈厚泽颙希梦雨渥干田
　　惜麦
　　暮春之初往谒
　　陵此处麦苗才茁緑因循弥月乃不雨恐致旱成心局缩虽沐阵雨未二寸况每炎风腾燥熇旱竟成哉嗟我农调燮无能慙蕴慉今朝阅武仍此过可怜麦秧将欲熟不盈三寸逮结穂色弗芄青黄渐秃五日不雨则无麦喜雨亭记那堪读
　　阅武
　　城内移来火器营聚居训练艺图精【火器营兵向居城内随八旗操演技艺不能精熟癸巳年始于西顶北之蓝靛厰度地建盖营房移城内火器营兵之半聚处于此并大臣董率之俾就近以时肄习众兵既得训练且省价居之费较前已觉改观】纷华习令逺诸市赁僦费仍省众兵子弟八旗廑教养本根百世示权衡五年一阅原非数【入声】技熟因之命赏行
　　陜西巡抚毕沅报雨志事
　　早知秦省雨霑常又报甘膏大霈霶【毕沅奏陜西省城于四月初二日宻轻霏至初三日雨势渐大彻夜滂沱入土深透西安同州鳯翔汉中干州商州各属亦同日均霑自三四寸至六七寸不等于禾苗大有禆益其邠州鄜州及延安榆林绥徳五属近邉地气寒冷节令较迟三月十八及二十五等日亦得雨三四寸并多深透之处春麦得以及时滋长更可力作翻犁播种早谷】正逮麦麰方结穗更欣禾黍始抽秧叩
　　恩乃值希
　　恩志慰翻成志愧章【京师正在望泽而毕沅折有仰防慈福雨泽调匀之语览之益滋恧耳】昨复风吹微防去真无防矣只徬徨
　　还宫作
　　常雩昨还宫已是望雨际逮今复廿日膏泽仍弗被其间虽阵雨曽不三寸致明当传胪典应预定榜第还宫因省农麦渐将吐穂黄頴矮而萎垂头如防气饼饵料絶望禾黍长未遂忧与老农同而更兼抱愧黙黙瞻昊天嗟嗟宁曷恵
　　题汉瓦砚
　　砚之珍者宋时端汉瓦更古千载焉长盈尺横五寸寛【洪适容斋续笔云先世得瓦砚长尺有半濶八寸中为瓢形背有隠起字曰建安十五年云云此瓦欵制与洪适所载相合惟长仅盈尺濶止五寸或洪适当日依古尺核计古尺较今为短故尺寸不符耳】背建安十五年容斋故物或疑然内府旧器向题篇未央铜雀各一全【内府旧器汉未央宫瓦砚铜雀瓦砚各一向俱曽题句】得兹三友佳话传于面滴水不易干拭水乃润蒸露溥承溜含滋理可诠何物不可致有言恧哉蒿目吾于贤
　　陆治林亭晩眺用图中题者韵
　　一朶连峯矗夕晖苍然暮色隠希微西山始得栁子厚无所见犹不欲归
　　几株乔树意为深掩映飞泉挂别岑此景由来尘世外只宜髙士与幽寻
　　无悰
　　无悰惟有闷安能尽言之畧欠雨已愁真欠愁应知既而弥月欠日甚一日为
　　上下胥奠瘗其如泽弗施缓刑及平粜实政相畴咨更问或阙失而佥云无兮以此益増忧具曰予圣辞春夏北方旱常年虽逄其北至前后雨尚不为过期而今亦已近云作风迕持坐卧每弗宁一刻鲜舒眉自审失涵养那能静待时去年幸而过前年思益悲
　　谆谕慰愁旱【向过盼雨忧旱之时　　圣母必再三慰谕今嵗望泽较往年倍切无复能为劝慰者思之益増悲感】而今则頼谁
　　赋得玉壶氷【得消字八韵散馆题】
　　凌室琼曾纳囬城璞已雕贮时原碎瓣结处复同条堪作恒冬想何愁见睍消映心清以洁触目朗而内外光明合隂阳寒暑调绶殊杨赐拜酒薄李颀招得喻定中定谩言昭不昭每懐寄辛渐佳句有龙标
　　咏旧制端石鵞砚
　　老阬子石谁磨砻不辨制自南北宋或是右军抚玩罢化作鶃鶃傲池鳯其温如玉疑舜环其润如露余尧瓮近虽外景写黄庭【近得宋牋且以目力尚佳复临黄庭外景经一册】虑砚嗤哉屛勿用
　　题邹一桂抚宋苑画榴下雄鸡图
　　绛冠独立色争榴自觉昂藏莫与俦法拟昌黎学作俗示人颇亦欲慙不
　　文人命笔多轻画苑工致习故戯及之
　　咏哥窑周素尊
　　素尊久弗泛流霞【尊本酒器今人率呼为瓶为文房古玩或揷花兹则簮笔以代笔筒】古质天然朴不华余有氷纹成襍组更无火色混真嘉铸兮式取姬周代陶也器贻赵宋家罢挿时花挿湘管可知湘管也生花
　　遣绪
　　原是居忧时那堪复忧旱所怜茁黍秧絶望失麦防游观事本无书史披亦懒把笔图遣绪此绪安能遣刚幸片云兴每被风吹散【叶】百计何所施中心滋郁懑不惟畿辅然齐同豫更暵【京师自三月至今盼雨甚切日夜焦劳窘于无防畿辅以及山左　大概相同豫省则去嵗秋雨冬雪俱缺开封等五府麦收无望而此内彰徳卫辉懐庆等属被旱尤甚倍深厪念】实政次第行【四月初因京城市价腾涌勅五城设厰发太仓米麦平粜以裕民食分派大臣董其事又因仓贮麦石无多命减内府需之半分厰多为粜售又谕盛京购麦五万石由海道转运至京并令陜西亦拨常平麦五万石由河南水程运京俾出粜之麦源源接济有盈无绌市侩闻之不致擡价居竒其直山东河南歉收之区俱酌借口粮耔种期于糊口有资兼量予缓徴俾无拮据近复降防将豫东二省明嵗轮免钱粮均移于今嵗普蠲使灾黎获免追呼即有收州县亦可分其有余以供歉地市粜之用虽亦不过补偏救然舍此更无他法惟亟吁　　上苍仁祐速霈优霖以苏民困耳】补偏救终鲜尤人吾不为怨
　　大吾何敢【叶】惟深自刻责黙待气机转
　　端午日二首
　　望雨至端午殷忧日以甚或举农谚云雨乃螟螣谂【农谚谓端午日雨生腻虫故有以是日不宜雨为解者】或曰夏甲子【是日为甲子】雨恐致浸【叶】其然岂其然无过慰解朕只愿救燃眉且雨余后审终日既以晴咎无休尚寝吁嗟曷恵宁瞻仰徒懃恁北方春夏旱十年七八遇午日不举莭问
　　安劳慈顾【北方春夏缺雨乃常有之事向年端午例陈节事恭奉　　圣母至御园宴赏若适遇祈雨之时即不举行惟诣　畅春园问　　安　　慈懐恐余过忧每多方　　慰谕今此景已不可复得既以悯旱萦愁念此倍増戚矣】
　　慰谕解我愁我愁亦如故兹乃弗可得此悲向谁诉更不言罢节我衣原著素终风尔何暴云生即来妬百虑纷寸田五字祈尺
　　题樊圻雨景
　　漠漠溟溟雨脚浮林岚湿润飒如秋展观欲拟僧繇霈却为无灵转益愁
　　题旧坑端石括囊砚
　　旧坑端石今希有捜寻内库获以苟凡物显晦亦有时彰之弥因閟之久质为乌玉连城珍形作括囊三缄口慎不害己演坤爻更申金人铭义守想当熙宁绍圣间权奸用事正人丑然而时岂无忠臣谠论直言频纳牖憬然鉴古更愓然恐论人明论己否
　　赋得黄金台【得真字八韵朝考题】
　　昭王昔爱客台表置金钧不惜沙中寳愿延席上珍岂縁贮歌舞惟以物风尘市骨终来骏待賔遂委臣谋深结怜国雪耻报前人莒墨气先夺临淄旅已陈于宁设齐器曰鹿鄙殷囷千载燕山景纷传孰是真
　　咏嘉靖雕漆椀
　　刻镂尽精竒皇坛乃用之【嘉靖好道今之钦安大髙光明诸殿皆其建皇坛修醮处也】防纹虽旧冺完器至今贻翔翥二灵卫【麟鳯龙谓之四灵兹但刻龙鳯故云】琳琅七宝披青词谁所撰多半出分宜
　　题郑所南砚
　　坐惟南向此龙宾介石千秋尚有神博学宏词世恒有睾思叩阙上书人【见万姓统谱】
　　西直门外作
　　朝考抡翰材有事还宫宿企哉中秘书夫人咸愿读亦当防其尤更廑向隅独【新进士朝考后各按省分甲第签注文字入选分班引见以待甄录大省人多则选其秀逺省亦各选其一用示公劝之意】为君难不一何事而可忽【叶】清晓命轻舆农况歴省目麦只半分收黍秧待泽渥即以夏至论【石衢旁所见麦虽不及往嵗然亦结穂待收第茎短粒稀分数减少耳大田已种者黍秫皆已出土待泽尤殷或有云每嵗夏至得雨尚不为迟即如所言今距夏至仅十余日期既促而雨难必倍切焦劳】十日期已促云生风輙随我祈诚未笃【今春自清明后每日多风以致缺雨既立夏风虽稍息而毎遇云聚酿雨輙有风以散之曾亲祷　黒龙潭并于　　三坛风神庙照例祈请未邀应岂予诚意未至耶兹颙盼益迫而苦无他策惟自责滋愧耳】自咎无多辞悚惶兼愧恧
　　宁夀宫遣懐
　　葺治宁夀宫戒奢固非俭以俟归政时老景消荏苒屈指十七年万几仍勤揽【余素志俟八十五岁即拟归政兹距其期尚十七年仍励精勤政不敢预存懈忽之心也】即今望雨切深愧诚无感宁遯咏周雅真遯吾何敢常笑宋孝宗圗逸非佳范【宋孝宗在位廿八中未满高宗大祥之期即托因疾不防行孝禅位于光宗是盖只图自逸而不以国事为念耳无论人君之孝与常人异即人君所行胥当乗法子孙以为万世恒守若如孝宗之孝则凡继世之君皆当甫即位即禅位以尽其于职有是理守孝宗之事余毎非薄之余则必待临御六十年始为倦勤之退实异于彼所为也】
　　题苍雪庵鳯凰池砚
　　非端弗玉玉其质责实循名名则疑既是中峯缁侣用那更心繋鳯凰池【砚左侧有苍雪庵寳用五篆字考明僧读彻字苍雪居吴之中峯能诗此砚或即其所用耳】
　　定名米老堪徴矣【砚上方镌兹砚何名米元章所谓晋研如鳯字两足者名为鳯凰池也】被夺荀君乃怅然苍雪庵中粥饭罢且供文字小乗禅
　　咏汉玉辋头
　　蕴土华仍斐玉英为秦为汉那分明自非魏晋以后制疑在木金【谓辂】之际呈溟漠君应遇掘堑中山頴乃得封城【此辋头傅之以防可当笔筒虽后代所作而非近时俗工所能陈之九间天然文房清供】拈毫砚北摛新句望古犹余言外情
　　黄公望层岩曲涧
　　是谁肥遯处涧曲复岩层持以逸君赠【公望自识云检赠元璘逸君】端惟痴士应清机致尘逺润意欲云兴未可画图目真称气韵胜
　　微雨【五月十四日】
　　昨晚蕴隆不可当炎风驱云无雨望黄瓦红墙犹炙热念彼蓬户増徊徨入宵风定云仍作问彻五更徒茫茫晓起叩
　　天惟自责旋见霏落棼丝凉乍徐乍疾发劳瞪【出楞严经】祗雭耳非霈霶歴一时久润一寸傍午云散腾阳光吁嗟此泽又虚掷其宁曷恵愁如狂
　　遣闷三首
　　髙原一寸隰二寸保定奏同此雨濡【周元理奏保定省城内于十三日亥时十四日卯时得雨二寸与京城相同惟时刻较此畧早耳其称二寸未必实即实霑二寸久旱之后亦不能即湿润可耕也】犹独躗言便真者无能为慰只増吁
　　石匣龙潭云最神遣官请雨致诚谆虽然三寸霑其处【闻石匣龙潭请雨輙应因遣御前侍卫都统徳保管顺天府事侍郎胡季堂往彼竭诚祈祷兹据奏报十三日亥时雷雨交作寻宻雨至次日夘时止通计三寸盖彼处雨止时此始徐零而雷雨亦胜于此也】此处宁非待泽民
　　五更报道生云好晓雾蒙蒙辰刻开时霁时隂艰致雨不知所措闷徘徊
　　雨【五月望日】
　　过午浓云阵逮申藏日影仍有风来薄薄而云觉胜【叶】如两情相乖欲合意弗肯定当大振作徐乃投欬謦乆旱艰致雨其象于此等列缺鞭已施丰隆鼓亦逞风乃无能为反催雨势猛驱炎倐清凉积水拟溟涬病愈忧者喜旋转祗俄顷皇天爱物心悔祸弗终竟【叶】稽首谢
