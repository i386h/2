<!-- { "loadSidebar": true } -->
　　乃季秋辛未天子有事于合宫乐备礼成攽祭泽于宇内凡诸祀坛宇之有功于民者悉诏有司洁严报享惟王圣徳神功赖及万世至今天下生人有一日之安者皆王之徳也邦有彛典敢或不防仰惟眀灵尚其昭鉴
　　祭芸谷文　【先生之曽孙沂藏录藁】
　　维乾道五年嵗次己丑三月丁巳朔十有四日庚午迪功郎差充枢宻院编修官朱某敢以香茶酒果之奠托友人林用中致祭于亡友林君师鲁之灵惟昔先君与芸斋先生逰而吾师鲁又不鄙某愚甞不逺数百里过我潭溪之上盖将从容讲学以共进于斯道也顾以姻防欲畱不可自是一别遂诀终天呜呼痛哉志长命短如师鲁之才之敏乃不克究其业而止于斯吾徒二三子失良友之助能不陨涕相吊而况髙堂垂白又何以堪此愁苦耶某形疲道逺不能往哭香茗之奠以累同志遵承先志収拾遗文并以嘱之庶可无憾嗟嗟师鲁尚克鉴此而享之耶呜呼哀哉
　　祭【阙】文　【先生之孙濬家藏】
　　维淳熙三年嵗次丙申九月癸卯朔十六日戊午宣教郎朱某敢以酒肴之奠告于某太夫人某氏灵筵曰我昔贫病掩闗自休有来自东而辱与逰既往既来十年顿乆义笃情亲谓我昆友我相其流以必其源曰是世徳抑母之贤惟母之贤聘于名族嫓徳清门慈祥雍睦成其二子学古行修左右致孝色思其柔顾我者谁曰实其季适骞以翔遽以忧踬我闻其忧惊叹失声孰勤斯诲弗俾其荣往吊不能且悲且愧千里缄辞相此一酹呜呼哀哉
　　芸斋遗文防　【先生之曽孙沂家录藁】
　　先君子志尚髙深不妄与人交盖尝避地福之古田得芸斋先生林公而与之逰爱其学识行谊有以过人而惜其且将湮没无闻于世也及仕于朝为之延誉甚力然竟不及试用识者恨之某自幼侍立先君子之侧则已闻先生为人之大畧近乃得其临终手笔数十百言戒其家治防无用浮屠法者读之然后知先生所学之纯所养之固见于死生之际者又如此宜乎先君子之所甚厚而不忘也三复至言惟念先志追慕哽絶不知所言既而先生之子鲁山不逺数百里过某于潭溪之上道语旧故然乆之因谓某曰先人絶笔之书将刻诸石以传学者子为我识之某惟先生于此特示人以变俗由礼之大端耳若夫反躬格物以眀先王制作之本使其情文义数粲然大备尽祛千载习俗之陋而壹反之于正岂不犹有望于后人哉师鲁笃志好学其果能进此以成先生之志则岂惟某与一二友朋之愿抑先君子实宠嘉之因敬书以附其后云乾道戊子四月丁酉新安朱熹敬书
　　书李巽伯所防石鼓文后【先生之曽孙濬家藏】
　　唐贞观中吏部侍郎苏朂著论歧阳猎鼔引欧阳虞褚并称墨妙为据三君体法为世楷式赏好为物轩轾在当时已尔今其故迹仅存隋珠和璧不足喻其珍也予避地南来一日料检行庋得歧鼔及孔庙醴泉化度孟师丹州诸碑流徙之余偶无□落为之惊喜过望书其事以示子孙建炎己酉夹钟五日雒人李处权巽伯
　　余年十八九时邂逅李卿于衢守张紫微坐上二公皆一时名胜挥麈论文意象超逸令人倾竦今观此卷恍然若将复见其人而追数嵗月忽已四十寒暑矣不惟前辈零落殆尽而及见之者亦无防人可为太息淳熙戊申五月既望朱熹仲晦父书
　　防讹传山列子解后【先生之曽孙主簿阙家藏】
　　山之见二先生在元丰之初此书作于其前固不足怪防语则出于其后而有非所宜言者矣岂其后人有惜是书而不忍弃者托为是语以重之欤噫是书即传而其为山之累也甚矣向见沈公雅説有此书初不敢信淳熙己酉夏将乐邓绹为写寄来因得记其所疑于后且细读防语中用字下语多不中律令与山他文不类其伪妄不疑但不知何人所作耳七月三日熹书
　　防郭忠恕説文字源【仙防洪震夫家藏】
　　杨文公苏文忠公皆言郭忠恕先尸解而逝今观此卷非斯人之仙而谁仙耶淳熙癸卯晦翁
　　题折桂院行记　【以下见南康集】
　　始予至折桂院之西轩爱其江山之胜道人云公为予言此未足观少上当益竒因道予行深竹中竹尽得大阜背负五老面直江湖东西数百里云山烟水渺莽萦带胜絶不可名状乃规作亭其处取李翰林庐山谣中语命以为黄云观防云公去不果为今年春乃克为之未讫工而予代去闰月晦日与清江刘子澄长乐林择之开封赵子眀温陵许景阳建安王春卿长乐余占之陈彦忠临淮张致逺长乐黄直卿俱来因记其事云公诸王孙弃官学浮图法今客大洪山云淳熙八年辛丑嵗朱熹仲晦父题
　　题星子县尉廨射亭
　　淳熙己亥季秋念日新安朱某仲晦父奉同髙川苏史君莆阳詹别驾零陵陈推官防稽方丞公旴江史版掾永新潘丞公善化陈眀府南康卜隠君邯郸段议郎同寮杨子羙元范王之才董恭父奠故屯田刘公墓退饮尉廨射亭尽醉书此以志
　　题落星寺
　　朱公永仲晦蔡季通汪清卿程正思邓邦老陈彦忠万正淳俞季清来朱氏子在侍淳熙庚子三月丁卯
　　题落星寺张于湖题字后
　　朱某奉处士叔父同王南卿俞子夀吴唐卿李秉文陈胜私赵南纪及表侄俞洁已甥魏愉季子在俱来观故张紫微安国题字为之太息淳熙庚子十月十三日也
　　题寻真观
　　新安朱某仲晦永嘉薛洪持志永嘉张卿清叟缙云王仲杰之才防稽陈祖永庆长临江刘清之子澄长乐林用中择之乐阳赵希汉南纪宜春彭楼子应宜春彭凤子仪温陵许子春景阳庐陵郭植廷植长乐余隅占之临淮张彦先致逺淳熙辛丑后三月丙戌至此莆田傅公弼梦良长乐陈士直彦忠先归
　　题石乳寺
　　淳熙庚子重五日晦翁与程正思陈彦忠俞季清来翁子在甥魏愉从
　　题栖贤磨崖
　　新安朱某奉陪髙川苏史君阆中钱别驾签书杨子美博士杨元范星子王之才武宁杨子直邯郸段仲衡濓溪周师温因逰卧龙遂至玉渊三峡门人丁克王翰甥魏愉幼子在从淳熙己亥四月上休日
　　题叠石庵
　　晦翁与程正思丁复之黄直卿俱来览观江山之胜乐志归时淳熙己亥重午日翁子在甥魏愉侍行
　　题折桂院
　　晦翁通叟送张襄阳至此痛饮而别
　　防所刻和靖帖
　　右和靖先生帖得之祈君之子真卿淳熙庚子夏五月丙戌刻之白鹿洞书院新安朱某记
　　防所刻包孝肃诗
　　此包孝肃公布衣时语蔡廷彦得之吴唐卿以语晦翁翁敬书之俾刻于白鹿洞
　　防王太初所题
　　后十年朱仲晦甫赏识此词后之人当勿毁也
　　书武侯草庐语遗张以道
　　张以道将之荆襄写以送之庆元己未十一月十九日晦翁
　　题所书古栢行
　　右杜子美古栢行朱仲晦为王之才书










　　晦庵别集卷四
　　钦定四库全书
　　晦庵别集卷五　　　　　　宋　朱子　撰杂著
　　释氏论上　【建安吾应梄家藏易东润防】
　　或问孟子言尽心知性存心养性而释氏之学亦以识心见性为本其道岂不亦有偶同者耶朱子曰儒佛之所以不同正以是一言耳曰何也曰性也者天之所以命乎人而具乎心者也情也者性之所以应乎物而出乎心者也心也者人之所以主乎身而以统性情者也故仁义礼智者性也而心之所以为体也恻隠羞恶恭敬辞让者情也而心之所以为用也盖所谓降于民有物有则者儒【阙】　　　也故其所以尽心知性者以其穷理而极乎心之所【阙】　　之所有者无不识也所谓【阙】　养性【阙】　　　已而不失其本【阙】则性【阙】如是则情之所发亦无不【阙】　正而可以
　　应物于无余矣【阙】　　　　　　　性不见其分【阙】别【阙】　　　给之【阙】　　　与【阙】

　　其【阙】指【阙】　　　　者实在精神魂魄之聚
　　而吾儒所谓形而下者耳至其所以识心者则必别立一心以识此心而其所谓见性者又未甞睹夫民之物之则也既不睹夫性之本然则物之所感情之所发皆不得其道理于是概以为已累而尽絶之虽至于反易天常殄灭人理而不顾也然则儒术之所以异其本岂不在此一言之间乎曰释氏之不得为见性则闻命矣至于心则吾曰尽之存之而彼曰识之何以不同而又何以见其别立一心耶曰心也者人之所以主于身而统性情者也一而不二者也为主而不为客者也命物而不命于物者也惟其理有未穷而物或蔽之故其眀有所不照私有未克而物或累之故其体有所不存是以圣人之教使人穷理以极其量之所包胜私以去其体之所害是其所以尽心而存心者虽其用力有所不同然皆因其一者以应夫万因其主者以待夫客因其命物者以命夫物而未甞曰反而识乎此心存乎此心也若释氏之云识心则必収视反聴以求识其体于恍惚之中如人以目视目以口龁口虽无可得之理具势必不能不相汝尔于其间也此非别立一心而何哉夫别立一心则一者二而主者客【阙】
　　分矣而又块然自守灭情废事以自弃
　　君臣父子之间则心之用亦息矣夫【阙】
　　所指以为心性与其所以从事焉者乃如此然则不谓之异端邪説而何哉曰然则其徒盖有实能恍然若有所暏而乐之不厌至于遗外形骸而死生之变不足动之者此又何邪曰是其心之用既不交于外矣而其体之分于内者乃自相同而不舍焉其志专而切其机危而迫是以精神之极而一旦惘然若有失也近世所谓看心之法又其所以至此之捷径盖皆原于庄周承蜩削鐻之论而又加巧宻焉尔然昧于天理而特为是以自私焉则亦何足称于君子之门哉
　　释氏论下
