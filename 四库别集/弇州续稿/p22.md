<!-- { "loadSidebar": true } -->
　　京口三山产三杰中有陈生擅三絶爱将肝胆输故人除却图书无长物老夫抖擞金陵尘劳生逺送情更真报汝弇中自天地明年共赏糟丘春
　　
　　四歌
　　
　　余同气弟一人女弟一人从兄弟四人其三从己前逝女弟之逝在三十年前独余两弟耳乃以三载中夺之又夺我犹子骃何其酷也归计既成于私懐小畅念及逝者茕然一身更自凄楚因裁短歌四章志之悲咽之语不敢言文也
　　
　　季方少我纔十龄事事我觉难为兄前年卧病辞清卿我更失足金陵城连枝一枯仅一荣悔不晚耦鹿门耕呜呼汝今已足垂千秋鸰原血泪何时收
　　
　　其二
　　
　　吾家羣从兄有四两者是兄两者弟少者奕奕负竒气更复温良得吾意一倾十斗不辞醉至竟此酒为身累呜呼衰年得归亦不恶谁与衘杯共欢谑
　　
　　其三
　　
　　妹年三十弃我去不能哭汝哭我父我今六十仍加五汝骨恐作虞山土柔徽令则可指数痛无彤管为挥吐呜呼崦嵫之日不可留人生寿夭同一丘
　　
　　其四
　　
　　我有三雏弟加一汝更翩翩白眉侄孝友温文鲜伦匹鸡骨支床更竒疾三十沉沉弃白日下从龙舒万事毕呜呼归来庭玉俱峥嵘忽不见汝心魂惊
　　
　　弇州续稿巻十一
　　
　　●钦定四库全书
　　
　　弇州续稿巻十二
　　
　　（明）王世贞 撰
　　
　　○诗部
　　
　　△五言律
　　
　　送康永锡游南雍
　　
　　太学今贤薮金陵古帝畿何人堪绛帐有巷可乌衣徙箸防炊玉携家为断机江山六代色斟酌锦嚢归
　　
　　用晦以三寸箧贮金字佛经呪二十余巻精工之甚感而赋谢
　　
　　函端舍利发知尔不成空老眼粗能辨僧飜未易终真文玄奘熟梵字苑咸工大类羣龙藏収来一钵中
　　
　　寄汪生
　　
　　十日平原饮星文动有无名髙多借客侠倦始兼儒肝胆谁堪寄诗篇仲不孤莼鲈地何限吾已号潜夫
　　
　　审録范比部枉驾小园
　　
　　刀笔惊行部干旄废掩关公才解雷雨吾象遯天山暗壑歌留响丛花酒破颜忽闻栖鸟磔初见火城还
　　
　　子循子威诸贤过幼于石湖别墅其髙处为新郭城址范紫微遗宅也
　　
　　湖爽杯从益天空镜对开亭依新郭垒岸隔旧郊台词笔夸吴会渔歌起越来无妨醉题壁君是紫微才（用周益公事）
　　
　　再题幼于浮黛阁
　　
　　黛色浮不尽为君染琴书欵乃一声发千山残照余星河挂槛静岚雾扑窓虚岂以元龙简能令求仲踈
　　
　　袁丈宪副马大叅冯少叅薛进士邀游石湖
　　
　　群舫来争客相逄尽故人鲭寜五侯味酒是一家春湖色能寛醉乡情好任真呼童扫盘石余兴欲垂纶
　　
　　吊陆叔平墓
　　
　　崱屴深山径斯人长夜居谁怜一抔土却掩五车书玄素名空在丹青代不如齿牙吾自有从此倦吹嘘
　　
　　又
　　
　　一代风流逺穷交雪涕倾老魂招不得名迹见犹生闻篴山阳恨畹刍孺子情女牛髙自若第减少微明
　　
　　宿王玄静石湖草堂
　　
　　谈笑风生坐淹畹月满筵湖光来澹荡竹色进婵娟练雀穿帘羙银鱼鬬筯鲜从呼君且去吾意未廽船
　　
　　看王子父雅宜先生舅六如居士像
　　
　　风度吾前軰氷清汝外家虎头痴更絶龙爪劲谁加一代珠双襺千秋剑并华椒浆欲有酹异世起长嗟
　　
　　徐长孺投诗见赠且订山园之约以小律为答仍促使来
　　
　　客喜登龙事吾寜隐豹身一丘安旧业万巻厚归人友谊深从澹时名缓更真芙蓉池上月待汝共垂纶
　　
　　畏客
　　
　　年来微倦客客至转无期佳事少入耳新诗难解頥何如案头帙侑我手中巵一枕松阴下从它夕照移
　　
　　送陆楚生吊童子鸣
　　
　　絮酒轻千里生刍托寸心一贫无挂剑百感为分金泪向吴江尽恩偏越峤深山阳夜中笛肠断不堪寻
　　
　　吊童子鸣
　　
　　饭颗山头骨陵阳石畔心隠能逃小贾穷不废长吟妇泣黔娄被兄悲子敬琴（生与兄友爱甚）龙丘墓堪傍千古是知音寄
　　
　　耿中丞时服将■〈衤覃〉矣
　　
　　琴弹何必就太古有余音厯尽氷霜色悠然天地心一星堪审象九夏望为霖倘及衡门叟秋江烟水深
　　
　　寄张羽王别驾
　　
　　诗穷不肯送宦拙与谁论日月青衫老风霜白发新平津无上客楚泽有孤臣问我秋来计清尊夜夜亲
　　
　　方众甫过我山园有赠
　　
　　姓字非豪举文章是大方一尊凌岝■〈山上咢下〉并艇狎沧浪宛尔祗林日悠然得汝长乆知名避我只合醉为乡
　　
　　孟孺同方君见枉山园
　　
　　汝挟方干至吾欣徐穉畹小谈迟日过晏坐白云幽进屐藤萝顶回舩杜若洲沾沾自喜色可为少年游
　　
　　赠彭仪宾稚修父也
　　
　　有骥今千里乗龙是昔年国香丛桂近庭玉一枝偏身是仓曹志人传山水弦洪崖莫冲举留作地行僊
　　
　　范显先于鳦先二茂才贽文请序仍以扇乞诗聊赠一律
　　
　　二生饶感激百里觅知音却谓蓬累足将之瓠落心（其文曰大瓠编）大璞勿轻剖良工能见寻问余何所作日抚无弦琴
　　
　　罄室先生为月泉上人画一锡一钵聊成短赠
　　
　　道人杖一锡一钵复随縁钵中贮秋月锡底飞寒泉警鹤有时响収龙都静眠但令无罣碍不爱辟支禅
　　
　　送沈进士病起还朝时其父鸿胪君无恙有弟同榜而谒选当得邑职
　　
　　羡尔趋庭后枫江引画桡归心縁爱日起色为观潮玉树名元并金茎渇自消纵令甘手板不削沈郎腰
　　
　　赠乡进士曽嘉袠乞其父志铭还楚
　　
　　而祖仍而父先朝两静臣世夸龙颔旧家有鳯毛新细雨为江色清尊别故人龟山一片石聊与助嶙峋
　　
　　和答陈太守师
　　
　　白下多清咏朱方岂倦游为闲抛五马余兴买扁舟爱有银钩赠惭无玉案酬武林门外色倘许故人求
　　
　　寿曹茂才六十
　　
　　有子华封祝无车下泽身杯盘邻舍事谈笑自家春白雪矜吾党青云让后人胸中千古在知汝未全贫
　　
　　赠俞老
　　
　　君真俞跗后医术晩通神身作吴楚客从呼秦越人祗慿黄阁老容汝白纶巾何限虞山色春风纵屐新
　　
　　李子华见过偶成
　　
　　此身犹徤在归计日萧踈尔挟轩皇问吾安汜胜书闲真爱罗雀懒至怯烹鱼（谓书也）垂死犹贪客徐卿未易如
　　
　　戏赠陆兄
　　
　　见汝佳公子俄然双鬓华有家不解问欲问已无家鞭巷一壶酒弇园千树花应门如不却老去足生涯
　　
　　送张仲立游南雍
　　
　　念尔芳兰秀能令一坐清毫端寜下驷眼底误兼城狱剑偶然鬰台金元不轻试探平子箧应已赋南京
　　
　　汪禹乂弃家业诗携其集就质赋此为赠
　　
　　无家何必问诗巻但相随尔爱千秋业吾惭一字师才髙轻自恕身老易成窥勿作虞飜恼名山尚可期
　　
　　汪惟一前以五湖长印相授而衍一者字今夏再刻古铜章见贻喜而答赠
　　
　　铜章仍再锡知我莫如君果署五湖长应须十赉文栖迟寛日月汗漫足风云尚有糟丘地苴茅倘许分
　　
　　詹録从孙予告喜而寄之
　　
　　相如归自使称病乞文园名为抽簮好官寜负弩尊闘茶新胜客种竹旧生孙若欲亲花鸟来从老圃论
　　
　　李国宾持服还吴寻返豫章邸诸君约诗为赠
　　
　　鳯去洪都里乌啼茂苑枝琴弹不成调箫奏有余悲荀令香时歇何郎粉渐隳唯余八公在为返鬓邉丝
　　
　　送汪惟一乞子与墓文
　　
　　玉树看埋土谁能不叹嗟剧怜唯宋玉能守是侯芭气色开中古文章属大家即今苕水上时吐赤城霞
　　
　　寿封孟安人六十
　　
　　齐眉初罢案丸胆义仍方不待三迁后悬知二孺良检衣饶旧茀行稼有新庄况是宫壶酒能无一举觞
　　
　　寿孙指挥五十
　　
　　五十孙都尉长吟鬂欲苍金鱼寛贳酒银鸭细焚香祭酒推诗社将军和栢梁还余双紫燕拂拭便如霜
　　
　　读酷吏传
　　
　　荐士如张史忠言有郅都兼闻尚廉俭不肯学贪污遗橐千金累同时五族诛温舒今眼底能逹汉廷无
　　
　　读陈子昂传
　　
　　未必射洪令能残陈拾遗天寜私酷吏人乃厌清时猘犬才偏囓冥鸿徙觉迟虽然班管在叚简也名垂
　　
　　读匈奴传
　　
　　匈奴新得意入塞即横行贱老长从俗趋贪不顾名抗衡非上策避地且全生和好终难恃那曽念舅甥
　　
　　读魏其侯传
　　
　　魏其虽失势侯印尚累然立散千金赐寜悭数顷田当时籍福解逺胜灌夫怜尚识沾沾意田郎跪起年
　　
　　黄玄甫国士也数困公交车以其业来质赋此期之
　　
　　拥棘叨抡士惊心字字珠至今传晋问何自访吴趋九折心偏壮千秋事不诬春来眉黛好莫讶入时无
　　
　　汪山人过山园后见寄新诗有答且邀之
　　
　　汪伦赠我歌歌罢柰伦何乆客吴音惯穷愁楚调多雪花杯底玉云叶镜中波如此园林色何妨唤棹过
　　
　　初春杜门即事
　　
　　风雨动经旬空斋鎻病身篝灯续残昼煨火谢阳春（小斋寒暝为甚）忽有冲泥者能言胜事新始知行乐地不着过时人
　　
　　萧使君有惠政于吾州别十有六年矣今以请碑文见过为赋三章志别君宦薄然五世同居近有义门之旌故末章及之
　　
　　自闻抛五马强半在杭州古洞烟霞暖西湖菱芡秋乞碑寻大令买棹下长洲好是家人语萧郎爱逺游
　　
　　其二
　　
　　伊昔求羊径曽为半刺除只今罗雀巷重枉故人车舌在牙从少官贫气自舒旗亭父老在杯酒莫教虚
　　
　　其三
　　
　　八叶台司重西京甲第尊萧家当日事不必至今存刺史开廉里君王表义门还闻书百忍余庆逮儿孙
　　
　　憇徐氏园内赠主人
　　
　　爱汝辟疆地能为求仲开小鸟啄林蕚幽蝉抱庭槐掩映竹间帙逍遥池上杯洒然清风度乃是主人来
　　
　　冬夜独歩
　　
　　冉冉孟冬尽熈熙如暮春风光不恶夜月色故亲人栖鸟为三益空仓是四邻偶然成小歩幽意欲谁论
　　
　　空山者法门中狮子儿也俗腊半七十矣而犹童真安居羯磨精进般若前后受持经典何止十夹犹以未明心要徧拟叅方诣余言别叩其所之则云将泛嘉禾抵余杭奉楗椎于月庭之席敷法具于莲池之堂然后折芦渡淮飞锡登嵩放逹摩之少林壁掠文殊之金刚窟束铜固腹始归故山余蚁处一穴不能偕也姑为四韵以壮之
　　
　　匪嫌贫里累聊使俗情捐一钵初为日双趺不计年浮空杯渡事探险石头禅从此东林月无心处处圆
　　
　　月来不能尽却酒而数有致黄鱼馔者拟斋月断之成此二律
　　
　　首夏清和节江乡樱笋余时时呼白堕顿顿食黄鱼谬忝道人服虚回刺史车未论他日事扪腹定何如
　　
　　其二
　　
　　舍家成底事对案独何心未断柴桑酒翻愁绵竹音门人议糖蟹少妇却鲜禽从此清斋月饥肠任自吟
　　
　　送吴甥侍御病起还朝
　　
