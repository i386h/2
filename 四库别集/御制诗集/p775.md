<!-- { "loadSidebar": true } -->
　　季夏月之朔占农有常语设使终日晴雨短致干土若其雨弗晴将潦田更苦今朝值快霁申刻山云吐作解才片时云散青天覩额手符农占庶防登禾黍
　　广安寺
　　一带北山多梵寺田情设教众藩欢【广安寺与罗汉堂殊像寺俱在北山一帯梵宇骈罗诸寺之建本以平定伊犂宣扬黄教令新旧众防古等瞻仰皈依各生欢喜】伊犂辟土乆孳户【自平定伊犂后屯田种地疆土日辟户口日孳物产饶裕为西陲一大都防额鲁特等游牧耕种安居乐业已二十余年矣】布鲁献逃新授官【昨布鲁特阿其睦因与萨木萨克私通信息经喀什噶尔伯克鄂斯满举发事觉擒捕解京治罪其子燕起疑惧潜逃有额特格讷部落之布鲁特叶尔铁拜等兄弟三人奉檄帯兵追捕将燕起家属人等全行缉获各布鲁特人众均获安宁因加恩晋封鄂斯满贝子叶尔铁拜赏给二品散秩大臣兄弟等各陞赏有差详见志事诗注】慧草露滋三秀润禅枝风飏万林攅无端邪逆猖杂种【甘省逆回田五等倡兴邪教肆逆抢刼虽首犯就殱而余党于隆徳静宁伏及鹿鹿山石峰堡等处纠结滋扰昨据五岱等奏于伏城外杀贼三百余名又傅玉奏于鹿鹿山杀贼六七十名并各捕获生口马匹器械而余贼尚须痛行洗已传谕福康安与海兰察率巴图鲁侍卫等帯领该处官兵从隆徳静宁一帯先行痛因以次殱灭石峰堡防等处之贼刻下所调各路大兵云集大学士阿桂所帯京兵亦尅日防合惟期一举成功扫除净尽俾吾民早获安枕耳】灭期惟民广安
　　题宜照斋
　　招提聊散虑御苑薄言旋步辇诘蹊陟岩斋胜趣延军书正坌至古帙懒精研心照宜何处静宁隆徳邉【甘省逆回余党于静宁隆徳石峰堡等处纠众滋扰此时捕机宜当先痛洗静宁隆徳之贼因以次捣石峯堡贼巢然后再清鹿鹿山伏之余孽则后路肃清而贼势自蹙昨已驰谕福康安次第办理今日伊奏到折内亦请先静宁隆徳诸贼而于石峯堡贼巢未据筹及接办因复详悉传谕令其遵照前防依次进兵洗庶俾势如破竹迅速奏功也】
　　就松堂
　　筑室本就松室乃因松古室固无动移松长【上声】隂铺普却似来就室笼檐更萦户据床欲致问谁賔复谁主室就松就乎吾亦难着语
　　敞晴斋
　　往年敞晴斋率以雨后至时行縁愁霖喜值天开霁今年敞晴斋偶来与向异虽雨弗致霖润暄协农利设使三庚中恒此时若赐秋收庶可期防颙祝如意
　　过谷至含青斋有咏
　　陟降沿谷路山斋喜不遥青还萦叠嶂含乃以虚寮自有兴堪引原无暑可消都縁时雨渥与物润心苗
　　挹秀书屋
　　双文题额称【去声】研磨讵在罨万景罗防帙芸篇虽不语似云秀固个中多
　　松霞室
　　不是天台赤亦岂豪林紫青霞十八公恒在山庄里太古以来有拈出自我始菁葱付弗知谡涛其间起
　　题陈书长松图
　　三百年松拏古枝【见陈书自识语】写形女史壁间披若论外真松古【甲申题是图诗有真松外緑叅天两翁不识谁兄弟之句】相对还应弟视之【末句反甲申诗意】
　　题烟雨楼
　　象写鸳湖景嘉饶他俯槛看荷花设如烟雨中方至着相【内典】徇名【儒书】两落差
　　老树緑云疑作雨平湖碧霭欲生烟分明檇李暮春况游目浑如一瞥然
　　对山斋
　　髙楼肖烟雨【谓在嘉兴者】杰峙塞湖中四面原多映一峰此自崇新林已茂蔚古石更巃嵸上有翼亭在因欧溯智公
　　翼亭
　　一笠飘飖据峤巅飞而无翼自髙骞设如絜矩孔融语我亦心中觉然
　　青杨书屋
　　青杨千万年此岛之旧物【是处　　皇祖赐名青莲岛】就树构书屋緑云覆葱郁于斯读古书典谟篇展拂树自隠然笑循蜚早阅讫
　　雨【六月初九日】
　　刚觉山田土畧干族云空宇忽丛攅徐飞暴洒遂间【去声】作急管繁弦欲拟难檐已落泉胜观瀑墀旋聚潦讶生澜既霑卓午朗开霁林下犹垂露防漙
　　晚晴落照
　　时行那免雨既雨最宜晴今年幸若此额手庆慰生然予有所思庆慰隣满盈憬乎其可哉巩谦励屏营况日盼防音西望心常怦夕阳照髙树爓爓复晶晶佳景合付谁鹤刷与鹿鸣
　　荷二首
　　照影偏宜塞水清春光六月正芳荣回头似语【去声】汤山者【汤山荷花每于五月初即放】速就何如斯晚成
　　一开旋引百花开【今年山荘荷开稍迟盖缘春雨略短草生迟鹿皆入水啮其叶耳】锦绣荷衣称【去声】体裁君子而非内地辈移根原自敖汉【平声】来【山荘内长虹饮练桥南种敖汉荷花万枝敖汉荷花色鲜瓣大胜于内地所产见　　皇祖御制避暑山荘三十六景诗记】
　　莹心堂有防
　　水芳既开齐水堂堪揽胜檐额垂
　　圣藻两言取心莹外喻盖于玉内朗原惟镜毛氏训美石扬子诠性命【见太元经】性命防于心吾谓扬说正况乎出治人方寸齐庶政斯可不明乎明之在主敬
　　游狮子园
　　晓凉步辇出山园
　　邸第跃龙一讨源露气瀼瀼滋草木风光凯凯敞庭轩展书徒复怆存泽闻礼何曽造得门回忆初来方六嵗古稀兹忽抱元孙
　　乐山书院
　　书院对碧山乐山因
　　锡名【扁额乃　　皇祖御笔书赐也】虽取论语意仰窥或异
　　情儒者乐在已王者乐在氓仁量殊小大
　　垂训永以精
　　草房
　　山房
　　昔以草名之【园中山房一区　　皇考昔以草房额之】缀景惟
　　期情性怡可识而今称御苑唐尧原不异茅茨
　　妙髙堂
　　堂额丽
　　天文仰缅
　　当年赐虽举浮玉名【金山一名浮玉上有妙髙台】实
　　示大寳意【谓张蕴古大寳箴】髙乃处众上妙超无妄义即景堪防心讵惟求乐志于斯一登临怵然懐守器
　　题静含太古山房
　　西峪最胜处曰两如二酉其一秀起堂髙朗据崇阜其一此山房幽夐藏谷薮因名含太古以称【去声】实而取绎思太古来斯景原斯有山房忽含之毋乃类享帚山自古于房而房今始搆【叶】合撰归一静量物随所受人心小天地是义可同否
　　食蔗居
　　盘径下崇椒奥曲复有屋东升为谷末故以食蔗目西降乃涂中亦可憩游足三间据山腰所喜幽而朴斯之为佳餍饫味清淑
　　小许庵
　　曼转山廊屧步徐绳牀棐几试凭诸书庵莫谓才小许万千峦纳有余

　　御制诗五集巻九
　　钦定四库全书
　　御制诗五集巻十
　　古今体六十八首【甲辰十】
　　夜雨【六月十七日】
　　过雨未逾旬膏【去声】田又中夜二更报布云三更细防下四更遂绵宻五更越倾泻本是弗安眠听斯聊慰藉诘旦起披衣阶墀积水乍宁惟郤炎蒸实喜利耕稼逮夘渐开霁入辰旋歇罢时若幸逢旃额手防恭谢
　　晴
　　山田优渥赖时晴以润以暄允惬情涨水旣消丛樾朗露珠淋处缓舆行
　　陕甘总督福康安奏洗隆德底店山梁贼匪诗以志事
　　狂回倡新教潢池煽孽氛緑旗兵多懦是用遣重臣巴圗鲁侍卫速领扫边尘【甘省逆回田五等倡兴新教纠众滋扰自四月十五日起事至今两月该督提等虽屡经杀贼并殱毙贼目田五等而总督李侍尧不早赴军营督勦提督刚塔不严筹邀截又緑营兵丁懦怯无能致贼匪于马家堡马营街两次翻山逃窜复得纠党肆出于隆徳静寜伏之底店鹿鹿山石峯堡等处勾结抢掠因命尚书福康安与领侍卫内大臣海兰察率领巴圗鲁侍卫等带领西安旗兵及檄调宁夏阿拉善等处官兵进并即命福康安为陕甘总督督兵贼】次第发京兵健锐火器军统之以宿将威名天下闻【福康安旣唘行复先后命大学士阿桂尚书复兴带领健锐火器营劲旅二千名分队前进以期迅扫贼氛】虽彼小么麽何足称敌人肆掠其罪重迅靖期安民福康安先至旗鼓乃一新【兹福康安已于六月初七日先抵隆徳军营即命传防将李侍尧革职戴罪军前効力刚塔革职拿问整顿兵力定期进军威壮盛壁垒一新】逆贼慑丧胆巢穴保死频石峯厥巢穴底店为户门恃此为守御蚁聚更蜂屯四路直进攻【逆贼分窜至伏城外即据五岱等殱戮三百余名又据傅玉奏扵鹿鹿山杀贼六七十名而底店及潘陇等山梁均劄有贼营为贼人门户其巢穴则在石峯堡先是屡经传谕福康安先洗隆徳底店等处之贼再以次捣石峯堡贼巢兹据福康安奏于十一日丑刻挑选奋勇弁兵三四千名分为四路令凉州镇总兵苏灵参领阿满防带固原凉州兵由正路进攻搃兵策卜坦三品职衔法灵阿巴圗鲁章京等带延绥肃州宁夏兵为一路攻其左巴圗鲁参领巴达玛副将和伦带撒拉尔旧教回兵为一路攻其右阿拉善公多尔济色布腾带兵为一路攻其傍海兰察带领巴圗鲁侍卫等在各路诱贼杀复令侍卫台斐英阿福寜领兵徃来邀截并分兵扵后聨络放卡又旺沁班巴尔带宁夏满兵阿拉善兵在大兵后防应莽古赉催儹进官兵干粮并火药铅弹并知防五岱同日进攻福康安仍带领巴圗鲁侍卫督催各路指示攻机宜】一可当百羣大鞣与大膊辰战至酉申贼众乃大败逃窜迸纷纷营卡夺十余山梁据以陈【官兵分作四路前进合力截杀至辰刻防齐士气振奋鎗箭齐发拜唐阿萨克丹布鎗毙骑马贼目一人官兵等奋勇追击杀死贼人二百余名生擒贼三十余名夺得贼人所占山梁贼营四座卡营十余处器械帐房牛羊粮食无筭海兰察等追赶败窜余贼又杀死一百余名是日官兵即扵所得贼营屯劄并于左右山梁放卡驻守捜捕余贼以清粮道即统兵进攻石峯堡直捣贼巢此次福康安海兰察等带领官兵初次进即能迅速扫清底店贼匪可嘉之至因各赏给大小荷包并命查明出力员弁分晰具奏交部议叙】将进攻石峯指日防音臻
　　日日一首自哂
　　日日封章绨几罗硃批不厌细斟摩答完进止颇自哂殊类躁人辞过多
　　夜雨朝晴
　　夜雨润荞菜【伏中正种荞菜时】朝晴暄黍禾【黍禾将秀穗时】遭逢幸时若干惕合如何谷口迎风爽树头坠露多轻凉凑霁景那免问山过
　　题栴檀林
　　非关轻置此檀林逾月军书忙切心昨始快闻殱贼信【自到山荘月余因甘省逆回滋事军书旁午致简吟咏昨十八日始据福康安奏到殱底店山梁贼匪之信】更兼堪卜稔秋临如如大士都无系朗朗禅闗合有吟曰喜曰愁定何物松月上指中寻
　　天籁书屋
　　泠泠天籁逓窗间笔砚精良片刻闲檇李今春过项宅谓他输此足名山
　　超然宇有防
　　偶临超然宇朅思东坡记谓当逰物外乃弗为所蔽但予有后言髯翁印公契相与谈枯禅应识如如义如者如其中岂示扵外意是未冺色空依然尘网累
　　云润楼口号
　　云润楼乎楼润云底须賔主辩纷纭适才谷口翘眸望一例蔚兮不分
　　河南廵抚何裕城奏报被旱五县得雨普种情形诗以志慰
