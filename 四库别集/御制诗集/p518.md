<!-- { "loadSidebar": true } -->
　　命校衡【翰林院贮有永乐大典中多世不经见之书特命内廷大学士等为总裁抡选翰林分司校择以备金匮石室之储】流襍缁黄严别择【臣于敏中】涂淆黒白慎纵横【原书纯驳混淆道经释典悉行阑入　　特命防从芟削】韵从鈲裂纷轇轕【原书依洪武正韵编排遂致部次淆乱】函俾鳞排准式程【永乐大典每十册为一函讣一千一百余函翰林三十人匀分阅按日程功】咸受节焉
　　示之鹄【择其中书之完善者先彚目进呈　　　防余择取披览　　示以去取权衡焉　臣程景伊】涣乘萃者掇其菁【诸书之散见各韵者并　为条采彚编俾复成完本】輶轩启椟遴珠献【各省大吏搜集所属遗书彚送京师】
　　辇毂怀铅效藿倾【都下蔵书之家及四方仕官于朝者咸以书献人思甄録为幸】　什袭
　　尽归羣玉府【臣福隆安】
　　【御制】纷纶如合五侯鲭建封宁鲜东海客植杖应来太乙精星看璇霄焕奎壁
　　地当氷署敞蓬瀛【就翰林院署设局编纂】局咨长贰纲都综防判东西力众擎【校勘永乐大典者于原心亭列席校勘遗书者于寳善亭列席】简逮宿郎尤间拔【部曹及国子官属亦有选预纂脩遗书者　臣王际华】徴惟髦士彚进征【在籍进士举人徴预分校者五人】传餐共饫庖防给【分核各员　　特命内府司官辨给饮膳】促坐无虞寒暑撄【并于盛夏吁氷隆冬给炭】长短景勤珍晷漏【臣蔡新】上中品具析瑉珵【各书中是非不轨于正者特命俱详加甄别】　梨雕琅简绵留琰【缮録各种书籍内有闗学术经济者咸付剞劂用广流传扵世】松染瑶笺贲列诚【几书佳者悉为缮録彚列四库】刋目附縁祧爼豆【次则标存名目附别于书末　臣英亷】吹毛苛讶覆瓿甖钩元要使裘端挈【每书撮举大防详于简端】绌诡毋令莠害耕【凡书之不经及伪托者概从摈斥】美嫓集狐纯以丽【臣观保】
　　【御制】文规全豹蔚乎弸蔵颁大内
　　四朝贮秘选名山二酉英绨几还亲乙夜勘
　　缥囊取次甲籖呈【凡应刋应钞者次第呈请　　睿裁】界丝给札趋
　　丹掖削頴工钞课辟黉【书篇仿永乐大典式印界红阑选举贡监生字画端楷者就　武英殿书局分领缮写】广殿亚籖连
　　御苑【臣张若溎】
　　仙荘充栋接
　　陪京【全书告成时　　大内　圆明园避暑山荘　盛京各贮一部】特甄鸿寳胪摛藻妙识虹光蕴采琼【于全书内择其精醇先为荟要缮贮　摛藻堂】畨直石渠天禄近【即以　武英殿纂修翰林分校荟要　臣曹秀先】叨抡槐市药阶并【选中书助教等官司全书覆校分校事】磔波未遣鲁鱼溷断烂仍厘羽蠧更【旧时刊本间有讹缺并为订正补完】或合或分详且审【每分校二贠设覆校一贠重加磨勘俾稽覈益为精审　臣倪承寛】孰功孰过别还精【校对各贠就其校书踈宻分记功过】印参活字麻沙替【应行刊刻之书甚多仿宋人活字板法刻成单字排印用力少而成功速流传更易】斲用坚材箧衍盛【书函每以浆气致蠧易以朩匣用垂永乆】撰志浩防江海滙【臣梁国治】
　　【御制】立言炳若日星晶尼山删定开宗防炎代搜求多注评经贯史兮逮子集
　　利而贞也本元亨【四库分编犹四徳之分列自然相合缺一不可】
　　折衷鉴禀
　　神毫正
　　弁咏褒逾华衮荣【永乐大典内所纂出之书及诸臣所进遗编有闗世教者皆　　亲洒宸翰题诗简端日积日富】窍凿□□滋亹亹【右乾坤凿度臣荘存与】义超轨革总生生【右易祓周易总义】箕畴范叙讥扪籥【右宋仁宗洪范政鍳】禹甸躔差量步纮【右毛晃禹贡指南】缺待补遗供掇拾【右传寅禹贡説断臣奉寛】详遵返约斥譻【右陈经尚书详觧】邦衡合诵祛疑卓【右萧楚春秋辨疑】介甫虚惭索解闳【右孙觉春秋经解】谱谩区田夸井井【右夏休周礼井田谱　　臣袁守侗】谈惟画纸泥硁硁　　【御制诗注谓夏休此书泥古而不通于今徒为纸上空谈】研摩隘黜拘文陋同异龂芟聚讼争防溯龙图演天一【臣谢墉】
　　【御制】谁传麟笔记春正降【去声】王三代已艰企得统千秋未易明大义畧存新辑览
　　长编逺轶宋治平【司马光资治通鉴成于宋治平中】系年起例钦
　　申阐保宇思艰凛缔营　　【钦定评鉴阑要于纪年系统立法垂戒至为正大】燕幕偷安羞越絶【右南宋都城纪胜录　臣李友棠】鸿沟划险笑吴伧【右李舜臣江东十鉴】失谋应咎开门揖【右庆元党禁】曲誉徒矜半壁撑【右宋中兴圣政草及两朝纲目备要】小邑支吾孱伏弩【右陈规守城録臣汪廷璵】良辰接伴诩张棚【右倪思重明节馆伴语録】吕刑禁弛邦中典【右至正条格】郢説愚牵运五行【右大金徳运图説】识正闰嘉习凿齿【魏非正统之説发于习凿齿本传具载　其论臣汪永锡】骋浮夸薄左邱盲汰嫌稗乘箕扬粃【小説家诬诞防多悉从节取】捜备兰台璞出瑛司马世官沿自汉【臣钱大昕】
　　【御制】鬻熊著述肇于荆申韩只以刑名失庄老惟因荒诞轻自一家言难尽弃
　　兼三才术信堪鸣鹖冠援道师和友【右鹖冠子】臯座含醇弟逊兄【右李心传道命录】郪县缀谭腾舌创【右赵蕤长短经　臣毛辉祖】婺州裒帙
　　服膺诚【右唐仲友帝王经世图谱】燕丹名殆妄庸托【大典内燕丹子三篇蒙　　指出后人凑集不必钞存】陶令心何羣辅萦　　【上以圣贤羣辅録必非陶潜所着　　谕令驳正】稷下辨须持绠汲【臣胡高望】虞初幻只望洋惊擅场余事岐雕虎跋浪雄篇赏掣鲸艺圃等身森叠珏【谓诸家别集臣董诰】选楼裁体聚芳蘅【谓总集】见挛窥管卑之甚【穆修集魏武庙记所见甚卑　　谕令毋庸刊刻】学蹑寻条后矣瞠杼柚各成机上段【臣李汪度】
　　【御制】陶镕不废鐡中铮汉文晋赋诚高蹈唐律宋词递下声濂洛闗闽能继絶
　　王杨卢骆狎齐盟缮陈槴箧论年裕价第琮璜积万赢亘古宪章遵
　　典诰　　　【五朝寳训　　　御纂羣经　　　硃批谕防诸书并令防録编次永垂　　　道法　臣
　　童凤三】
　　经天制作首咸茎　　　【圣祖　　　世宗御制文集皇上御制诗文各集并防录以
　　冠集部】遭时幸预窥青简荷
　　竉羣欣振紫缨【总纂臣纪昀蒙　　恩由编修即陞侍读臣陆锡熊由郎中改擢侍读尤为
　　异数其余诸臣逾格邀　　恩者甚众】
　　内府
　　赉均霑省闼【臣昀等暨总校臣陆费墀三员年节并拜思赏与内廷翰林　同　臣纪昀】左厢班许簉公卿【并　　命聫句入二十八人之内兼与　　重华宫茶宴】授觚弥愧依重席抱椠恒思暎短檠管蕊露醲兰叶展【臣陆锡熊】墨馨风防菜花迎【是日雨水】装储列昈宜分彩【经史子集以者赤白黒四色分别装潢】
　　吟继镌华递奏【上年以重刻淳化阁帖颁赐羣臣聨句】博极待看收
　　插架【臣陆费墀】
　　【御制】好【去声】同讵肯夺贻籯【内外献到书籍皆钤以翰林院印俟书局告竣仍给还其家并酌予题咏以旌勤学俾世守珍蔵益增艺林佳话】宋编明典异深意【相传宋太宗践位后恐世人讥其慙徳因集海内能文者编缉太平广记太平御览文苑英华三大书欲以疲其力而箝其口而永乐亦以得位不正因集文人为大典以弥草野私议然千秋公论自在岂区区智术所能掩覆若今所辑四库全书惟在搜罗遗佚以广流传为万世书林津逮用意固不同耳】学海书渊逰六情逢防畧嫌迟嵗月【凡举大事必有时节因縁朕即位三十余年始思及四库全书之辑嫌为时畧迟矣】就将惟亹愿观成
　　题董邦逹摹古人物册
　　卧雪
　　大雪干人实不宜庐偃卧自怡夷立朝侃侃遌权势浩气飬从耐冷时
　　看竹
　　竟造溪邉看緑筠此君端合结嘉賔兴来且住兴尽返却喜不逢家主人
　　观瀑
　　偏幡雪瀑两岩间擕客欣观一日闲试问图中人姓氏逰应康乐石门山
　　聴松
　　盘陁偃坐聴飕飗落落长松六月秋佳话似嫌人説惯别开生面不须楼
　　觞月
　　七字高怀今古人举觞邀月问谆谆如何独倚乔松坐未向邉傍置贾淳
　　品泉
　　甲乙惟凭轻重权灶鑪置侧便烹煎笑伊扬子称第一未识玉泉第一泉【晋陆羽品泉以庐山谷帘为第一惠山为苐二而刘伯蒭则以扬子江水为第一尝制银斗较之京师玉泉斗重一两扬子金山泉较重三厘恵山泉较重四厘则谷帘亦大防可知此葢南人享帚之论未尝品及玉泉因定玉泉为天下苐一泉详见记中】
　　拜石
　　正笏垂绅俨若朝身虽拘束意逍遥介如非此醉道士未易颠翁轻折腰
　　洗桐
　　爱洁本因性耽懒缾浇桐乳命僮胥涉园见此猗猗者【倪瓒狮子林今为黄氏涉园南巡曽三至其地】静影犹懐三沐余
　　咏陶器兽环壶
　　河畔陶成甓器存用当抔饮佐污尊有虞茧缶此佳友炎汉兽壶其逺孙色泽由来华所斥质浑惟是古相敦宋窰明冶逓増丽埏埴可知斯本源
　　题陈经尚书详解六韵
　　帝王行事具心中【櫽括经发题语】挈要一言迥鲜同数【上声】彼専通难偻指得兹详解足治【平声】躬巻成五十能探奥书秘半千未发防【经南宋淳熙间进士逮今五百余年矣】大典阙収诚惜漏休阳复购可称功【休阳汪森于康熙乙卯年泛舟濮川见人鬻旧籍于市尽数购归中有抄白本乃尚书详解也繙检合五十巻遂録而蔵之详见汪森跋语】新兴教化为根本【龙溪县志经为新兴令改徳清専以教化为首务】古壁精微与扩充诗义云烟谁过眼【森跋云经著述更有毛诗讲义是森所蔵亦无此种或竟散佚无存或复有収辑之者皆未可知也】珍斯片羽愿研穷
　　咏和阗玉云龙瓮六韵
　　巨质和阗贡良材作瓮堪云容垂碧落龙徳出深潭从类竒文覩应声精赜探僧繇画超絶韩愈説包含那有尧年露非无园客蚕遐球如近赋屡获以为慙
　　题南宋两朝纲目备要二首一韵
　　侂胄家奴扺罪宜禁军何致似兴师【书载收侂胄时命殿前司中军统制夏震选兵三百防防别选兵二百守其府门夫侂胄虽窃权实臣分耳有罪执而诛之不遇擒治家奴其事甚易何致多烦禁旅俨如敌国乎】深谋尔日出弥逺月落还如星替之【除侂胄之议建于史弥逺迨弥逺柄政其擅权用事専任佥壬奸恶防与侂胄无异何不鉴其覆辙耶】孟浪挑金固匪宜幸和可忘诘戎师西山岂啻工章句一疏兴衰实系之【真徳秀论和议大畧云为者当示人以难犯之意不可示人以易窥之形况彼之待我者方骄我之恃和者大重恐盟好既成志气愈惰宴安鸩毒之祸作彼乗我不备以长其谋将无以应愿以通和讲好为权宜以修徳行仁为实务搜讨军实申儆邉防如是而国势不张外虞不弭者未之有也徳秀此疏于安危盛衰之故实能切中岂徒讲学工文已哉】
　　题木刻三益屏
　　益者尝闻友有三品抡植类孰称堪松贞竹节梅传信鍼古叶踈花带馣何必石泉资防缀相于雪月适清酣是谁刀写为合相不朽屏中一指参
　　题恽夀平山水画册
　　高染横峦低防泾香盈春宇雪盈庭恰如邓尉山头望遥剩洞庭两防青
　　右万横香雪即用其韵
