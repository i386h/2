<!-- { "loadSidebar": true } -->
　　辨周官诱海上弆闻苏节持【蛰虫咸俯　以上九月霜降中三侯　周礼秋官穴氏掌攻蛰兽各以其物火之注云将攻之必先烧其所食之物于穴外诱出乃可得之　　御制诗注以诱杀为乘殆不仁与王政相戾明辨其诬又以蛰兽所聚食物皆蔵于穴中从无积于穴外者因引汉书苏武传武至海上掘野鼠去草实而食之考字书去与弆同以辟释经之误于辨讹订谬之中尤见　　仁育好生之意】九日已过寒料峭【臣倪承寛】小春又届景熙怡【二句由秋入冬】棱棱绉未坚成片防防流裁薄有澌【水始冰】迹滑霜铺临短彴【臣陆钖熊】声猜雷动碾康馗【地始冻　　　御制诗注以冬月既冻以后地始坚重载之车乃得驱行无阻于北方风土真相脗合】形韬华翟归溟澥气吐层楼现藻楣【雉入大水为蜃　以上十月立冬节三侯】隮宇早瞻桥影防【臣陆费墀】寒霄宁复劒光垂【虹藏不见　　　御制诗注云虹因雨霁夕阳照映而成夏日恒见至秋已弗恒见谓应小雪似迟今验之气实为不爽】髙卑定位昭三极阖辟藏根蕴二仪【天气上升地气下降】大块凝严终是始【臣叶观国】
　　【御制】元枢旋转运还推【闭塞而成冬　以上十月小雪中三】号寒亦自能知节曷旦浑如解报时【鸡鸣不鸣】交有于菟那畏冷
　　负徴寅客漫传疑【虎始交　虎为寅兽亦云寅客见真诰伏读　　御制文有辨后汉书刘昆传虎负子渡河之事以虎乃猛兽岂知仁政又焉能推太守意不伤民而去其诬显然可辟旧史不经之说】皴纹坼俨鞭抽笋纫馥诠殊佩扈蓠【荔挺出　以上十一月大雪节三　荔挺草类与离骚之薜荔香草不同　　御制诗注凡于名荔而异种者徴实辨名了如指掌】字绾萧家怜腕弱【臣王懿修】操充陈仲忍膓饥【蚯蚓结】别羣
　　文囿重生角勘误灵台皎列眉【尘角解　尘鹿麋等类南人多弗能识故注疏沿譌从无辨证我　　皇上于壬午年既辨明鹿与麋皆解角于夏复于丁亥冬至　　命侍衞至南苑视所谓尘者正当解角而月令又误以尘为麋因　　命改正灵台时宪虽月令传行已乆】
　　【仍而不改而　　颁朔所乗徴为典故不袭经生陋说矣】泉脉初温溶玉乳【臣童鳯三】井华欲动漾湘瓷【水泉动　以上十一月冬至节三】首涂洄溯书千里爪迹勾留水一湄【鴈北乡】居借林巢容拙妇【臣呉夀昌】俗陈昆璞抵刍尼【鹊始巢　昆山之旁以玉抵鹊语见桓寛盐铁论相传俱不得其觧自　　平定西陲和阗入宿卫者防　　询及回部诸城皆有鹊而和阗独无且相传其地不可有鹊故见而抵之盖和阗为昆山旁支地数产玉不甚贵惜】【或如桓寛所言亦容有之惜俗未知其故耳详见　　御制说中】如句音恰谐登木【雉雊　以上十二月小寒节三　鸟鸣必用力以扬其音故多屈其颈　　御制诗云禽鸣屈颈象如句雉雊应于音义求仰见　　赋物之工并寓考文之训】从乙形还验伏埘【鸡乳　　　御制句从乙从孚元鸟喻象形防意于六书之义赅括精详】月晓霜空摩汉防【臣孙士毅】
　　【御制】云平雪尽遡风追【征鸟厉疾】冻坚太液冰嬉试队聚羽林嵗赉施【水泽腹坚　以上十二月大寒中三　国俗冰嬉之技每嵗自冬至后至腊日于太液池按八旗分日简阅别等颁赉于练兵讲武之中有行赏习劳之义诚万年良法也】槖籥贞元运无息勑防惟凛日孜孜
　　题陆治乔松青嶂即用其韵
　　瀑水垂垂思赴涧【是帧陆治原题用上平声文韵而首句千种桃花谿更深句乃下平声不可通故用仄韵以别之】夏山霭霭欲生云髙人松下剧谈处应喜诗材得防分
　　咏汉玉盘龙觥
　　龙尾则常咏【汉玉龙尾觥内府所恒有屡经题句】盘龙斯始题琢磨出别様耳鋬可轻携抚不留手迹观犹契道倪只宜檀阁谁酌玉东西










　　御制诗四集巻八十五
　　钦定四库全书
　　御制诗四集巻八十六
　　古今体一百十九首【壬寅二】
　　新正幸御园即事得句
　　奉时行庆典攸存撰吉平明幸御园日已逺哉尚余忖景如故也率难言冰铺东沼奁呈镜素积西山屏罨轩傍午春云又徐布再霏诚益沐
　　天恩
　　清晖阁
　　春未几分妍清晖却洒然有牕明暖日无鼎不祥烟惬矣玩书史厌哉聴管灯台弗教设为特似先年【清晖阁中自雍正年间即有灯台为元宵庆节之赏向年亦恒于北侍　　圣母灯宴兹不复设矣】
　　素心堂漫题
　　人孰无素心其人本不少孰知七十年侵寻我已老讲学及谘政鲜可同懐抱谓人弗如巳厥过复不小偶来坐堂中摛笔难成藻
　　虚明室
　　纸牕糊以玻璃片内外虚明洞洞然一指设如揜其目泰山不见是谁愆
　　抱朴草堂自讼
　　茅茨古所尚巍乎弗可暨今也大不然徒以供景缀室同政岂同言之増惕愧知而未能行嗟乎愆益积
　　澄虚榭
　　水榭俯平湖澄虚在眼前循名今畧殊以犹结冰坚责实隣无当而予有进焉冰下非水乎其虚自依然更恊中孚义即景悟羲编
　　题鞶鉴图
　　子安为序令狐跋遂使鉴鞶永禩传排字巧成双韵叶钩枝旋看八花妍【四库全书内有宋桑世昌所编回文类聚一书内载唐时鞶鉴图一失名王勃为之序称南海好事者示予云当今才妇人作后有令狐楚跋其图鞶曲纠结转轮钩枝为八出铭语排次其上左右廻旋读之皆成韵又如鉴心作菱花花上八字枝间又八字并环旋可读逓相为韵】盘中陈郡创斯意【玉台新咏载傅休奕有盘中诗注云新本作苏伯玉妻究未定为谁作又是古诗旋转冩之亦不能成回文也惟陈郡殷仲堪酒盘铭礼为酒悦体宜有节云云回环可读始是回文而苻秦窦滔妻苏葱字若兰因为回文织锦名璇玑图宛转读之至二百余首别踵事增华矣】机上苏媛可并肩不与世间留姓氏防鸾输作有名仙
　　咏周必大天池云帯砚
　　二周于宋可称贤均此葘畬事砚田【砚左侧铭云题此砚周益公用此砚周草葢必大封益公周宻号草也】一晌摩娑兴睾思【去声】石传仍赖以人传
　　咏和阗玉蟠螭壶
　　琢玉作今器笵铜取古型俗嫌时世様雅重考工经虽匪金银错依然螭象形酒浆原弗贮只备挿花馨
　　新正逰万夀山清漪园即景成什
　　御园幸以早常年有暇来逰灯节前万夀山光烘【去声】春淑清漪湖态龁冰鲜芜滋三白茵先染栁拂六横带欲牵佳处寕须盼明媚化工醖酿示神权
　　玉澜堂
　　冰凝那得澜镜铺原似玉一二二而一何必拘名目有风亦弗动是物皆归烛持此静照意勑几学无欲【每至清漪园先坐此堂传餐理事】
　　道存斋
　　有暇问溪园寻沼遂得门缀灯嫌缛节梯几玩书轩砌草渐増色盆梅尚号温讵无所目击艰矣道之存
　　题乐夀堂
　　面水复背山因名堂乐夀初六本无意义托智仁苟后因阅宋史知与髙宗偶彼其耽燕闲率非吾所取【宋髙宗内禅后亦有乐夀老人之称维时外患方殷髙宗不思卧薪尝胆以复祖宗之业而急图息肩谢责所谓晏安鸩毒寔吾所不取也】设吾老逊政斯寔
　　天恩厚古稀犹孜孜【前嵗庚子余七旬万夀因刻二寳一曰古稀天子之寳一曰犹日孜孜书画并印用之】副望庶几否
　　停霭楼
　　霭乃云之容岚则山之气昨歳避暑荘精騐得此义【俗称朝岚夕霭于物理字义均未协其误始于李商隠昨嵗在山荘有岚霭诗曽辨其讹】斯楼曰停霭与岚实殊致倚防了不寒而妙揽容裔睾思泉明心无能继五字
　　无尽意轩有会
　　人孰能无意意亦孰能尽祈年愿屡丰吁俊思汲引自我尚如斯人心底须问【叶】山轩寓以名而却无实准此真善副名纳景泯区轸
　　知春亭
　　韶春归迨廿余期【昨嵗十二月二十一日立春】天意人情胥向怡笑指孤亭善享帚可知物物实咸知
　　题藻鉴堂
　　溪堂妥帖俯昆湖凝冻流光坐拟模风物又看隔歳矣形容一照异前乎我观要以民观并冰鉴寕将水鉴殊设更量才喻玉尺其难惟是意厪吾
　　景明楼
　　长堤横亘两边湖湖上楼栏偶一扶因忆岳阳记中语神怡心旷若斯夫
　　睇佳榭
　　冰牀碾过冻湖涯未鬯韶光气已谐逰睇今朝防心处乃知含蓄以为佳
　　懐新书屋
　　鳞塍积雪未全消农事西畴兴尚遥却已盼春舒栁眼懐新寕渠只良苗
　　治镜阁
　　层城飞阁沼中央治镜题名义可详冰监却非殊水监政荒率自始心荒以兹切切懐无逸敢即熈熈乐小康外靖内和逢歳美是吾方寸惧滋长
　　云松巢
　　云以松为盖松将云作衣迭为賔与主全冺是耶非古处【上声】巢如此今名室庶几英英合肤寸甘雪冀雱霏
　　邵窝口号
　　邵窝寓意因安乐偶憩翻思与邵殊玩易忘尘彼诚有皥民熈世我犹无
　　澄鲜堂
　　溪堂责实与名殊鱼陟依然冰负湖翘首题楣如有谓澄鲜亦祗在斯须
　　石舫
　　兰舟艰泛全收坞石舫依然冻浦边氷亦弗收水弗泛可称不与物俱迁
　　水周堂
　　意行朅至水周堂四面冰光晃日光设事悟知冰即水不波则亦定何妨
　　清可轩
　　肩舆至山阴山半有轩妥耐可憩众人遂倚轩坐北望烟村近田蚕盛灯火一日民之乐禁乃与时左轩自弗悬灯名允副清可
　　搆虚轩
　　轩据小冈顶因名曰搆虚即景抚嫩韶静思于此如其来本无方其象乃有初气和与物华以是为权舆辞玩周流处妙哉惟不居
　　澹寕堂
　　水澹祗成澹冰寕乃是寕今朝凭合撰妙理契常停因识不波处何妨如鉴形顕仁藏用际可以悟羲经
　　题角画屏
　　是屏以角雕作山水竹树亭桥人物种种工肖前此所无也然巧日新而朴弥逺诗以志感
　　匠氏心机无不为角雕纶钓出新奇羡鱼原是羡乎利刻画人寕大异兹
　　右荻浦垂纶
　　刀笔写形日以多未能返朴叹如何水亭髙士目鸿处甯氏无殊扣角歌
　　右栁塘闻雁
　　咏定甆椀
　　簇粉堆花双鳯防色惟殷尚朴无奇侵寻朱氏宣成代遂有精描五采施
　　文源阁
　　四库钞誊将逮纪文渊蒇事幸堪论【编録四库全书自癸巳年迄今将及一纪文渊阁所弆一部兹始告竣弆阁矣】再斯畧易此为继成亦可期始实繁【文渊阁所弆全部三万六千册已成以纂辑不易兹第二三四部则照纂辑已成者钞録较易询之馆臣称均陆续开工各已缮就万册以上云】却笑博那能强【上声】识由来要不在多言昌黎原道从头读应识文源即道源
　　趣亭
　　防缀假山搆趣亭竖峯戌削坦溪泠试言趣者应何在抑在史乎不在经
　　月台
　　月台东向得于先初度冰轮倍觉妍设以襄阳帖相较枪【上声】毫尚自逊其颠
　　品诗堂
　　五十年前此书堂依然挿架霏芸香一歳之中偶一至至亦随去何其忙书堂未免主人笑刮目以待仍故调品诗品己品人乎祗増白髪星星髦
　　旷然阁
　　层阁髙临冻浦边嫩阳积素玉生烟沿堤细栁犹迟放纵目真教意旷然
　　静香馆
　　绕砌春滋蕙临池夏放荷此时均尚未鼻观却如何有嗅嗅应尽无縁縁不磨博山亦弗炷自领静香多
　　夏隠亭戏题
　　四山秃树阴未鎻亭故翼然当面呈【夏隐者谓四面皆树至夏则亭隐而不见也】设使质之夏小海此时其隐恐难成
　　安澜园十咏
　　葄经馆
