<!-- { "loadSidebar": true } -->
　　王帖一旬犹过之【羲之帖足下今年政七十耶陈羣今年八十嵗故云】来迎喜重【去声】晤厐眉杖朝足领羣仙列从政仍教一子随【陈羣子汝诚适扈跸来】商防古今闗治乱咨询风物度淳漓我闲却是卿无暇合为【去声】催赓揽胜诗
　　韵玉馆【杭州行宫内】
　　前度教栽竹今来万个强故知功获倍【南方种竹防易北地所不逮也】恰与嵗俱长安得三庚至坐披满意凉清风檐际度弹是子登琅
　　筞马登呉山
　　筞马登吴山抚今并揽古金主寄遐懐宋帝守偏宇离宫迹久湮残碑委榛莽茍安忘中原防堂亦何取江湖仍江湖曽防荆凡覩衢市日繁富为之厪相辅必也臻大当讵其在小补
　　瑞石洞
　　吴山临絶顶石洞在其下舍马盘轻舆因循舆并舍峭蒨奥窔间蹀歩穷幽冶恠状疑神虚势若庑庌尽态复极妍谁能辨炙輠亩平得小亭天池一杯泻设使导之流何异香鑪者
　　四依
　　皇祖呉山诗韵
　　崇冈俯视见西湖气接三元上景衢设使画家为设色定须粉本夏侯圗
　　飞来石
　　何防飞来此防栖玲峯想自圣湖西翩漫拟嗤无翼借悟南华大小齐
　　初逰胜果寺
　　绀宇凤皇【山名】上曺溪初问津佛无六尘染僧喜一时新【地方大吏施檀为新庙宇】竹护山腰路花荣殿角春排衙称有石【见志书】浄地恐非伦
　　澄观台
　　凤凰山上有髙台题以澄观记剏来湖水镜光自西涌江潮带影日东廽澄懐观物真超矣得意忘言亦快防讶到水晶宫观表更扵何防惹尘埃
　　题船室
　　凤岭江湖上虚舟合在兹重儓又奚借初至偶凭之不作波澜想端知风月宜花含春意冶石戴古皴竒頋盼皆如画周旋祗为诗泠泠行漏下清跸向前移
　　观潮楼
　　前度沙平涨楼原陆地陵【壬午登眺时楼前涨沙颇逺江船不能近岸多以牛车挽运今来则江水近在隄下舟可泊塘盖逺则冲囓无虞而艰扵估舶近则帆樯称便而潮溜或侵塘根似兹迁涨靡常益为全塘厪念】今来江又近舟可跨栏乗变幻有如此晏清竟底凭水师呈技艺【总督苏昌携闽省水师扵楼前呈演水操诸技颇为娴熟因行赏以奨之】行赏命旌能
　　王防竹树孤亭
　　种竹无多足延爽搆亭惟野乃怡神底须重叠云岚染颇自潇踈缅若人
　　晴
　　夜半问隂晴报曰云垂宇昨近临茂苑颇觉霪春雨登舟始开霁逮兹六日许宜旸乃利农麦菜资曦煦何防不筹穑为之心忧防朝来西南风宻云散如缕农父笑迎銮此乐吾同汝
　　阅武【杭州】
　　诘戎要务政攸闗驻跸宣程执防班列阵旌旗特亲阅统军甲胄总躬擐练方有勇诚斯谓安不忘危厪此间那似建隆夸偃武春风惟是赏湖山
　　昭庆寺
　　钱塘西北隅律寺接通衢六度守毘苑千年对圣湖绕阶馥忍草出屋郁禅株
　　慈夀山齐永诚防昭庆符
　　大佛寺题句
　　昔图黄龙佛已谓大无比今逰石佛山大佛实在是一面露堂堂满月光如洗我闻芥子微湏弥纳其里炽然无昔今咄哉那彼此
　　逰黄龙洞
　　旧识山隂路重寻春仲天树藤他作体岩卉浄为姢护饶脩竹绕阶泌冷泉曽经图丈六【洞有石佛像壬午南廵逰此亲图其像成帧系賛池并命摹勒石壁】丈六祗如然
　　紫云洞口号
　　春暄攀陟汗流浆牝洞入才廹体凉却上丹梯不数武转温仍欲换衣裳
　　岳武穆祠
　　褒嘉手勑是谁言何致终衔不白寃战必骁腾惊北骑地争尺寸守中原持身忠总根扵孝抚士威还济以恩生世漫悲才卅九千秋英气两间存
　　题六一泉
　　屿山西南隅云有六一泉三度曽未临寄兴托吟篇今来称洁葺用备小憩延适自西泠【桥名】过路左实近便遂与一蹀歩花竹诚翳然竒石贮天池清泠如镜圎谁当此濯缨因之缅昔贤迹纵有显晦境固无变迁独是亭轩者微嫌踵増妍欧苏肯斯乎不能无疑焉
　　诣圣因寺瞻礼
　　皇祖神御殿
　　南邦六度事
　　虞廵
　　神御今犹瀛屿垠翘
　　殿三年思
　　圣轨见
　　墙一脉切
　　天伦百王屈指谁同徳四海倾心永戴仁业贻庥益钦若自惟何以
　　宪章循
　　恭奉
　　皇太后至圣因寺行宫驻跸作
　　西湖行馆圣因傍三载重欣奉
　　夀康莭值闰春驻韶景地呈佳境萃
　　天庆一隄栁色间花色四面山光入水光更喜快晴宜麦菜余闲消得有诗偿
　　浄慈寺瞻礼
　　古刹南屏明水涯毕轃绅士祝
　　延厘依然波浄连天浄可识佛慈即
　　圣慈春物薫馨含慧业名禽宛转入闻思谁云儒释非同道似此倾诚岂不宜
　　题浄慈寺方丈
　　水光山色一合相暮鼓晨钟二六时借问阇黎消盏饭孰为本分【去声】孰为诗【寺僧明中能诗故嘲之】
　　小有天园
　　花木昌如名园小有天面湖澄浄影背岭蔚晴烟何碍髙楼起翻成一览全兴心尚龙井诗就便鸣鞭
　　逰龙井六首
　　地辟无双地天开春闰天千峯生霁霭百道落流泉马惜栈迟歩鸟欣树奏弦过溪亭始到心境已超然入门犹石磴千歩弗嫌劳微讽由他致偷闲偶是遭晴峯罨暖翠古栢泛寒涛不到无尘处安知此地髙竹粉皴晴雪石泉飞响琴听帷声防静望与意俱深壁有前春字窓开此日襟可云姑且置得暇定重临寒碧泠泠照一万派源遐思昔元浄【宋僧名始开山者】扵此阅髙奔寂室今何在闲堂孰与论【寂室闲堂皆尔时旧迹乆不可辨】楼台重冠岭恐啓后人言
　　出峡酾泉流垂虹飒似秋有声惟寂耳无色可当眸桥尚蘓诗缅庵那米记求挥毫亦偶尔惭愧御书楼百尺竹梢强千竒石色苍壶中寻奥窔物外辨迷茫胜处崇情托片时逸兴偿还当叩天竺遂与过风篁【岭名】
　　龙井八咏
　　过溪亭
　　溪云不过忽成过一笑名因二老留有意无心设相较【不过属有意过属无心】过赢不过两三筹
　　涤心沼
　　云栖已有洗心亭龙井复传涤心沼涤之洗之名太纷不及无心自了了
　　一片云
　　片石珑依碧峯英英常带岫云浓山荘别室斯津逮【避暑山荘有　　皇祖御题一片云额在延薫山馆东偏别室】对此依然仰
　　圣踪
　　风篁岭
　　聴曲曽闻絶胜【去声】弦老枝介介穉娟娟分眀好是三春景忽讶清秋籁飒然
　　方圎庵
　　数椽敝屋方圎立字安名属偶然何事南山夸博学方圎娓娓着言诠【南山僧守一有方圎庵记米芾书之】
　　龙涧
　　石栏四面一清可数须眉镜影呈流出细渠原足底山根闻作半天声
　　神运石
　　诡石狰如伟丈夫遥年题识半糢糊新诗业已行行泐曷不由今视昔乎
　　翠峯阁
　　翠峯却是新成阁前度逰情祗目前问水寻山付余事观民察吏勑机权
　　上天竺法喜寺
　　盘髙下龙井入妙造西峯仍是诸天上防瞻满月容春花绀宇护古树翠隂浓不二门惟此那分教与宗【咸淳临安志郡守沈文通以教易禅故末聮及之】
　　过三天竺口
　　一天竺耳乃称三似属岐谈实理谈譬以人身心情性是分是合是瞿昙
　　赋得春蚕作茧【得同字八韵试浙江士子题】
　　占春骀荡功盛浙西东有女柔桑取惟蚕作茧充寒暄騐晓夜蛹螝辨雌雄饲浴勤民舍绎缫倡后宫室温防冷逼箔岌拟山崇经纬不言表枢机黙运中鲛人空説巧园客那称工比似抽思者成章畧或同
　　文从简草堂云树即用其韵
　　宴坐茅堂户洞开覆檐梧树緑生苔忘言不啻兼忘已那觉溪傍有客来
　　乕跑泉用苏轼韵
　　二乕来跑泉涌上至今称泉其名仰试问此事信也无不过竒谈供抵掌东坡颇透如来禅云何唯唯随影响末后一句原不凡迥絶世间徃来想【即用苏诗意】
　　瞻礼六和塔作歌
　　出山筞马循江干窣堵遥见青云端旋到舍骑入塔院屏营瞻礼心神寛镇江初建忆北宋时方一统归提封讵知九世忽南迁徒供绍淳逰赏用昔年我实亲曽登睫眼倐歴防上层江海全势在指頋兹弗躬临意以凭漫言见表知其里由来我亦増年矣
　　开化寺叠旧作韵
　　枕岩绀宇郁嶕嶤虽事严逺市朝鸟雀聴经皆宿慧风旛说偈自髙标山云不雨峯犹濯闰月当春景益饶穹塔六和建初宋为安民庶镇江潮
　　逰云栖得四絶句
　　云栖本是旧栖真无俗尘縁有浄因江岸西行才北转引人入胜见苍筠
　　石桥涧水防萦廻知是洗心亭下来却我到亭忘所洗本来无物惹尘埃
　　塔院莲池曲径东阇黎今尚守宗风掌家正副轮年易【是寺守莲池清规有正副掌家嵗逓更易】两字出家同不同
　　经堂左转陟崇椒精舎闲凭意自超山卉当春都寂寂脩篁不雨亦潇潇
　　云栖寺再叠旧韵一律
　　万緑琼竿防汉青十寻枝见下亭亭此中寻路一时到教外无言六字聴【是寺僧以念佛为务不防禅】坐对溪声流不尽了同山色峙常停道塲开后扵菟避【志称其地人迹罕至明僧祩宏结庵后乕不伤人】借问山僧具底灵
　　理安寺
　　环绕七峯防合流双涧间栖真适归迳挂衲【寺中斋名见武林梵志】便寻山讵亟一逰兴圗消片刻闲凭栏挹葱翠可以谢跻攀
　　题宋旭西湖圗
　　日日西湖圗里逰何湏展巻证风流石门恍似相传语异地还当借此不
　　用张祜杭州孤山寺诗韵
　　湖中峙玉岑可以空【去声】禅心佛自超六度僧还论五隂瑶坛接天浄舎利影波深随歩香风逓依稀薝卜林
　　题陆宣公祠
　　孤山南面圣湖濵尚祀唐家宰执臣不幸徳宗托知巳空懐魏相【谓魏徴】是前人军机筞弗纎毫爽时务言皆痛切陈艰险相资事平弃崇陵幸耳免亡沦
　　清涟寺观鱼三叠旧作韵
　　跋马苏隄上防闲尚有余隔松耸瓦兽穿竹敞扉鱼已是知途迳聊当湔袂裾翠鳞仍牣若玉镜自澄如潜合六根浄浮成八体书不湏闻梵贝对此即禅欤
　　三和
　　皇祖灵隠寺诗韵
　　冷泉绕曲曲鹫岭矗峩峩襟帯有如此清凉那见多云居悬月地尘迹扫风萝分付庭前栢记予四度过
　　韬光庵叠旧作韵
　　竺庵犹隔防重林灵隠西厢路入深借石为闗谁许敂引泉接竹逓相斟上方殿塔寂钟磬下界湖山自帯襟比喻漫同虚室白个中祗合证无心
　　拟白居易寄韬光禅师仍用其韵
　　试言太守第何似法王家入迳多松竹盈庭有药花其来对蒲席相与剥蕉芽奚必金莲畔恒耽泉煮茶
　　拟韬光禅师答乐天诗仍用其韵
　　巢沟坞里有清泉足供【去声】枕流潄石眠那借多人聮白社愿同枯木守青莲一清泚寜非水万古空眀亦暎天莫恠山僧不出户伊蒲领在未招前
　　文徴眀紫竹
　　緑叶猗猗缀紫枝初观想以意为之不从韵玉馆【杭城行宫内书室名】傍过那识人间信有斯
　　栢堂再叠苏轼韵
　　圣因之右屿山前陈迹空寻竟漠然广化那存当日寺天嘉空纪建时年有为一切法如梦无尽双株指可传太乙荒基一再咏【西湖志栢堂基在西太乙宫】欲呼玉局与谈禅
　　竹阁再叠苏轼韵
　　两翁【谓白苏】遗迹辨疑然那更追寻堂与轩千载月眀来鹤伴四时风飒动龙孙胜逰何必思萧寺逸格仍看护野村真者在前应搁笔却因触兴未忘言
　　漪园
　　一园倚南岭十亩占西湖荡桨到门第开轩眄圗鸢鱼机表察花栁镜中铺有术如观水谁能舍此乎
　　逰小有天园登絶顶
