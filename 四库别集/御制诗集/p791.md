<!-- { "loadSidebar": true } -->
　　卫辉连嵗旱日夜我心恻赈救求其宁已不遗余力蠲旧免新征庶其畧苏息奈何未悔祸春复阙雨泽吁嗟我赤子那免沟壑瘠纵幸夏至前渥霑盈尺借种【上声】种【去声】晚田仍望秋有获元气岂遽复那忍追呼逼预免今年赋少济闾阎厄【卫辉一带连年旱灾甚重虽屡经降防加赈蠲免积欠并将本年钱粮缓至秋后征收但念积歉之余元气难复即使夏至前得有透雨秋成尚逺民力仍艰完纳因即降防将卫辉府属之汲县辉县新乡淇县获嘉延津濬县滑县封邱考城及附近灾区之武陟阳武修武原武等十四县本年应征地丁钱粮全行蠲免俾吾民安心耕作以待西成】其余邻近属殃及池鱼剧防缓防加赈极次以为格【邻近灾区之开封归徳河南陕州许州等各属雨泽亦属愆期麦秋已失望其受旱较重之祥符陈留兰阳仪封荥泽内黄六县歴年带征缓征各项亦即加恩全行蠲免次重之杞县通许尉氏洧川中牟汤隂六县蠲免十分之五鄢陵荥阳禹州安阳四州县蠲免十分之三至受旱少轻之陕州灵寳许州临颍襄城郾城长葛河内济源孟县温县临漳林县洛阳巩县孟津嵩县永城鹿邑柘城虞城夏邑太康扶沟西华等二十五州县所有本年并四十九年未完钱粮及歴年带征等项俱缓至本年秋后征收以纾民力其各该州县极贫并加赈一月口粮仍谕该抚率属实力妥办务俾均霑实恵】申命大小吏饥溺视已迫俾民受实恵赎我君臣责
　　首夏池上居
　　池上居诗不可无识将嵗月以详乎明来昨往今非住老至壮过幼更徂设曰鲜民慙视彼惟斯育物未忘吾对时中有权衡在肯作吟风咏露徒
　　题兰亭八柱再疉旧作韵
　　逸少兰亭帖学摹自幼龄至今迷径路徒尔叹芳馨似玉犹含璞如金始下型六家萃佼佼【是帖以董其昌戏鸿堂所刻桞公权书兰亭诗为权舆因命照原刻双钩廓填为一本又于石渠寳笈中得栁书兰亭诗真迹为一本又得董其昌临栁巻为一本又检内府所蔵虞世南褚遂良冯承素三家摹本兰亭凡三本荟萃为六家】八柱峙亭亭【以前六家益以余所临栁本及命于敏中补栁书漫漶之新本共成八巻刻石题曰兰亭八柱帖云】庶借步兵貌得观御史形临流坐竒石抚竹步闲庭厯揽心神惬秘珍星斗零【干敏中又已成古人与诸家真迹均似晨星矣】宁非玩物类太保训应聴
　　周天球玉堂砚
　　取友资他闇以章【櫽括天球自铭语】浴兰津逮玉兰堂【是砚有周天球铭左侧镌浴兰轩三篆字天球少逰文征眀之门玉兰堂乃征眀书室故云】书笺画巻常珍赏悟自个中流出芳
　　再题徐贲狮子林图十二帧
　　长巻多年蔵石渠【倪瓉所画狮子林通景长巻久入石渠寳笈屡经题咏】盍簪十二见兹初方知数典因维则卓荦雄峯奋迅如
　　右狮子峯
　　一峯棱棱出尘表澹含旭影宜清晓广孝本是个中人却舍髙闲就烦恼【帧中诗不著名陆深以为广孝所题】
　　右含晖峯
　　杰峙偏宜古树傍银蟾掩映吐东方一看动影一防静动静其间趣可详
　　右吐月峯
　　髙跨石梁俯碧澄武夷名目借来称姑苏防度南巡处踱步其间我亦曽
　　右小飞虹
　　茅庵趺坐独安然五字吟成道衍传可忆夜深微服往当头棒喝是何禅【陆深跋载广孝还吴夜深微服访其师于狮子林师扪其顶未蓄髪曰和尚留得此在又云和尚撇下自己事却去管别家事可谓本教中棒喝手广孝应为猛省】
　　右禅窟
　　防个筼筜致谷深册成徐贲巻云林明初元末五百载介节依然矗郁森
　　右竹谷
　　名存十一一失注跋识陆深云雪堂【徐贲所画十二帧每景各分署题惟第七幅未署自是当时遗失陆深跋称当是雪堂云】儒墨由来不同道重儓何必效游杨【狮林第七景曰雪堂按游酢杨时立雪程门乃儒家语僧寺以此名堂援儒入墨不免重儓之效耳】
　　右雪堂
　　白云如榻承青巘维则因公两放防不独缁衣黒甜趣可知螺顶卧犹酣
　　右卧云室
　　三间野阁倚岩隈恰喜南枝戴雪开防防圏圏色空处不妨一例问之梅
　　右问梅阁
　　谁家柏树不庭前孰是能因孰所縁寄语擎拳防拂者指头莫认赵州禅
　　右指栢轩
　　玉鉴当前色即空澄波妥贴漾松风池邉儒释相商处形影应云同不同
　　右玉鉴池
　　无心可汲待明王【用司马迁屈原传意】烹茗浇花日用常别业久讹作倪氏谁知今复属乎黄【吴中狮子林旧传云林别业沿讹已久兹得徐贲画册始知旧为僧寺今又转属之黄氏矣】
　　右冰壶井
　　首夏青龙桥西
　　偶忆香山因一过偷闲小试咏巻阿菁葱吐穂多町麦羃防拔苗遍垅禾农况桥西庆稀见景光夏首入新哦静宜驻以期五日搆筑非差差更【去声】何【每来不过驻数日自谓搆筑多景属差耳】
　　驻香山静宜园
　　今春好雨两逢时【今嵗自春仲得盈尺雪后复于三月初九及廿八日两次得雨】迩日微干望继滋散闷山西【香山一带总称西山也】亦偶耳缱愁河北那忘之【河北卫辉等属望雨无刻忘之而奏报至今未到缱念日増】来因隔嵗兴懐异憩值小年与静宜却是未能静宜我试看泉石待吟词
　　题栖云楼
　　倚巘山楼荟蔚然到香山必坐斯先石根已见英英吐树杪旋防羃羃连遮牖不妨青隠画写楹最爱白如绵谓云莫止栖而已肤寸为霖利大田
　　天池
　　今年春雨佳防防山泉旺天池天半渟漪纹叠溶瀁半亩虽弗寛明镜呈无恙青铜借旃磨玻瓈待火匠漫议秘岩中江海恣一放
　　欢喜园
　　小筑山园傍梵宫曼陀罗【牡丹花梵语谓曼陀罗】已谢花红问予欢喜于何是适见芃芃麦穂中
　　题香岩室
　　香山山室号香岩提要欣兹了不凡三界惟心该浃宙八还辨见悟楞严红多贴水泉声静绿欲锁林峯色巉金弗博金此何谓重儓七字更须芟
　　超然堂
　　太古山之中小年夏惟孟阅嵗乃一来讵可孤诸胜肩舆数息行窈窕寻无賸茷骩穿林扉屹穷岩径始造亩平处云坐而凭斯地既超然心亦与之凝觅了不可得是谓安心竟
　　旷览台作歌
　　每登旷览台无不作歌酬兹来作歌歌何事乃因卫辉一带连遭旱而忧他处二三寸则已接润彼因亢久赤地千里袤他处四五六寸可即称透彼惟一二寸被终非优以此日夜虑民窘缓征加赈乃至今嵗正供胥免收此台旷览足以骋逺眸南望弗见彼民沟壑流虽云弗见心繋悠亦幸弗见耳设见吾民困苦状食将不能下咽増惄愁
　　碧峯馆
　　叶疎峯姿瘦叶密峯姿隠斟酌其秾纎夏孟为平准色不碍其碧形更露其蕴风声落偨池日色炫嶾嶙停舆小憩间五字传神允
　　静室
　　静室诸峯上岧嶤出众林地佳得扵逈物理效其深圗画天然设文章大块任青郊农事好凭揽慰予心
　　竹罏精舎
　　到处居然设竹罏越瓯犀液助清娱灶邉陆羽莞然笑忙杀中涓有是乎
　　精舎何曽傍竺庵贡来新试雨前堪恵山吟瀹昨年景佳话翻成往事谈
　　学古堂
　　静宜燕寝处学古旧名堂汲绠绎惟永宵衣敬不遑夏初树张防春去卉收芳傍晚山云重心希其雨霶
　　晓
　　一夜问云容时浓时复淡晓霭犹恋峰旭升散以暂麦穂灌浆渥润资饱餍农况素所谙于泽贪无厌既惜既以怦优霈殷颙念然此尚可待河北洊饥痁佳音犹未至是用深愁兼
　　妙髙堂
　　普门院侧妙髙堂瞻拜因之小憩偿大士本来无相示髯翁翻以得名扬【妙髙堂为此处旧有之名盖取金山苏东坡所题也】昨年今日何分别【昨嵗六巡江浙来往金山有妙髙台诗】燕北江南孰幻常七字促成命舆去未能消得个中忙
　　来青轩
　　山静日长虚轩向逺开万林蔚有致一碧净无埃目画谁为送心诗静与陪因之生别解青实共人来
　　海棠院口号
　　设无实者名何有此院居然名海棠却是实花谢已尽应思名较实犹长
　　雨香馆
　　山馆虽弗遥乃在岩坳防笋舆数息登肩者劳并虑巘歴以穷至止轩据可悟不因艰其易鲜致遇昨晚云气浓期雨香生树失望今之来檐额徒观故树香亦奚要农功待则遽
　　揽秀亭
　　回廊防磴蹑而登牖朗玻瓈亦可凭诗格莫嫌贾岛瘦一峯当面独清胜
　　翠微山房有防
　　山翠自万古道心曰惟微两似不相涉试言其庶防解者称平处【尔雅注山未及顶上在旁陂陀曰翠微陂陀者平也】得名所由依平则近乎道而山实无私故每临山房克巳以为期
　　玉乳泉
　　石泉假借乳名之不止乳増谓玉斯似此纷称将何底字成哭理诚宜
　　山树依然借雨香【适自雨香馆小憩寻山路而降详见题馆诗】石泉不改四时凉岭巆陟降寻径路细韵淙淙聴以长
　　亦有三间筑亩平住防泉色韵泉声仆人掬手恣快饮体察谁无饥渴情
　　滃然仰出一中沥液悠扬理境融闻说庐三千尺让他直下自为雄
　　卓歇歌题胡瓌画巻
　　书画谱载歴朝画卓歇图者不一而足卓歇二字不见于经传因检辽史知有卓帐卓枪之语乃悟卓者立也卓帐即氊庐盖氊庐乃立成者也而卓枪即立枪亦周庐宵防谁何者彼时译汉语取歇息于卓帐之景为图而变其文为卓歇耳即云立而歇息扵义亦通然均为辽时汉人所译语非辽之本国语也余尝谓陶渊眀不求甚解之语为未当若斯类者不求其解可乎
　　卓歇之语六经无五季始述萧辽书尔时毳幕称卓帐【见辽史礼乐志卓立也帐氊庐也】亦名卓枪如周庐【见营卫志】歇之言取息庐义耶律制传汉语呼是以唐末后五季多有人为卓歇图就中胡瓌为巨擘曽有畨马弆石渠兹之卓歇实其类宣和曽庋七巻俱士竒好古称精鉴【是圗经髙士竒收蔵跋称宣和御府所蔵畨部卓歇圗凡七此巻得自吴门绢素碎裂防不可辨命名手装之洗涤缀补两月余乃就精采灿然朱粉毕见云】扵七得一珍琼瑜纑地磔裂重装潢精神复见名巻初【见巻后髙士竒跋】巻首五字题张照顔筋栁骨识不诬徒观风景真惬吾乐利岂分中外殊旧蔵畨马试印证郭雍亟力韩文摹【石渠寳笈旧蔵胡瓌畨马圗一巻有宋郭雍记亟摹韩愈画记体分晰胪列人物而文气恭弱不及韩文逺甚兹故不复效其体】一之为甚其可再重儓不值捧腹夫
　　题和阗小玉屏
　　溪亭觅句
　　古弁先生氷雪姿抚牋把笔自凝思成章试问扵何防应是落花水面时
　　松溪读画
　　展步松蹊消饭行泠泠屐响答涛声相商此景如读画却合周家楼上情【国朝周亮工喜蓄画尝筑读画楼与予田盘命名不约而同详见盘山读画楼诗】
　　玉华岫
　　古寺半山隈隔年此一来绿林方张王【二字皆去声】白业称徘徊不拟同僧语【此寺祗一僧所谓粥饭罐耳】奚妨独佛陪桂花方吐叶【臯涂精舎在玉华寺傍有泉清泠芳润向于此收养桂以其避风向暖且有泉灌注兹方首夏已吐新叶矣】天女作麽开
　　臯涂精舎二首
　　精舎两间梵宇傍臯涂乆矣额楣匡桂盆才放緑琼叶真是闻之以意香
　　意香乆胜天香暂不亦斯来亦不知何似无言调御坐拈花放下正斯时
　　栖月崖
　　路经栖月崖驻辇聊栖处一以息众人一以观佳所佳所在月栖而我未一覩向戒秉烛逰兹更年増许惟是偶揽过坐弗暖席去斯乃孤其名责实意徒怃然而崖与室月自栖终古
　　朝阳洞
