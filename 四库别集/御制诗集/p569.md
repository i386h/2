<!-- { "loadSidebar": true } -->
　　洞庭飞过已荒唐沧酒何来重纪沧遂有高楼临水裔为传遗迹炫仙乡因思无是谬悠事那得因他吟咏偿四库全书今校勘不寕此矣总宜详
　　捷地坝
　　捷地原为减水牐而今易坝议佥同【前此阅视防地牐工见其牐防太高牐墙亦壅蔽不足畅宣涨势且既名减水于坝为宜不应建牐因命裘曰修同杨廷璋周元理防勘议应拆去牐墙改为减水石坝并折低龙骨石一尺使高水不待平漕即可预閷其势遂従之】去髙拓窄豫以泄疏咽除淤恒有工【其下防引河至岐口归海处裘曰修等议今常时疏　濬深通俾无阻阂亦允所请迩年颇资其利】无碍漕艘来往度那忘巡跸测量中沿隄黔首漫言谢尚虑茅檐或困穷
　　化城寺叠辛夘旧作韵
　　舻停安福傍溪濆梵唱依然隔院闻不识全提半提者可真识得释迦文
　　黔黎瞻就跪河隄施惠宣传莫与稽更念逺村茅屋下那无饥泣及寒啼
　　祝
　　厘官吏有同志路便因之谒浄筵讵为精蓝资揽结所嘉众意总防然
　　化城祗合是僧庵却见亭台备憩骖
　　皇祖驻宜未有此率因忆旧更生慙
　　陜甘总督勒尔谨奏报得雪诗以志事
　　甘凉西北气尤寒二月雪应同雨观带积并融盈尺透翻犁摭耒数州寛【勒尔谨奏兰州省城于二月初六日午间落雨向晚疑结成雪至初七申时始止并融化外积地八寸有余佥称为数年来所未有近省各属同日均霑且浓云逺布雪势必广于农田大有禆益】甫经望泽欣被泽遥幸民欢切已欢即恐此心涉盈满为君难识信为难
　　徳州行宫四叠旧作韵
　　连朝已自循水路明日应兹启陆程祗为颐
　　躬众忱切又闻缩顿数间成【由天津至徳州恭奉圣母水程安行极为顺适自徳州登陆至李六庄供顿较逺巡抚杨景素请于适中之曲陆店新建行宫一所　　安舆停憩更觉从容】如前庭树枝较长依旧盆花朶放荣此畨【去声】东巡原有意民经乱后总闗情
　　七依
　　皇祖徳州即事诗韵
　　告功防谒
　　圣齐境驻舆初敬仰
　　奎文在赓吟句屡书
　　休助曾有谚谁何底须肃逰豫亦取义箕畴戒恒燠驻跸徳州示山东大小吏三叠旧作韵
　　瞥眼五年此重【去声】居此来尤觉意慇予小氛固未致滋蔓实惠惟应戒饰虚大法小亷胥勗若寒衣饥食尚肫如民间元气复乎否将以邮程厯验诸
　　题箑头墨梅四叠前韵
　　仿佛拈时笑　【读作伊三防二成伊出梵典】原防以三老榦非龙骨似输陈所南
　　繁露台
　　故里千秋疑信猜【董仲舒广川人徳州虽本广川地今以州学为仲舒故里已属渺茫乃指城南楼谓即繁露台则益傅防矣】城楼耸处久称台都传繁露春秋演谁识竹林与玉杯
　　防防免山东州县积欠诗以志事
　　告凯祝
　　厘诚本图来巡民隠益厪吾昨年禾麦收称有积嵗粮银欠岂无虽是经行已蠲豁更教借项逭追呼【此次巡幸山东经行各州县已蠲本年额赋十分之三兹复防防将通省积欠银八万九千四百九十余雨又因灾借欠谷麦五万二百九十余石无论跸路所经及未经之地槩行蠲豁俾贫民得免追呼】载咨羣吏承宣勉要俾穷檐免向隅
　　题曲陆店行馆六韵
　　平陆原齐邑斯何以曲称虽无峻峰岭却有小冈陵想寓巻阿意遂教行馆増【地方大吏以徳州至平原李六庄程途较逺请于适中之曲陆店増建行馆数楹为憩息之所因奉　　皇太后分顿近程期于　　髙年安适遂允之而曲陆之名与巻阿义合于行馆亦相宜也】弗因多费饬亦为
　　大年登程近
　　体益豫居安
　　福永膺万民总亲上失伍训犹惩
　　赐山东巡抚杨景素
　　前嵗莠民乱山左据河防御速成勲【前嵗山东逆匪王伦纠众侵扰夀张阳谷堂邑三县占据临清旧城特命大学士舒赫徳等董八旗劲旅往捕时杨景素为直藩司并谕其在临清对岸驻兵防守以御贼众外窜景素甫至即燬贼所造浮桥督兵临河堵截贼之泅水而遁者皆殪诸河中贼不得逸旋即勦荡擒诛嘉其能擢为山东巡抚以代徐绩】遂教剧省资安抚信有嘉谋效恪勤已报旧城敉家室【临清旧城屋宇栉比经王伦之扰焚燬者多居民皆挈家走避贼平以后即抚辑米归因其地为南北水陆经途市廛环集商民各及时修缮昨冬杨景素入觐询之则已渐复旧观矣】更看遍野起耕耘兹来元气观曾复宿顿葺修讵所欣
　　醇和堂叠旧作韵【平原行馆内堂名】
　　所思责实以循名两字醇和昔寄情吏治民风今逯否视之犹未愧斯诚
　　麦田
　　麦田近坂复遥冈万顷芃芃緑渺茫颇厌风霾苖碍秀羣称沙地是其常【入山东境以来连日风大尘土较多似防觉短雨询之地方官佥云徳州至平原一带乃九　河故道地有积沙遇风辄起矧冬雪春霖并极霑足地亩仍然湿润二麦可卜丰收所言虽亦近理究不若更得时雨为佳耳】虽云善解虑难解惟有农祥愿叶祥肤寸为甘迩百里颙希嘉以时霶
　　齐河县行馆再曡旧作韵
　　晏安有戒镇深居况以告成启狩舆防挈老扶都赤子暖衣饱食每殷予今朝未异昔年景新句还赓旧韵书却是不堪东北望【是日三月十一为　孝贤皇后忌辰得病于济南云】济南往事适思诸
　　六依
　　皇祖南巡过济南韵
　　东巡遥过济南城
　　圣韵重赓即景生燕赵西来逺山隠鹊华北望近云平夫耕妇织民风朴马足车尘跸路盈旧事漫萦洒然去春烟一带栁梢横
　　宿长清县行馆作
　　行馆昔曾憩春风此又临迳庭原宿识几研待清吟砌卉喷芳意陌杨铺宻隂今朝见山色罨画足娱心命展限江南被灾州县漕粮诗以志事
　　接壤抚臣跸路迎先询灾后子民情频施恩赈差得所积欠漕粮虑取嬴【江苏巡抚萨载至山东迎銮询以上年被灾情形据奏防恩蠲赈频施灾黎俱已得所惟灾缓漕粮应与新漕一并带徴民力未免拮据因降防将山阳等四县上年灾缓漕粮二万七千九百余石俟前嵗蠲剰漕粮徴完后再行带徴并将句容等十八州县所有前嵗缓漕十万八千七百余石于本年带徴其昨嵗缓漕四十一万一千余石缓至明年带徴以纾民力】因与分年视新旧普教各郡缓输征岂殷近厯忽隅向惟是一心厪万氓
　　灵岩寺西入石路咏事
　　长卿谪宦本湘楚石路入西韵数【入声】酬昔每断章因取义今知非实笑重由【前以岩寺西入石路用刘长卿韵凡四叠今细检刘诗题为道林麓山寺诗中复有湘水语知在楚南所作向日借用盖因由西山石路断章取义兹既考正不可复沿其讹而叠韵矣】虽然总此一天下何必区分四部洲李贺梦游真卓识春烟九防自齐州
　　灵岩寺四叠前韵
　　空色由来一归幻北南何碍两称灵虽无负鉢千秋迹【用呉下灵岩寺事】却有指松十丈亭岩是雨花耸防泉犹卓锡贮澄渟山僧纵不通禅教解读金经便换形
　　驻跸方山作
　　匼匝方山此五来防间行馆称清陪松无今古青还緑泉有筑琴往复回率欲题诗仍郑重因艰佳句辄徘徊于斯结习终难置纪实抒懐戒逞材
　　夕
　　山云无定形时聚复时散苍然易为暮飒景清可玩布幕羣声息纸一灯粲万几兹暇刻四库适披案【由京报逓来四库全书按日而进适可披览亦消暇良具也】义理固难穷鱼鲁尤宜判抽看尚多讹编纂尔莫惮【进呈之书每一抽阅辄有讹舛足见纂校各员之未能尽心更不可不倍加检勘也】
　　方山夜宿
　　水宿莫非舟陆宿莫非屋妙哉方山夜其宿胜水陆倚岩构几架窈深复幽曲林海漾碧波云闗防硕轴两兼舟屋美有过无不足因縁欣所遇神谧如新沐独我宵衣人久躭恐非淑拟告无事者于此消清福
　　五题灵岩八景
　　巢鹤岩
　　闻説开山有鹤来干年佳话泐崔嵬无心羽客间翔翥何系高僧此驻哉
　　甘露亭
　　石罅淙泉清且冷观澜每至小徜徉设云此即是甘露一滴曹溪谁果尝
　　卓锡泉
　　卓锡休论今有无实边名在两非孤试观树石丹青者尽是霅溪礼佛图【秘殿珠林有钱选画石勒礼澄图】
　　摩顶松
　　或传东指验僧归此日此言仍勿违却看乔枝已四出指何无定昔今非
　　鐡袈裟
　　割烦恼故服消受一具犹然此路蹊项背设非真鐡汉亦谁能着此伽梨
　　白云洞
　　洞易在低难在髙何来极项穴居遭东郊正此需春雨咨尔白云莫漫韬
　　雨花岩
　　深处入云衣履湿天花终古落婆娑设云此即维摩室问荅其间已属多
　　爱山楼
　　只有山楼行馆中【七景皆在行馆外】今春拾级昔年同林峦纳景犹其次满眼民艰望莫穷
　　谒
　　岱庙六韵
　　庆落当辛邜来瞻兹丙申
　　安舆欣莅止
　　古庙展诚纯即此
　　康强吉孰非
　　锡羡仁东方生众物万禩佑斯民松栢那论旧丹青尚若新所希绵
　　懿寿命驾岂辞频
　　汉栢口号题壬午碑图后
　　厯刼那知菀与枯谓犹多事写形吾不禁笑指碑图问久后还能似此无
　　环咏亭
　　四面回廊环古屋题诗嵌壁满其间不须品第咏而去否恐虚今畨往还
　　体元堂六韵
　　泰麓仍前馆体元我所名春风此重莅
　　圣母奉
　　同行既惬承
　　欢志还申介
　　夀诚庭轩过容膝信宿愧怡情挿架芸编在开函藻鉴明如云对时义善长训犹精
　　登泰山九依
　　皇祖诗韵
　　八旬五母仍康歩六十六儿微白头上瑞古今真此罕后言是否聴其浮惟知养
　　志以天下况是祝
　　厘殷九州岱庙已瞻申
　　懿悃髙峰
　　欲陟吁停留
　　元黄以判万古峙伯仲之间五岳头入目景无非缋画荡胸云有若沉浮
　　天章讵止垂永世
　　圣意昭然照下州设以九赓逾九仞十全有待再吟留
　　五大夫松
　　郁葱盘道周厥貌已入古谓斯补古者古不知几补南苑双栁树我曽赋其故【叶】斯盖遥与同弗复重絮语天数及地数各得成于五人岂必不然大夫人之伍参立岱岩阿万刼宜所处
　　登岱杂咏
　　合云亭
　　峰环峦抱势萦包夕霭朝岚气接交设果循名合肤寸为霖真是利东郊
　　莲花洞
　　本来原自象峰名久假因之洞以成石窦洼樽渟泂泌夏时合有濯其清
　　壶天阁
　　中观【去声】已升廿里遥天闗仰尚白云标一壶漫谓观【平声】止矣为学进吾往训昭
　　桃花峪
　　綘桃花及青松树一例由人入话提却是松桃付不识识惟灼灼与萋萋
　　回马岭
　　为奠天书防马来﨑岖难进遂因回泰山何弗如林放不受祥符捷径开
　　飞来石
　　磈石无根寄石上似翔又似翥而飞底须灵隠名假借【西湖灵隠寺有飞来石】石设有知应未依
　　朝阳洞
　　南东其向剧岩隈穴处宛堪憇徃来万仭峰头标日观朝阳此处笑重儓
　　对松山
　　对松初不称孰对万古之山万古松面目本来正如是小哉人世诩嬴封
　　白云洞
　　山中何有有白云出谷封陵氤复氲太古以来絶人世幸他八伯未曾闻
　　丈人峰
　　文人五岳自青城岱顶何来假借名却是世人知此惯谁因杜老句详评【杜甫文人山诗系在蜀时作山在益州青城县以黄帝封青城山为五岳丈人得名今人但知泰山之文人峰不知其假借也】
　　日观峰
　　天鸡唱晓上扶桑一片大红海水光此景祗宜出想像那能中夜陟峰偿
　　登封台
