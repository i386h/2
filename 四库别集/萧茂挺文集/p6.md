<!-- { "loadSidebar": true } -->
　　重答李清河书
　　頴士白临清传马子逺至昌乐奉问及亦既披缄慰惨交集幸甚幸甚亡友存日侧闻绪言以其先门在殡旧茔未祔将事启卜指用早秋见托不才俾述铭志手草行状遗本犹存岂期逺日未临长夜俄遘埋追逺之纯心受终天之永酷幽防愤叹岂其可言南阳王公闻而伤之近赉钱二万以济所欲兄又不以人废言克申后意则不腆之作刋就有期既往之魂瞑目无悔存殁所荷非二公而谁然后知燕王无以矜其吊骨魏妾不独申其结草矣辞奉日逺系积难任帷珍重因还骑不宣名再拜





　　萧茂挺文集
