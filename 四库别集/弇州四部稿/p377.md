<!-- { "loadSidebar": true } -->
　　教授尔家广文重见防九经谈若注三絶品谁先闽海长虹吐吴天化雨悬诸生侍绵蕞从奏未央前
　　过青浦屠明府长卿移舟见送
　　青浦桥邉水人稀明月多谁移木兰并知有鄂君过防意言从简忘名气自和翛然两不厌柰此堠亭何
　　其二
　　为别亦已乆相逄俱嗒然君离绮语障我爱辟支禅凉露纷纷下新蟾的的圆试观流水意折莫在无弦
　　屠青浦以都布单衣见衣口占谢之
　　白越白于霜裁将换芰裳轻鲜傲西防寛博谢吴装缟带吾乡重绨袍汝意长祗惊居士服时有令君香
　　刘秀才弃官学佛书此赠之
　　翛然持一鉢信足傍丛林却笑厐居士犹多处置心衔花境自小结草坐从深覔已了不得可师何处鍼
　　杂言十章
　　垂老媿无明劳师为证盟间关离欲海抖擞破疑城只树堪吾止阿兰息众争此生元自恧何敢学长生
　　其二
　　误守楞严语哓哓品十僊那知钟吕軰来自静居天无欲俱观妙顽空转碍禅差池在毫末一透即成圆
　　其三
　　明珠吾自失颠倒问西隣识得我前我能生身外身转头离梦幻到手觉精神若勘张平叔何曽误学人
　　其四
　　失计从人笑迂儒敢自夸低头向学地节腹慕贫家黒业根犹在关路转賖差强在火宅覔地种莲花
　　其五
　　维摩黙不语迦叶笑仍防此意谁能防悠然自道机百千万偈后四十九年非若有云门棒能令狗子肥
　　其六
　　谩道随縁好縁多不自禁偶然情用事陡觉病拈心坐石苍藤蔓开门黄叶侵谁言朝市隠终让入山深
　　其七
　　偶有邮筒至诗编刺眼新雕虫真自小画虎竟谁真咄咄縁贪世沾沾各误身浮名与生尽零落北邙尘
　　其八
　　合眼从新事关心为古懽时清小草易道在曲钩难物论元相暖心盟可遽寒聊因众毁力长得此身残
　　其九
　　七情聊试勘唯爱觉难论已自傍伦物兼之有我根抟沙一以结归路遂长昏是故防林叟功成始报恩
　　其十
　　江南金粟地家诧郄诜枝世法聊成羙天心或见私门秋驷马结龛夜一灯随空有吾何敢宠惊聊所师
　　骐儿应试拟不防后入山访道招之
　　古时称薄命今不尽红顔战即从三北丹须待九还吾犹滞方内汝可厌人间欲举团栾话归来共掩关
　　送苏山人谒张司马
　　十载乍相见居然犹敝裘青谁嗣宗眼白有子卿头幕府如论旧辕门或见収便能讥陛楯雨不善身谋
　　其二
　　蹭蹬霜毛益彷徨一刺陈自怜侯白口不救范丹贫老作钱唐梦寒思黍谷春防侯有前箸借尔辨如神读马司空侍御父子集因赠其子从甫
　　死夺淮王胆生批汉帝鳞两朝推父子万古见君臣南浦丛祠旧东闽汗简新李蘩有家传今尔独何人
　　杨文学伯翼翛园
　　五亩蓬蒿地翛然都不营有花自开谢无酒亦沈永任周遭碧山从暎带青故人劳问字杨子倦谈经
　　徐善长明府见贻二作奉答并赠
　　君是名家子俱称小令才风流列城最保障古人哉行复乗骢去聊因驯雉来何当输翰藻为我贲蒿莱辱襄王殿下有精镠轻箑之赐敬成五律为谢
　　襄王爱秋气命驾陟兰防偶聼巴童曲遥怜宋玉才凉风纨扇发明月烛银开莫谓恩波浅穷鱼正曝腮曩余为胡元瑞序緑萝轩稿仅寓燕还越数编耳序既成而元瑞以新刻全集凡十种至则众体毕备彬彬日新富有矣五言古上下建安十九首乐府等篇遂直闯西京堂奥余手之弗能释也辄重叙其意并寄答五言律二章
　　穆穆清风至泠泠白雪传登坛牛耳定絶代鳯毛鶱崛起三曹后横行七子前预知千载下重数建安年
　　其二
　　屈指中原业居然大国风名方千古借才岂万人同厯块孙阳骏摩霄北地雄譲君称鼎立吾已问空同
　　再赠马从甫
　　宛尔一伧父而无操粤音感时多异调折节是雄心黯澹将垂橐次且欲匣琴新丰一斗酒细与话浮沈
　　赠游生宗振
　　短褐不掩骭束书犹半嚢但矜诗律细寜似汝兄狂末路乾坤狭浮生日月长却疑枚马辈何技便防梁
　　夀灵壁侯母邓夫人
　　欲取长淮水来添上夀觞家声自髙宻妇节许共姜锦綍星辰烂宫壶雨露香试观堂下客若个是张苍
　　送王将军元周总江北周家桥行营
　　二十四桥地周家第几桥甲光天堑日帆色海门潮鵞鹳雄难撼鲸鲵黯不骄雅歌仍缓带知是右文朝
　　其二
　　一领分符寄昂藏便不羣指挥云鸟阵训练水犀军越甲千层组防刀七曜文故乡衣带地铙吹可相闻永嘉张二汝纪谒选北上入访山中感旧有作
　　往事浮云变离懐日月长汝衫犹未緑吾鬂乆先苍诗好能如父家贫不拜郎唯余卫公笏尚可献君王
　　过普济废寺遇秋空上人作
　　寺古僧庐尽泥深旧径非偶然逄宿衲莞尔露禅机宿火拨犹冷残灯挑尚防炊烟处处起日晏澹忘饥
　　除夕作
　　爱子公车辟贤昆复拜官身中粗矍铄眼底更团栾槲叶罏初暖椒浆盌不寒唯怜万室尽讵忍一家完
　　其二
　　三百六十日嵗朝俄至今法云趺坐老天籁呗歌深一饱无余事千秋有愧心明朝是明嵗从此觅知音程孟孺以善诗及书与余交十五年矣今春过余则书法益妙云将入燕应中秘之募索一言为赠余乆厌笔研且畏绮语虚名落长安人耳不得已勉成二律塞白孟孺慎毋以示人也
　　程邈创今君称其家児一入中郎冡频书防妇碑苦心变钩磔元气走淋漓莫以家鸡贱犹堪集鳯池
　　其二
　　有句不能赠非关无故情如何帝城内复着老夫名细软青精饭香柔锦带羮可能防少日为汝话无生













　　弇州续稿巻十二
　　钦定四库全书
　　弇州续稿巻十三
　　明　王世贞　撰
　　诗部
　　五言律
　　题灵椿图夀卓澂甫光禄五十
　　君不甘小草人能颂大椿年希知命域齿是噉名人迹与蓝舆旧才从彩笔新犹闻上苑色絶胜武林春十五年前与宋国李子定交于尊君前渠先生席上冬月走二千里见访乞先生志铭夜谈不胜感慨赋此为别
　　虚拟龙门在诗书业已荒无名借北海有泪洒山阳烛为清言短杯从旧事长汝才终世用不碍鬂沧浪
　　封詹事王公葬词四章
　　尘世虽堪恋钧天已借留神孙化玉局令子覆金瓯帝日悬碑首卿云挂垅头此时华表上应有鹤来投
　　其二
　　送车倾海峤上塜尽公卿风逓苏躭哭天廻子晋笙刍灵俱气象槐防转峥嵘更是沙堤就如龙傍夜城
　　其三
　　舄奕纶褒下纵横节使来一时丛庆吊四海让荣哀树玉深俱栋阶兰隠渐荄人间事畧备谁与报泉台
　　其四
　　室纵滕公旧棺夸叶令良寜如天语锡更表国恩长斗汉垂丹旐风云防白杨似闻墦祭后爼豆已宫墙
　　藏经阁西偏俯小罨畵溪
　　绀宇藏经阁春云罨畵溪隔花催小艇落日在招提彼岸如相引真源自不迷老夫繙阅罢随意歩东西
　　尔雅楼下頫墨池
　　小阁才逾丈千秋并在兹芸香邺侯架花雨右军池蠹与身同老鱼将砚独窥渐来能所尽终日但支頥
　　赠丘文学
　　尔信丘迟子吾几失后生清氷知外氏白雪是家声偶作依刘计因成御李名齐安好三径秋菊未辞英
　　秋空上人练水讲席未竟归问之
　　初闻师子座髙下天花飞何事楗椎响悠然托鉢归道髙魔事娆心浄世縁防却顾生公石虽顽知是非
　　报刘子先軰
　　七百四十字一字一珠圆江左青萍色中原紫气传小迟叔夜驾忍断伯牙弦扑满将充报平津射策年
　　其二
　　尚忆湖墅清流似浣花惊纶跃神鲤归炬散栖鸦报尔弇园胜犹怜剡棹賖竒人复竒地今古恨天涯
　　练川篇四首赠朱嘉定入觐
　　练川虽鍳发寜比令君明不浅缁衣好偏深白屋情万人纷雨泣孤舄受风轻我欲摅银管谁同循吏名
　　其二
　　爱汝朝天艗飘飖凌紫氛都无压载石但有送穷文竹马能相候歌骊讵忍闻练川虽彻底清定不如君
　　其三
　　练川九里润犹让令君仁去作千家泪来为万井春官安道州拙客诵莱芜贫眼底诸黄绶畴无愧古人
　　其四
　　府主无何我朝贤一任踈此行仍上考圣帝必亲除具以春秋对毋烦城旦书练川多诘曲直恐未君如
　　登金泽寺后小山
　　突兀数拳石兴来思振衣刹连波色动帆带夕阳归树老猿窥易僧贫鸟下稀毋劳感衰替宗社已全非
　　生日于泖塔避客作
　　六十寻常有纷余旧念牵莫谈弧矢【阙】　　蓼莪篇白社堪投老青山不计年祗应逄此月长唤泖湖船
　　诞辰次日解斋自嘲
　　纵减尘中累犹残物外名从人称下夀而我爱无生僧辍钟时饭船余网后羮陶觞与何肉虽有不关情
　　夀伯融王孙五十时以除夕生
　　及君知命境况复覧揆辰王国生桢后明堂布魏新桑蓬送残腊汤饼向初春留得添筹客同为守嵗人龙司理君善得量移之命自徽过访有赠得六首
　　为尉不凌守居官能近民烟霞行部足鸟雀讼庭驯赏自胶东厚谗仍即墨新明堂大计吏圣主独劳神
　　其二
　　被襆何其易辕攀出且迟赐环它日在投抒片时疑我狎风波事君投山水辞朱弦毋遽絶世故有钟期
　　其三
　　长沙不吊屈绛灌乃徒劳小恨无封事何烦更反骚乆应明长者穷好近吾曹所以马新息终推龙伯髙
　　其四
　　辙迹春泥少谁来恼薜萝不嫌诗社累仍傍酒人过一字官堪薄千秋仲孰多武陵花正发归计莫蹉跎
　　其五
　　七尺丰碑在千人涕泪余差闻董狐笔能胜乐羊书【伯玉为作三碑】惠泽溪同逺清心玉不如旌旄倘重过竹马也轩渠
　　其六
　　万事吾难解孤懐可易开即今毋贵少能不小怜才浊雾霾文苑雌风冷啸台新知寻老别悲喜逓相催
　　送丁先生试廻再赴太湖县学广文
　　此日公车对谁怜博士才三鳣伯起席一鹤令威来白水为供帐青山是讲台太湖名偶尔莫逐钓船廻金山上人苦行头陀行若一切无渉者得刘子威赠言数百字而犹乞余诗未已为子威所廹勉成一律老夫其尤罪魁也哉
　　刘郎才滚滚赠汝若干言是否西来意将非不二门细应探业识难是铲名根我更沉沦者羣经空自飜友人潘景升文成而屈于试慷慨将游北雍余以诗壮之且招之
　　自草西征就何人不问潘诸生争避席六艺许登坛邸近平津暖台空易水寒朱弦虽可贵留向伯牙弹
　　其二
　　蕴结长沙涕追随邺下游举头皆绛灌何处着应刘虎观虽堪羙鸿都莫浪投菰芦天一曲虚却李膺舟
　　赠柳陈父
　　吾爱桞夷旷相逄输素襟紫髯伧父相白雪郢人音未办买山橐谁怜避地心世情杯酒似处处可浮沉
　　赠王吏部之子太学元祯
　　先朝论吏部简要有王戎今日郎君长居然乃父风束书游太学起草擅江东似过襄阳里时时口习公邓孺孝雅士也出新诗数十章防余饮之酒赠之诗
　　新诗不在广晚交难便轻一诺了倾盖五言足长城醉指弇中色何烦世上名他日良常顶与君听松声
　　览古感时偶成十古律
　　知已世不易知人吾亦然方共东山隠甚谓安石贤物议善翻覆时情多变迁何如饮清泌髙咏白驹篇
　　其二
　　右军本清贵暮年厌时私偶闻逺游讯遂结良常期峥嵘破羌帖掩抑誓墓辞朝贤未应悉惟许蓝田知
　　其三
