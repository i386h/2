<!-- { "loadSidebar": true } -->
　　云出松根松覆云浓青淡白互氤氲画家艰致求神肖粉本虚从直榦分
　　道存斋
　　春色二分未春音万物知爆如雷启蛰雪与月为期静契端倪表动先韫借宜闲斋偶目击真觉道存斯
　　石舫
　　常年棠枻舣湖隈湖上行春隔嵗来却笑黄龙与青雀浮波还有待氷开
　　清可轩
　　山隂最佳处侧倚芙蓉朶因迥复就深位置殊帖妥虚从底凭壁在屋中裹绮缀例不施爱此真清可防梅未放荣縁弗攻以火
　　赅春园得句
　　小园春稚阅春赅岂是无端虚此来试看苞含甲莩处千红万紫个胚胎
　　周臣春泉小隐图
　　藓壁柴扉任掩开虚堂隐几有书陪越童拥帚松花落不爲无端待客来
　　微雪【正月十四日】
　　积雪满园林遥空又作隂细霏霙莅飒寒逼气深沉韬月定何碍宜田喜不禁庭除渐团聚迳向玉中寻















　　御制诗三集巻三十五
　　钦定四库全书
　　御制诗三集巻三十六
　　古今体一百二十三首【甲申二】
　　上元前夕小宴宗藩
　　熙春三接荅韶年
　　家法都城列邸便舆去何须咏菽采源来恰喜值柑传祥霙防作庭柯蘤瑞雾喷成榻鼎烟百世宗支正昌炽举头如月上元前
　　题绥徳斋
　　四序春为首一心元作基王言岂徒大君子贵乗时必有徳无忝方将禄永绥克明尧荡荡不敏请敦之
　　紫碧山房
　　因迥为髙本不艰逺竒近概献谁悭康功北郭桑麻里爽气西山襟袖间诗意乗空每有防画家缩地此为闲是真佳处宜常坐坐便思回奈少闲
　　涵雅斋得句
　　廻廊宁借多曲折以致深深处有书斋彬然翰墨林毎值怡神亦常防笔吟吟不尚雕龙惟冩勤民心
　　题张羽松轩春霭图
　　楼台金碧望云头轩外春松翠欲流人世定知无此境前生逰处写防邱
　　上元日侍
　　皇太后观镫
　　庆霄雪霁复风轻寳防腾辉春宇晴
　　万夀字屏金匼匝九华莲烛翠纵横
　　介眉卮进兜罗手照世杯开不夜城秋穑有登冬雪好镫宵庶足惬
　　慈情
　　上元镫词
　　西山积素未全消先日祥花又细飘【十四日微雪】嘉夜于于宜共乐
　　天教人度好元宵
　　春镫去嵗恧灾连今夕春镫始惬然敢曰重熈逢胜节益惟一意厪
　　祈年
　　灵台刚协敷和纪上苑初廻条鬯时一气阳春万方被花催羯鼔信儿嬉
　　嵗嵗
　　徽音奉豫逰行行火树暎西楼飞空万道金鱼箭献夀都为海屋筹
　　掌仪襍技增囬部凸鼻凹睛舞木熙谁曰任禁率难解译成原是祝
　　厘词
　　翠蓝火结太平字丹碧烟擎富贵花虽是镫前呈吉语祥征愿共万民家
　　西瀛北界厠鸳行曶爽胥教得耀光属国宁惟三十六大都去号不称王
　　毳服花茵宴赏陪真成万国乐春台【所司陈火戯其名曰万国乐春台】贵山又报新驰使【伊犁将军明瑞奏报哈萨克阿比里斯遣陪臣策伯克等七人入觐将次至京】小分【去声】应留待彼来
　　上元后一日小宴廷臣
　　上元刚过昨朝才曲宴聨情此日开用事外藩仍许厠【贝子扎拉丰阿呼图灵阿并以禁近得预】牧民方伯恰因来【直总督方观承适以十五日至因命预宴】入宵乍可羣观炬卜昼何妨一举杯
　　正大光明悬寳额【殿正中恭悬　　皇考御书四字寳额】
　　宪皇谟训共钦哉
　　酒醴笙歌秩有伦虞书弼直切臣邻要当吁咈陈民隐岂贵都俞颂治臻三辅稍欣沟壑逭万家讵获葢藏均帝城午夜称同乐尚共思乎俾返淳
　　钱选清江渔艇
　　澄潭网集颇嫌喧一对烟篷出水村椎髻蓬头自团聚逍遥那羡武陵源
　　燕九镫词
　　层层火树衔丹凤爓爓莲花踏碧鸡西域法轮无尽转东山仙迹又重提
　　月色今朝似让镫镫将防际月初升一轮原比千枝朗标出心禅最上层
　　吐雾兴云成指顾噀蜂化鸽只斯须丹台试问登仙者幻术何曾有略殊
　　七宵镫宴对鼇山【自十三至燕九观镫凡七日过此则收镫矣】电火原消瞥眼间最是流风眞解事常收傍晩树梢闲
　　咏汉檐铎六韵
　　夏人沿路徇汉殿向檐寻讵是宣文木稍殊奋武金特编异钟制柄甬突铃音博古瑶函萃千秋翠色沉漫论出土代可伴翦檠吟缅想占风雨起予宵旰心
　　题仇英林亭佳趣
　　选幽结屋万山间山外流来水一湾石岸奚妨教诘曲木牀眞足飬髙闲并无俗客寻常到虽有柴门总不闗架上抽书聊弃暇龙蒙那拟便为删
　　春正含经堂
　　书堂御园东轩敞别一区镫宵宴赉骈日日奉
　　慈娱以此无暇至华檠空待诸过节兹偶临芸编香袭予防缀虽飘萧庆宵寔则孤斯因台馆多静思增恧如盆梅乃知时枝头芳始舒
　　思永斋
　　含经思永近比邻题额称名实欲循枕葄礼园希复性沉濳义府愼修身底须银烛怜过节耐可华编娱早春徳业进修宁二道箕畴愿福万方民
　　得春亭
　　野叠春台布始青行看色色与形形东皇消息谁传得领要由来是此亭
　　自得轩
　　宝额焕楣檐因文理趣拈
　　圣人能自得小子叹前瞻镫事收银烛年光发绣帘优防翰墨苑觉此足沉濳
　　迎歩廊
　　廽廊不欲直曲折足延歩一转一致幽迎人递佳趣因之悟为文元气在吞吐【叶】善诠理者谁莫过陆家赋
　　题金廷标画
　　不教篾舫换柴扉团聚常看妇子围桤岸系船羣晒网盘餐喜有鳜鱼肥
　　右渔
　　山头薪负过溪濵担卖无过左近邻何必道中呕且读报妻终不学吴人
　　右樵
　　挥汗耘田日正长偷闲小睡午阴凉梦还不渉邯郸境也祗殷勤较雨旸
　　右耕
　　三家村里古风存白首田翁自课孙耕织相安王道具宁须时务细陈论
　　右读
　　新春万夀山
　　过节稍余暇新春试赏山冻蘓土润埒氷解水溶湾四序不相让一心底是闲迥轩俯旷野于耜厪民间
　　绘芳堂
　　开韶乘气揽山光休坐书堂玩绘芳孚甲纽芽行已至千红万紫个中藏蜃且迟【去声】丹青采钿几欣披翰墨香若向鲁论究深义当前境是起予商
　　题澹宁堂
　　山未芳而澹水无波以宁触縁皆妙防契理亦忘形砌草露生意盆梅喷静馨化工惟易简揭义在羲经
　　寄澜亭
　　万顷昆明未作澜风波静亦觉池安对亭若问于何寄踏寔应从氷处观
　　静佳斋有防
　　闻之无极翁动静互为根其义本羲经阐微直探源如是则动静应迭为主賔翁更诠之云主静人极存斯斋曰静佳此理可与论既占山水秀复逺尘市喧即所谓静乎未识濓溪门
　　袖岚书屋
　　廻峦防嶂防书斋诡石乔松古与偕凭着云聊纵目西山却近在襟懐
　　搆虚轩
　　云轩据别峯琳宫遥对望讶如搆于虚何殊干闼状因悟四天下于此应相仿【叶】藏宻弥六合惟在一巻放每每防心殊因之题壁上
　　清琴峡
　　出峡泠泠带冻悬弹成眞是响氷弦春温即景原吾事思到茅檐蔀屋邉
　　题方琮仿王防松路僊岩图
　　仙岩松路久传王藏钤山旧有堂【见名画大观董其昌题语】昔实得门自文贵【亦见董题语中】今虚授业者宗苍【方琮从张宗苍学画有年】讵惟溪壑肖曲折端在精神合混芒那更丹台寻葛羡起予睾望属中郎
　　嘲红白梅
　　梅以白为真红者亦间有然皆异树生赋色随所受东坡答温公茶墨义精剖墨黑茶欲白茶新墨贵久其迹虽相反德操同不朽譬之贤君子黔晢异妍丑此语可状梅色殊夫何咎怪哉艺花师移接逞巧手一树而二花红白纷枝首白如荀傅粉红如徐中酒徒称把臂英亦岂防年友丝非墨翟悲柳幻支离肘大失梅本性放葩似沮忸俗眼或诧竒雅人应不取
　　观通鉴辑览至褚遂良贬潭州事嘉其忠悃輙效其体拟作
　　元舅与功臣由来不可诛草茅承顾托宁当惜残躯忍视夷姜汚曲从政君诬国是太宗创臣忝召奭徒叩首愿还笏忤防罪奚逋潭州被薄谴敢曰非其辜廻首望金门无言以嗟吁
　　和阗玉寒山拾得子
　　入岩复出岩无可无不可嗑然笑伊谁丰干何
　　倪瓒岩居图
　　几个一拳多赝鼎【世传云林迹率作一拳石几个筠了了简淡而已然伪仿优孟正复不少】岩居此独见浑深并无人迹来空谷疑有云容出逺林已似山阳曾著论不须梁父更成吟竹编茶灶依然好【见图中王孟端题句】引我遐心到惠岑
　　填仓日作
　　十日上元过五朝春孟遗玉盘行麫饼银缕佐莼丝但得仓箱积宁愁甑釡炊虽云俗节令王政必勤斯
　　挹香堂
　　都梁沈水不须焚四季花芳鼻观薫若论挹香心防处六经以内得尊闻
　　戏题鹤安斋
　　园林率飬鹤以其调弗俗素羽与朗音足清人耳目不无资稻粱斯有所拘束闲庭松石佳鹤安名我屋其然岂其然胎仙意如恧
　　澹闲室
　　筑室山水间水澹山斯闲等度与佳名不出此一园春秋趣防殊向背景各存名固莫可穷阿谁能防言室乃不着语澹闲于是闲
　　再题廓然大公八景
　　双鹤斋
　　緑栁阴中鹤刷翎月明疑是两仙停毎从
　　标牓窥
　　深意能和犹然愧法经
　　防月桥
　　防成圆圆莫如月月自先天防后天试看卧波分上下却因半故体常全
　　峭蒨居
　　假山阅久讶真山莫谓疑黂见布还古假唤真真唤假更谁能置议其间
　　影山楼
　　拾梯人似壶中歩卷幔栖原镜里披窈窕本悬石谷画冲融合读杜陵诗
　　披云迳
　　诡石攒丛鶱欲飞又疑云片是耶非此中寻迳入深处安得蒙蒙不湿衣
　　绮吟堂
　　成吟寓目只斯须工拙何烦更计乎五字设当髭撚断卢家笑欲作髠徒
　　韵石淙
　　流泉石上似琴调讵是寻常防尾烧莫讶宫声非漏越五弦
　　当日叶箫韶
　　启秀亭
　　已觉芳茵衬歩青东风有脚善形形朝葩夕蘤行看启解报先声是此亭
　　题李唐滕王阁图
　　逺秀分从衡与庐江邉楼阁迥临虚峥嵘直写绛州记歌舞遥思帝子居南浦西山相映带今来古徃此踟躇家将军法能津逮蔚纸雄浑青出于
　　蠛蠓
　　蠛蠓浮撇天阳气始奏达塘北氷欲蘓池南水已活醯鸡甫辞波飞空乱腾越非瓮无酒气扑地随唾沫驱散仍复聚纷不可究诘粘衣丧其生较菌犹飘忽微物亦一时化工浩旋斡
　　董其昌竒峯白云即用其韵
　　重之曰书翁轻之曰画客香光两不知云峯伴寥寂
　　正月廿九日诣
　　畅春园问
　　皇太后安遂命驾还宫舆中即事
　　庆莭承
　　娱荏苒过仙园言返奉
　　慈和问
　　安遂命还宫跸祭
　　社兼修进讲科勤政心殷宵旰切行时志凛惕干多青郊含润将兴耒为祝仓箱卜若何
　　木根如意
　　冺尽山中生意却供座上挥如欲笑石家賔铁金刚禅此非虚
　　髙克防云横秀岭图
　　廻薄气蒸泽淋漓润逼人溪头覔津渡云外见嶙峋自是大家法能传诗者神小亭檐柱迥借问待谁廵
　　正月晦日瀛台即景六韵
　　经筵尚迟日西苑偶行春底论一分去聊为片刻廵笙歌却舟泛诗句笑楼抡谁见蓂全落恰欣藓渐新芳菲无逺限蕴借有良因最好寻吟处由来不染尘
　　绮思楼
　　口过非惟宜戒之【佛经口过四一绮语也】有为终不若无为请看万紫千红者大块何曾费绮思
　　淑清院
