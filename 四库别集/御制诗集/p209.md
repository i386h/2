<!-- { "loadSidebar": true } -->
　　檇李至灵岩一百卅余里舟行縦顺风比至亦晩矣长隄可防马笃速便且驶易马行逾刻风帆落后已北南殊所习其别乃若此谁挂翰林防【布帆有大书翰林者是日所见故戯及之】昼寝方隠几前行马及之舣岸行且止【随行无事之舟率令前行是日易马由隄行及之故反落后】谓彼落后劳彼喜逸无比饱食倦且眠夜到亦可耳
　　易舟寳带桥取道石湖寺防马上方山复行廿里地申刻至灵岩罨画峯愈翠坐我临湖榭太湖在襟袂非厯半日劳那惬无穷意来往已半月弹指讶何易
　　再逰寒山别墅
　　灵岩纡防跸所为逰寒山春晓宿雨收千嶂泮轻烟遵磴下髙峯天平在目前此则姑舎是已悉率戒盘过岭不五里别墅爰至焉嶻嶭屏陡壁逶迤枕平峦渟为半畆池激为千仭湍随冝置亭阁面势抱林泉昨去落梅英今来绽牡丹今昨信幻耳来去亦傥然凡夫果不凡即境知人仙中心以藏之句防苍岩间
　　清晖楼
　　架木为髙阁疏泉得廓池淙声阶下听秀色座间披笙奏新篁籁衣霑宿雾丝景防米氏画神防谢家诗
　　听雪阁作
　　范家有别业恰与寒山连过墙歩幽迳趁此片时闲松泉饶古意色声真浄天板阁据峡上听雪聊复然石湖出防皆宧光一往焉无事对斯境吾亦欲晏眠今岂鲜其人过时名乃传惕意井三爻逰心白驹篇
　　听雪阁叠旧作韵
　　宧光凿石防引泉堕潭底其上有别墅我昔闻名耳今来乃一寻两竒信并美而此旧所赏亦可称观止映心镜如朗蠲俗园成喜拟水为雪得水原雪之始请君忘耳观听可弗听已
　　闻山东得雨志喜
　　已悉春霖被全郑更希膏泽逮青齐封章忽接佳音报喜在麦塍与菜畦
　　逰狮子林【蘓州府城内】
　　早知狮子林传自倪髙士疑其藏幽谷而宛居閙市肯构惜无人久属他氏矣【今为黄姓渉园】手迹藏石渠不亾頼有此【石渠宝笈旧藏有狮子林圗为倪髙士真迹】讵可失目前大吏称未饰【叶】未饰乃本然益当防屐齿假山似真山仙凢异尺咫松挂千年藤池贮五湖水小亭真一笠矮屋肩可掎缅五百年前良朋此萃止浇花供佛鉢瀹茗谈元髓未拟泉石寿泉石况半毁西望寒泉山赵氏遗旧址亭台乃一新髙下焕朱紫何幸何不幸谁为剖其防似觉凢夫云慙愧云林子
　　诣
　　文庙行礼
　　文庙建城南相传钱氏园仲淹得斯舍胡瑗聘还尊惟是重经术何甞计子孙【相传文正得此园形家以为子孙当世世科甲文正乃舍之以为府学云】短长相较量终觉胜于门
　　过紫阳书院叠旧作韵
　　书院隣泮宫讲学兴贤俊斯惟储材地董率尤当慎潜老宏章继相譲如防蔺章更闽中人紫阳道应振性理无竒言躬行敦至训人已审所为改过要不吝去华以就实素位惟守分克已苟弗力外染将乘衅适因礼至圣宫墙仰数仭过兹接诸生为诵朂新进暇当付剡藤挥毫意以运
　　杂咏吴下故迹
　　锦帆泾
　　髙挂锦帆漾防舟阖闾宴乐极风流防忘壁壁不忘防终致胥防鹿豕逰
　　鸡坡墟
　　卧薪甞胆秘深谋请籴聊为重礼求岂意狐卑雉偏傲鬪鸡方复事豪逰
　　鲈乡亭
　　林家亭子陈家句津逮都因张季鹰四柱中曾人防阅莼鲈得味防人曾
　　短簿祠
　　黒头短簿如生面松竹丛祠清且幽千载名山归法防当年志未负优逰【见王珣伯逺帖】
　　辟疆园
　　胜概曾传顾辟疆后来任宅亦颓荒惟应豪放千秋述仿佛其人道姓王
　　交譲渎
　　迹传陆晓与张融岂在隄杨渎水中千载逰人常想像故应何防叹髙风
　　戴颙宅
　　舍宅由来福地冝北禅皮陆昔聮诗门前碧栁黄鹂啭便是双柑往听时
　　陆羽泉
　　鳞皴石壁贮渟流绠汲罍瓶百尺脩笑彼吴中泉品徧姓名翻落第三筹
　　三贤堂
　　五字蘓州是上乘白刘倡和亦堪称垂虹设以三髙比却觉斯堂风雅胜
　　齐云楼
　　杰阁无须拾级登吴天縦目喜晴明白家诗及王家记来往吾懐早识名
　　沧浪亭
　　濯缨傲志寄歌诗怪石珍花尽足竒自是士信于知己不妨激语答韩维
　　虎邱阁
　　版窍云当日朗时纸承寺景揽无遗【见陶九成辍耕录】试为乃信无其事纪载荒唐率若斯
　　蘓州启跸作
　　金阊三日略延防鳯艒平明启跸邮恵瀑重期清入听灵岩廽望翠凝眸岂无余意民情恋更有殷忧河务筹况复秣陵亟徯我便当减従一为逰
　　山寺叠旧作韵
　　峯峯晴色濯新螺绀宇珠宫借巘罗希有秘珍永寳四率成佳话实堪多春泉石罅淙声细新竹风前防影娑文字禅虽非本分要因浄业恱陀那
　　题漪澜堂
　　一清照镜光新耐可含风漾细沦印满半轮千古月入龙鳯影数竿筠题名乍尔懐蘓轼肄业还应忆李绅笑我匆匆催骑去岂云潇洒个中人
　　若氷洞
　　我昔抚石甃已爱冽且泚今探若氷洞更识泉在此牝谷孕灵液乳穴淙神髓九夏其中寒而况三春尾不可以久立岩斋聊徙倚展书悟为学进歩讵可止澄懐对有源静观懐无始斯固太古然何乃称陆子
　　题张宗苍补恵泉图叠旧作韵
　　补圗曾冩恵山泉辉暎王吴合后先孰谓斯人亦长逝空嗟絶艺此当前花香鸟语春如绘流水行云静里诠洗涤尘根泯能所偷闲题句亦欣然
　　寄畅园杂咏
　　水云佳趣罨檐楹【轩名园中十二景之一】过雨林岚满目清也识舟行纡十里奈他泉石系崇情
　　逺峯近巘滴新螺清旷名园一再过异世一家能守业犹传鳯谷昔行窝
　　九人六百有余嵗前度曽因佳话传硕果今惟四好在了知夀者相非坚
　　松篁深防小逍遥紫绽藤花缀防条今日锡山姑且置间间塔影见髙标
　　复闻京师得雨志喜
　　春膏北地艰二月霑八寸额庆兼惕息敢更望过分封章今日披三月尺余润惊喜有是哉感慰半疑信麦垅行当看谁敢饰言进寰海厪祈年而况首善近获嘉以为愧衷言非漫逊江国方省耕麦菜兆都顺微嫌近多隂对时晴切一喜一以虑循环互缱绻
　　自无锡放舟过丹阳驻跸方渎桥之作
　　廽銮将幸徐金陵应必至六朝文物邦访古吾素志寜无数日防复恐归期滞无以毎防程原非为逰恣今朝遇顺风早停颇无事宣传驻方渎一百卅里地毘陵及曲阿瞬息度次第众舟多不及中途瞠乎弃乃晤有快心即有不如意
　　驻跸金山
　　杨子乘波换防定光遥见石排峯吴头越角才经揽浪静风恬幸毎逢万古东流目逰恰一时佳景兴飞重往来屈指刚弥月尔许青山両岸浓
　　慧居寺八韵
　　寳华深秀防问路记吾曾是日观民暇青春佳兴乗梵宫迎马近﨑迳破云登戒井谁当汲莲池依旧澄六檀身口意三寳佛经僧浄业遵毘柰禅机谢慧能
　　璇题千载焕【寺旧名圣化隆昌　皇祖南廵时易今名】　饴慕一心増小憩催行辔耽斯理岂应
　　逰栖霞山
　　第一金陵明秀山所欣初遇足空前画屏云罨紫峰阁乳窦春淙白鹿泉梵业镌碑尚隋代浄因舍宅自齐贤更谁凿壁名纱帽只恐平原意未然
　　紫峯阁
　　一峯杰竪众崖巅绚霭凝岚秀扑筵不是匡庐瀑帘侧也应名托李青莲
　　春雨山房
　　山房号春雨雨景一斟酌万籁静益悠诸峯翠如濯烟丝织空罗云片张油幕农夫早歌舞行路来憩乐冁然笑子瞻曽是道弗着
　　太古堂
　　水态将山致都规唐氏诗何当蠲万虑来度小年时
　　驻跸栖霞行宫作
　　建业路犹西栖霞适可栖声名冠白下树木见萧齐一宿诚多费诸峯率入题山房春雨足【春雨山房是防旧名也】颇望霁光防
　　面势延清瞩林峦景未藏流银响琴瑟依绿抚琳琅藻缋信何有茅茨觉倍强漫重举僧绍傲志恐无当逰摄山栖霞寺用尹继善沈徳潜倡和韵
　　久闻摄山名秀如玉而冠僧绍小隠防髙节古今羡防地百卅丈嶤峯凌碧汉众山皆在下如翁视童丱画石及落星厯厯皆可按图经昔羶芗久矣繋清恋兹来縁省方乗暇逰禅院蘓民厪解泽对佛愧止观咨尔肆觐牧峻宇何须办
　　山房号万松屧歩寻深迳孙枝貎已苍侧干形犹正何况古乔者孰不见生敬防赦斧斤刦益凛氷霜性拂星自成景吐云应号庆偓佺曽遗尭养真称战胜又如商伯夷乃得清之圣层台一登临民瘼当前凭元气复也无谡涛何心听
　　古人亦有言枕流而潄石不可无此意爱斯淙复峉悬崖仲璋琢其佛四十尺松撑云态破竹迸埓形坼盘挐互轇轕如盖亦如帟可以谢栋梁永此安岩壁峯廽路转防化身更千亿既不辨异同谁更分主客渫泉得品外盘陀聊憩息轩渠笑陆羽未遇此真脉
　　跑曽闻有虎名得因逢鹿毎吐云英英亦浸月漉漉其始乃何年太古此涧谷藓痕石缝间细注才漩洑闻自停跸阶下宛成瀑斯事属偶然不必称更仆傥来还傥去谁欤享清福廽首语山僧付尔听真筑【山有白鹿泉日久就淤大吏于此建书室偹憇因稍为疏导遂成巨流飞瀑奔注冬夏不竭云】
　　昻首冣髙峯巉岩拾级上药草堪摄生含芳袭人赏北睇见大江颢气涵漫漭吾懐与之如廓然坦荡荡忽忆东坡翁赤壁曾独往俯冯夷幽宫长啸发逸响其气盖古今其景融机象斯逰可同乎吾惟企遐想
　　借问夏谚中逰豫縁何事江国灾祲余如伤犹未置嗟尔在位者孰非民攸塈迩来闾阎况略廵春骑縦云免沟壑未称富蒋芰矧兹乃所见寜无未见际供奉尔勿劳徒劳亦奚异踏阅便逰山闻挈诗人俪索观赓其章匪侈词华丽【尹继善入山阅工沈徳潜偕往故有此作】
　　月
　　山云傍晚収春月依峯吐度松轮暂栖落瀑影堪覩静机忘筌蹄禅境泯今古是时万籁寂清响自何所阶下龙文动乃知来里许
　　万松山房
　　万松春暁坐山房雨后千峯濯翠光因迥为髙步入古受冝得趣意延凉闲听倚巘涛翻鬛极眺铺阡浪摆芒讵事逰山欣惬赏为民额手庆冝旸
　　幽居庵
　　绿云深夐防结屋号幽居不辨明【僧绍】张【】昔真堪师友予羣峯围峭蒨丛桂映扶疎想见伊人致徜徉赋遂初
　　登最髙峯望江放歌
　　坐井者不可与观天窥隙者不可与决鬪圗南技穷于居笼空北术乏于见囿得逸于劳见逺于髙茍不造极安识括苞吴头楚尾云岛风潮上下亿计刼东西万计里魏吴相割据金宋互兴圮一枕觉槐隂乎其小矣谡谡天风拂须荡胸涛声入耳砰磕铿収帆息檝羣避蛟龙孰知坐峯顶者豪吟虚阁之中霁光下照弥平野菜黄麦绿真冝农
　　太虚亭
　　太虚亭上縦遥目一片晴光千里俱快意不闗林壑美却因农庆忆杭蘓
　　登燕子矶观江
　　峭壁捍长江探竒胜絶双目穷空宇合耳骇雪涛淙鴥鸟瑞殷祖泥驹造宋邦従来称守徳天堑讵斯漎
　　逰观音山永济寺
　　濵江得初地插汉俯诸天铁鎻连飞阁金绳阐福田涛声风里立花色雨中燃黙黙今何在彼寜非大年【黙黙和尚向住此寺年过百矣辛未南廵时尚矍铄出迎今已示云】
　　驻跸江寜作
　　龙蟠虎踞古神区展义观民六辔纡讵彼迤南山水境曰兹鍳夏帝王都春前耕植羣犹力灾后阛气幸蘓觧泽有何遍黎庶怜他爱戴不谋俱
　　赐安徽廵抚髙晋
　　江分上下各抚治简剧因之寄任殊以汝慎勤应胜此鳯庐其念洊灾区
　　赐安徽学政刘墉
　　海岱髙门第【刘墉统勲之子】瀛洲新翰林尔堪拟东箭其善拣南金河戒伐檀诮薪勤芃棫心家声勉承继莫负奨期深
　　金陵鳯凰台用李白韵并效其体
