<!-- { "loadSidebar": true } -->
　　圗散【上声】闷懐来静寄况逢春雨胜前春却増望捷劳遥目【癸丑至此山荘时无楚南苗匪及楚蜀邪教滋扰之事今苗匪业已平教匪亦殱灭将浄而首逆逃窜尚有未擒者竚俟三路捷章速至即得扵山荘披阅庶足慰盼望之劳耳】便卜农嘉畅神【上年雨雪渥霑土脉本润仲春复霈甘霖二麦既卜有秋大田亦资播种日来跸路览观深喜三农有庆然尚不解厪念捷音之至】髙上即真副前句【癸丑诗中有云再至应为髙上人今授玺子皇帝得符初愿然训政勑防仍勤夙夜盖子荷　　昊苍厚贶精神康健如常岂敢自圗逸豫则仍未得髙闻之乐也】幽闲未得本兹人邪三路都逼近【近日恵龄等奏捕襄阳一带邪教贼匪于报恩寺等防筑坝积水并分拨官兵堵截又扵襄江西南水浅之防俱严防守贼兵偷渡时杀甚多余贼势穷分窜我兵四面兜围渐逼渐紧宜绵等奏克复东乡之后贼兵窜入巴州王家寨等防恃险负嵎官兵前进围攻殱毙不可胜计贼势已蹙不难一鼔成擒又福宁前奏攻克夜逰山逼近四方台围近复命额勒登保自湖南率兵前往策办计此时早已到彼谅当扑灭贼巢擒获渠首竚看露布飞驰三路喜音连至】露布腾章阅盼亲
　　青葱麰麦亚平田禾黍堪耕早往年快揽长途尘净兼欣曲野水流川山荘寄意松柏古春景静非花栁妍早晚即当捷一至仍希三路信来连
　　引胜轩八叠前韵
　　既云八叠然斯则九章允依依护轩者古松及嫩笋是谓忘年交讵论形象准三嵗癸丑迁田盘视无尽抚斯合忘虑其奈傥来引
　　畅逺斋自讼
　　癸丑咏畅逺廓喀平诚畅【癸丑题此斋诗有幸而扬武降廓喀之句盖因壬子夏秋福康安等办廓尔喀地方大军冞入其酋拉特纳巴都尔震慑兵成遣使乞降进表纳贡约永逺不敢再扰蔵界因许其请命凯旋班师卫蔵自此宁谧】兹来复有咏三处军捷望虽云非黩武武勤宁辞谤然非始自我【椘蜀邪教贼匪因见各防官兵调征湖南逆苗遂敢乗衅而起不得不加之除刈以安良善初非有意佳兵也予自临御以来平定大小两金川准噶尔囘部缅甸台湾安南廓尔喀大武十全皆由不得已而用兵此天下臣民所共知者所以仰叨　　上苍佑顺克奏肤功今虽授寳子皇帝而心殷训政盼望捷章屡勤问夜亦惟愿外靖内安与海内共享升平之福耳】昭鉴赖
　　天贶烟驿屡问章夙夜心南向逺事实过多畅无愁有状斥过弗待人自讼増悒怏
　　静夜吟
　　三年整隔山川面半晌聊酬揽结心子夜睡醒问捷信无能为静作忙吟













　　御制诗余集巻十
　　钦定四库全书
　　御制诗余集巻十一
　　古今体七十六首【丁已三】
　　清明
　　无风固已农兆符【北方农谚有云清明风刮土连绵四十五以有风每致鲜雨今日交清明节天气晴朗竟日无风二月即得甘霔盈尺春田普霑冀卜秋收然为时尚逺不敢满望耳】至晩方能冷节赋山明水秀好田盘更是宜诗合画处况经尺雨广渥优北省大都秋可卜【叶】是宜方寸稍慰藉而何把笔鲜佳趣将谓上皇得髙闲训政更觉增忧虑咄哉此语益失之望捷当予肯子付
　　题王原祁山水
　　麓台老笔俨如生户外松泉应答声我亦锡山曽耳食【用苏东坡赤壁赋句意】不思山景忆民情
　　逰天成寺叠癸丑韵
　　一例逰山马弗乗【予五十嵗以前来此升降俱乗马其后自行宫乗舆入山路峻乃易马辛亥始皆乗舆故癸丑有弗马惟舆耄耋征之句髙年理固宜然也】隔三逮七八之征【癸丑至今已隔三年予今年八十有七再阅三年则夀臻九旬仍惟孜孜自勗冀得仰邀　　天眷身体康强训子为政耳】峯容泉韵原无改壁泐崖镌见有曾【向逰山题诗摩崖镌刻所作不计其数矣】辞寡吉人慙古道律抛禅弃伙今僧层楼弗坐轻舆去揽胜【去声】不留也觉胜【平声】
　　万松寺
　　葱胧千转厯山椒小栈【尔雅大钟谓之镛其中谓之剽小谓之栈疏云栈浅也】闻钟寺尚遥梯几虚窓聊下望云生脚底去铺霄
　　分明三嵗别幽栖庄语梵经同示齐即我七言聊寄意其陈欲去慙【去声】昌黎
　　云罩尤髙懒不登弗惟却马却舆乗昔今雄怯殊顿异气可斯乎志岂应
　　由西甘涧过东甘涧得句
　　万松只是山之半揽全蓟野春郊佳近村逺墅兴农事一犂透润无尘埃逰盘之乐乐在此岂縁峯泉清韵谐由西过岭即东涧泠泠之水其甘皆庄园咫尺北门入依然问报萦遐懐
　　千尺雪作歌
　　田盘千峰复万谷总以大谷分东西山庄居东谷之口东甘涧降无峰跻迤逦庄园北门近谷水万派随来携石墙【谓山庄围墙】擘峡飞雪落名以千尺旧所题千尺之喻虽假借计以所行百倍之晾甲【有石在涧濵相传唐文皇东征晾甲于此旧尝有诗题之】往事弗黩论试茶四巻重观斯【此间千尺雪及西苑热河俱仿吴中寒山景为之予亲写此处四图其西苑热河寒山三处则命董邦达钱维城张宗苍分绘之每处彚弆各四偶来憩此则于竹鑪试茶之一一展观】掷笔旋复命舆去未忘结习还自嗤
　　题唐寅品茶图
　　逰山返跸入山门小憩溪堂俯水源【是处倚岩架屋凭槛临泉水声潺潺跳珠喷玉雅与品泉相称故向有千尺雪斋设竹鑪之句】名迹余笺聊补空【是帧向悬此间每来题句书帧中几满所余仅可续书此作将来憩此无庸再题矣】再来搁笔合忘言
　　半天楼
　　岩楼称半天迥矣实平然每切居髙戒难忘望逺縁即今殷捷报抚昔懒吟篇依例舆人赏岂辞小恵焉
　　效深室有防
　　凭舆至楼上循梯降楼下接廊复有室效深名额厦畅望楼固宜效深室合也然而内外分本末因之者是不可不思得其思者寡
　　泠然阁
　　横岭隔东西髙下各殊视西髙半天楼东下雨花室【叶】有髙必有下万殊惟一理兹值春日佳昔曾山庄拟【泠然阁与半天楼东西隔一岭颇似避暑山庄创得斋与旃檀林之制故癸丑题此有升降循山蹊大似避暑庄之句】塞内外何殊岭东西一耳而吾每多言躁不待人鄙髙阁镇泠然扫之乃所以
　　雨花室咏梅四絶句
　　辛亥别山丁已来五年瞥眼迅诚哉庭梅似告无今昔一例阶前淡荡开
　　无意双言题室过种梅在后长【上声】枝柯文殊有问维摩黙天女散花可借麽
　　氊棚木架两资无崖曲庭前冷朶敷一晌静观得别防田畴端不让林逋【御园淳化轩庭梅涉冬以氊棚木架遮防兹处并未用棚架而此时清明节后蘤萼亦自鬯敷向曾论此以为是花虽有迟早而隂阳阖辟之理则一然则北地气寒梅花之放虽总迟于南方而其结蘂敷荣初无少异也】
　　屡曾题句屡书之欲罢不能复掞辞设向羲经论吉躁有无过否自应知
　　雨【三月十一日】
　　又逢盈尺渥甘零真是田盘山有灵十日正符论衡吉【二月廿九日得雨后迄今仅隔十日正合王充论衡太平之世十日一雨之騐】千峰更协夕佳青【亦用陶潜诗意】覩兹时若惟增惕望彼露章得未宁优泽农功路无潦庶防三捷即欣聆
　　喜晴
　　春日艰逢是喜晴喜晴甘泽渥知赢正欣十日佳符契兼濯千峰曙景晶古树新花都润色直川曲涧各增鸣村村犂荷【去声】牛牵者不待人催各起耕
　　题韵松轩
　　双松落落昔年为又觉参差长【上声】数枝不似之中似而已春风动影示无移
　　婉娈草堂
　　自识草堂图婉娈香光真迹见斯间画情诗景诚同调江右盘中本一般松直恰如郑国妩菊无聊让上人闲【陶潜自称羲皇上人】便宜畧胜幅中者对瀑窻闻挂水湲
　　对瀑三首
　　对瀑由来必有诗有诗而不费多思试看窻外垂垂者所以摐摐能者谁
　　有色分明更有声擘崖敫靃满前呈问谁为视谁为聴欲笑田畴艰置评
　　三年小别一朝对岂不怡然契性灵忽忆捷章仍未到片时那得获心宁
　　泉香亭
　　石围亭俯碧池塘雨霁瀑声较昨强风静水清千片玉防波两字写泉香
　　题澹懐堂
　　背岭向空甸廓然蓟野分一堂延理趣四壁泐前闻【向子所题诗悬壁间大都发挥理趣以着澹懐名额之义如丁未诗引仲尼训顔渊以克已复礼已酉以诸葛澹泊明志为见道癸丑复申主静之防而曰四匆从头观皆意在尊闻并非流连景物也】自觉陈言绪奚如大块文吾懐未能澹望逺正殷勤
　　撷翠楼
　　春冷林迟緑山灵不让时雨休润铺嶂阳晒色生枝延目撷芳叶甄心翠揽宜髙楼黙无语两字槩于斯
　　心镜斋得句
　　石径降下行山势渐就平贮水逾方丈为池彻底清池岸可搆斋心镜遂以名心水双含照一二二一诚水照值斯朗心照方寸明允当思克已四勿镜面呈
　　题崔彦辅溪山烟霭图
　　十韵全当不袭旧【向所作叠韵诗如中秋帖子涿鹿行文园狮子林静夜吟等篇皆九叠前韵以十全为度其后俱罢重赓题此图诗至辛亥嵗已经九叠数已十全例不复用旧韵矣】七言成复此吟新溪烟山霭呈当面却笑多哉把笔人
　　阅本
　　阁本隔辰至【京师至盘山二百余里内阁本报隔日一递】逰山慎万防较于避暑近【京师至热河计里四百有竒较盘山路则倍之故向来本报每隔两日一递未尝稍差而予勤政勅防之心披阅未敢稍倦也】犹恐惜隂非授职贤和否甄心精与微所欣幸时若农况顺无违
　　延赏斋
　　延赏近前门赏宁山水敦咨诹众僚便【山庄宫门内折而左即为是斋在此召见羣臣咨询庶政以其地与门近传宣易至以示体恤】干惕一心存三捷思雅什六如置梵言孜孜方寸际无暇防真源
　　农乐轩
　　既雨更欣即快晴【十三日复小雨即晴】弄田看亦起新耕朴轩小憩易得句农乐知他不负名
　　清谐堂有防
　　延揽庄门勅防毕山堂图近憩清谐顾名思义心惟永修已【清】和人【谐】愿肯乖耳目之私慢教适危微所繋慎其差北来一水沿阶下即欲穷源可忘涯
　　潄琼轩
　　曲涧南流往复回琼声时潄水轩隈大都事欲探其本三叠知他池上来【潄琼轩在池上居之南涧水下流回环潄石琤琮成韵是轩由此得名而溯其源则即池上居叠石之水流而至此也】
　　池上居
　　东谷之中更东谷【大小之分也】其源庄外入墙中陡峡下流不可止筑成三叠资石工【盘山富于水而汇蓄处俱不甚大惟此间自上而下叠石为堰凡三成以次渟贮为池遂得数丈澄流滉漾故向有盘中蓄水不一处袤广无如此处寛之句】上中下汇池三叠搆居朴斵茅茨同贮流宁惟供赏景宣泽原以资农功二者在农不在景予意寄咏垂无穷
　　延春堂叠癸丑诗韵
　　今嵗来思癸丑春三年景隔一朝新烦愁图解清幽地归政诚为髙上人【子于丙辰嵗授寳子皇帝今来驻跸山庄回忆癸丑题此有再至应为髙上人之句今果克副初心然训政正劳思虑耳】岂识五凶仍待系【楚蜀教匪经官兵捕翦灭将尽惟襄阳起事之贼首刘之协姚之富黄柏山贼首林之华覃加耀达州贼首徐添徳五凶穷蹙窜逃俘获之信尚未即至】每当三虑总劳神【恵龄等分兵截擒刘之恊等福宁额勒登保围絷林之华等宜绵追捕徐添徳五凶穷窜已如釡底防鱼更无生路伫盼喜音每萦宵旰】七辰小驻驾言返飞捷盼当即日陈
　　题四朝选藻册【元】
　　李思训九成避暑
