<!-- { "loadSidebar": true } -->
　　舆情望幸酬深眈用是五举廵江南金焦两防矗波翠何异前三与后三路便聊以驻信宿要因省方观田蚕县华结防称祝颂何徳被民増怍慙昨日浮玉憇山舘今朝顺流漾江潭西以屋胜东树胜敷叶吐蕋春未酣未酣之意胜酣矣即斯三胜谁能谈侵寻谯亦有建置庄严定慧【寺名康熈二年三年　　赐额】辉珠龛那更峯顶事防缀譬之食蔗穷其甘东坡艰韵忽五叠虽曰逸兴宁非贪黄头桂檝已久清赏既适归亦堪佳处无须重系恋倩闲云为封岩庵
　　清寄堂
　　书堂古寺侧清寄向曽顔一十六年别青春片刻间吟安松竹里瞬息昔今间俯视东流水何尝有往还
　　竹楼
　　竹楼此日复相过觉比前遭鳯尾娑背念王家记中语洒然髙致恐输他
　　海门庵
　　东向江连大海溶丸泥那得此门封扶桑晓日红云涌防岱何殊日观峯
　　逰焦山作歌三叠旧作韵
　　既是名山那无屋譬人盎背必有腹头陀应弟焦先兄如气相求相应声东西双峯秀防水在此曰此彼曰彼其实一脉地根连何有于行暨夫止知之而复云来逰斯则隣非弗隣是春和日丽正良辰山僧速客意甚勤轻舆减从试揽胜不教缇骑填纭纭罗汉岩傍得入路瘗鹤崖畔寻遗文栈道歩歩入丛云青玉岛俯江波氲由东而南渐夷旷僧庵民舍相区分周览原未消半日廻舟两岸景吐吞江天一色逺莫辨断续钟声时尚闻
　　甘露寺再用张祜韵
　　古寺枕江岸上方絶世埃春能醒物睡佛已识予来徒和张【祜】家句那寻李【徳裕】氏台浮云为【去声】揽景归岫一时开
　　算山口号
　　产泽蒜因讹算山【山多泽蒜遂讹为周瑜计莫曺操处见地理志】岂诚赤壁近斯间沈沙铁防全消冺月色江声终古闲
　　平风静浪歌
　　风以浪为用浪以风为鼓风平浪静宜浪静风平覩【一解】我泛扬子亦数度无不平静邀
　　神祜百神受职总
　　天恩敬
　　天感
　　神铭心所【二解】昨日微雨今日晴焦山速客亦已诚往来畵舫大江渡何异太液与昆明【三解】浪自静风自平巽二坎六息应声布帆弗挂寂五两轧轧双橹乗波鸣【四解】中流揽景犹余事心恬因亦理解生大之无极而太极虽互为根静肇成次之物来而顺应为顺应者自静呈【五解】观水虽有术观澜亦末矣不如寥天一无动契其始告彼抽秘骋妍者曷澄其末返而求诸六经防【六解】
　　于金山烹龙井雨前茶得句
　　一月前期太防程【甫过春分三日】聂家诗句缱民情中泠第一泉犹近便试新旗子细烹
　　贡茶祗为【去声】太求先品以新称味未全【茶以清香为妙太新则味未全也】为学因思在精熟大都欲速戒应然
　　稍怜鹰爪未舒全絶胜江山絶胜泉此去恵山幸鑪在惜他四巻付云烟【竹鑪圗四巻俱燬于火惟竹罏幸存】
　　龙井还余廿日期到时应是味全时溪亭定合茗瓯试昔嵗今春不忍思
　　策马过镇江府
　　舣舟策马过毘陵为便就瞻却辇乗那禁笑呼任前后频询疾苦切怜矜省方首在官方饬筹治惟于民治徴感岂易言弗致畏不嫌杂遝为相应
　　润州道中咏古
　　铸劒坑
　　欧冶犹传铸劒坑入长持短逞豪英夫差句践久尘土却共纯钩留假名
　　京岘山
　　京山居左岘山右同与润州作镇屏谁与一之莫可考军诗已未曽评
　　读书台
　　亡命设如果在呉何遭王允屈而诛因知记载家为説半或得真半亦诬
　　千里湖
　　呉中洛下隔千里凉动秋风忽忆湖讵为莼羮饕口腹超然致与世人殊
　　石墨池
　　书符曽説费长房石墨池犹竒騐偿审有千年济人术长房今却往何方
　　华阳馆
　　或称景隠而去或説昭明向所居千载下论千载上更无杞宋那徴诸
　　登城霞阁三叠旧作韵二首
　　驻舸教依岸鸣鞭爰度衢讵宁事扫洒却觉过勤劬层阁知临水三分缅昔图【阁名为董其昌题俗谓之三义阁】未能便颠魏无已且亲呉世逺冺传説时巡竞祝呼万民傒我后代匪后来苏
　　涿鹿近经郡楼桑尚有衢建兴真不肖诸葛惜虗劬川水仍常镜城霞逺入圗耕桑殊盛昔文物向称吴窓蜃畧闲凭墨娥可便呼八章酬八韵叠仿聚星苏
　　黄河至清浦
　　黄河至清浦【萨载连日奏报黄河水势加长今复据奏十八日徐城志桩长水一丈一尺余山安防禀报云梯关长水四尺九寸溜势湍急全黄已复故道直逹归海等语是黄水巳过清黄交滙处所直赴海门可为欣慰】斯为归壑定云梯闗非遥交滙故道竞河决逄已屡勿久合龙并此畨阅两嵗久为吾民病【仪封决口自四十三年七月至今几及两嵗屡届垂成而毁向年堵筑漫口従未有似此久者】宵旰冀功成发帑吾弗吝【叶】重臣往经理竭力无余賸引河大开寛始得溜还正【此次漫工前后拨拾部帑并两淮塩课银五百六十万両并命大学士公阿桂前往经理近复将引河大展寛深又接作挑水坝逼溜北趋始得黄水归还故道惟阿桂等慎重奏报尚未得合龙喜音仍未免闗心北望耳】惟因慎其事未报合龙竟闗心仍北望既慰益颙敬
　　逰寄畅园再叠丁丑旧作韵
　　江表初看山势鸿埠墩西放一舟通秦园萧寺相邻近水阁云窓小憇中视昔由今兴堪托松声泉韵画慙工仿斯早已成八景【于万夀山左仿斯成八景名之曰恵山园】愧是卑称大禹宫
　　恵山寺四叠旧作韵
　　恵山依旧矗青螺层叠禅林防呿罗一片赤心忘今到几茎白髪较前多慧枝演法髙还下忍草当春婆复娑礼佛而非佞佛者留诗最是好檀那
　　聼松庵竹罏煎茶四叠旧作韵
　　十六春秋别恵泉重来可不试烹煎闲情本拟泯一切结习无端忆已前覆院仍看松半偃隔墙还见栁三眠浇书恰喜供软饱胜酒何妨也得全
　　出窦从来本体泉谓多事矣瀹和煎底须僧偈频提旧惟爱民情越恳前解阜闗予宵与旰凿畊由彼食而眠偷闲寻胜饶何者四叠还赓八韵全
　　补写恵山寺聴松庵竹罏圗并成是什纪事
　　古寺竹罏四巻图惜哉重潢遇伧夫【竹罏图四巻一为王绂一为傒斋一为呉理其一则卑失之命张宗苍补图者前人题跋颇多余每次南廵必赋咏叠韵向贮恵山寺听松庵昨寺僧収藏勿慎致锦曋蔫旧玉籖损折无钖县知县邱涟携至署中重装值署西民居失火延烧四图竟燬于火实可惜也】祝融尤物妬诚有六甲神威防则无降谪权教寛吏议【图既被燬廵抚杨魁布政司呉坛等自请交部议处并参知县因奏报情节未明遂令呉坛往无钖县署履勘失火情形并查讯被焚属实因尽寛其议处然此事虽縁寺僧収弆不慎该县重装防亦失于防防只命罚银二百両给寺僧以偿之】施檀应得偿【去声】僧雏恵山佳话宁容阙首巻应先补写吾【竹罏图原巻虽燬而名流韵事未可阙如因先补写首巻命皇六子及旿董诰分画二三四巻并令补书前人题咏仍付聼松庵收弆流传永为山寺佳话云】
　　聼松庵竹罏烹茶戱成效白居易体
　　竹罏烹苦茗本是山僧事性海为清供不渉人间世侵寻成画圗辗转传文字滥觞一至此大乖其本意豪敓与复还益觉其辞费我自辛未年制匣因精弆【叶】为之补圗全【本四圗缺一曽命张宗苍补之】为之赓吟继兹阅十六载复诣精蓝地聼松庵好在竹罏亦妥置独惜四圗燬斯则因俗吏【聼松庵所藏竹罏图四巻上年十二月内为无钖县知县邱涟携至县署重装致燬于火俗吏所为煞风景事实可惜耳】熟境率难忘可不茶一试我既不解烹僧亦难近厠旋頋左右间尚茶惟内侍茗椀捧以献原来早预偹谁论文武那识鱼蟹沸是谓当官差非所论逸致屈哉庵与罏孰谓逢此辈冁然亦自笑松下排衙类
　　咏恵山竹罏
　　硕果居然棐几陈岂无余憾忆前賔偶因竹鼎参生灭便拾松枝续火薪为【去声】尔四图饶舌幻输伊一概冺心真知然而复拈吟者应是未忘者个人
　　惜张宗苍补恵泉圗亦被燬因四叠旧韵
　　宗苍曽写恵山泉五咏徒教四叠先勿泥【去声】凖绳继其后真教气韵匹乎前同遭回禄诚竒事直示无常是正诠不忍名蓝絶佳话补之复补合应然【张宗苍恵泉圗本以补阙兹来四圗既燬不可使名蓝佳话竟尔歇絶因御笔补写第一圗而命皇六子□塎及都统旿侍郎董诰等补其三俾仍存余韵亦重结一畨翰墨縁也】
　　汲恵泉烹竹罏歌四叠旧作韵
　　屡叠旧韵众所闻可因难易作辍分即今竹罏凡五咏然何曽契诗之羣黄墩逺望境如画梁溪溯泛川絶尘精蓝虽演梵其梵恵山实具文而文禅枝防径益古貌慧草绕砌饶净芬炽然人固有来在泊如佛岂论新陈西厢聴松庵夙悉黙无语乃情如敦竹罏不任受烈火干枝细擘为精薪陆羽秘诀縦未学要当以静不以纷恵泉咫尺可用汲驰符调水讵足云漪澜堂近聚星逺歌体却效聚星权【叶】抚笺得句便言返胜处讵宜恋意存溪路烟堤俱识旧老瞻防仰如懐新人情为田吾所笃林林者固怀中珍林林者固懐中珍呵避慢亟缇骑人
　　王山亭文防叠己夘旧作韵
　　纵横峯轴与云绅胜处盍朋六七人印证恰披行箧画重防己卯仲之春
　　圆池
　　圆池圆中规恰似月之满石洞在其上夏凉而冬暖
　　方池
　　方池方中矩本自圗酾出清冽遂不及恶居下流述
　　暗窦
　　暗窦山根微见淙流成渠涧渐溶溶金人铭早着其义杜渐防微莫懈恭
　　明亭
　　明亭曽不设窓小立居然恰性灵无尽山泉仁知体日呈色色与形形
　　直总督袁守侗奏报得雨诗以志慰
　　京师报泽厪畿辅【王大臣等奏报京师于二月初三并初五等日得雨有燕齐逓侍佳音报之句今袁守侗奏初三并初五等日顺天保定河间天津宣化遵化易州等府州所属均得雨雪二三寸不等冬麦青葱长发春麦渐次出土髙梁粟谷乘时翻犁以待播种等语畿辅被泽果如期望惟差人赍折故报到较迟耳】适以差人信到迟日合大都寸同被【直各府州所报得雨时日分寸与京师同惟雨中兼雪则各属气侯不同之故】雨零少异雪兼施春秋麦并拔苖蔚粟谷种【上声】皆播陇滋手额为民慰以冀逮收成虑正长时
　　读论语
　　防伯章有曰民可使由之既而继之云乃不可使知当然所以然朱子分注斯复引程子説明不能使其化人有不能圣教岂所宜用术非正道讵应出宣尼是义谓未当而久心蓄疑程朱求弗得葢强为之辞近从川路行略得直解兹两岸迎銮民数乃无万伊欢欣近瞻就摩肩叠迹随但御舟一奔避如败师涣然鸟兽防躏借相凌欺前见后来者厥角先纷披殊不晓其故细询乃悉兮葢縁地方吏先以晓谕驰谓御舟之后其舟即宫闱尔民宜速避定当谨威仪此使知所致不如由彼为晓百乃漏万那尽谕蚩蚩尧民顺帝则两忘知识竒曰当曰所以帝岂有分施宗元郭槖传此义或有窥
　　至苏州策马入城
　　安福舻维运水滨玉鞍徐控入城闉可知其切觐光众总是此衷保赤民少者壮而壮者老别因久故久因亲银牌分赐诸耆艾自笑吾年亦七旬
　　凝懐堂三叠旧作韵
　　展义观风俗勤民念食衣豫逰切休助言行慎枢机憇宇体无逸瞻檐思入微
　　奎章掲道趣
　　三字万年辉
　　阿桂等奏报仪封合龙工成诗以志慰
