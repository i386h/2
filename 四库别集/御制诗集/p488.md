<!-- { "loadSidebar": true } -->
　　数【上声】日才旬逮甘膏入夜霶前遭犹疾骤此畨【去声】更悠扬麦穂益资饱禾苗更吐长惟殷山左望驰驿命询详【京畿扵月之十三日快渥优膏适闻山左盻雨甚切冀得普防大云因即传谕驰问寻据徐绩奏是日惟泰安属二县有被泽数寸者余未遍逮盖前次雨势骤集未能及逺此次宻竟夕声徐而润足东省自可同霑因复命邮咨询之】
　　西直门外作
　　三载一抡魁【去嵗恩科今嵗正科故连举传胪之典】传胪御殿回轻凉避红日浓露到青荄麦穗都齐矣禾苗有是哉何修斯鲜【上声】遇益慎敢徘徊
　　咏和阗玉镂周蟠螭壶
　　今玉抡材仿古为双环连耳簇蟠螭天然体钜髙逾尺人巧工深圆中【去声】规讵必遥同钟鼎识端知逺胜夏商贻包来禹贡曾无见一以欣而一愧之
　　夏日承光殿
　　太和清晓简魁元夏日依然返御园路顺因之更礼服驿来便以阅崇轩【御殿后临此更衣适温福军营奏章至即扵此批阅并为筹示机宜面授军机大臣传谕邮寄】随时勤政宁容忽应变筹军岂易言卫士漫嫌稍久待非因问景玩髙奔
　　倚虹堂进舟即景
　　溪堂丹雘焕庆典去年经进舫斯为便扵斋莫漫停栁风轻送爽麦夏茂含馨回望结心愿频新祝
　　懿龄【辛未恭过　　庆典建此堂以备　　圣母临憩御辇辛巳辛夘丹雘増新更祝此后每十年鼎焕递加永以为例】
　　舟泊乐善园因进一游
　　渚园临碧川漾漾见当前阅嵗未寻径一时聊舣船雨余树如滴夏孟卉初鲜小就书斋坐孤哉架上编
　　题含清斋
　　协纪应清和考律当清徴溪斋曰含清而我适来此函三乃合一其间蕴妙理稍憩仍进舟焉能究厥旨广源闸易舟过万夀寺至昆明湖登陆回御园沿途即景杂咏
　　广源一闸界东西水截长河髙与低舟不可通应易进早看舣棹前隄
　　花宫窈窕抌长川云水僧人跪道邉风利不湏重结防付他到防自叅禅【到即不防防即不到二语见传灯录】
　　麦浪翻风麦穗翘幸哉今度麦荘桥碑亭志水昔年建农计殷殷厪旰宵
　　西转长河更北行岸傍火器建新营【国朝旧制拣八旗精鋭为火器营兹将动帑建营扵此俾聚居便扵操练且省赁房之费无非所以惠旗人也】便扵操练省赁屋一举还防两得成
　　玉河高水向东流滚坝平铺雪浪浮多少节宣资灌注湖心西望峙层楼
　　绣漪桥北坦昆明一碧澄波漾舫轻奚必天孙费机杼七襄宛在面前呈
　　凤凰墩据水中央来往频过眄渺茫却似神洲耸瀛海那教容易舣烟航
　　东岸湖亭俯廓如到斯登陆易轻与军营驿传曽来否防报而今正盼予
　　山东巡抚徐绩奏报得雨诗以志慰即用近作夜雨韵
　　佳音披驿牍知被渥膏霶【徐绩奏济南省城扵四月二十一日夜半后防而连旦騐得七寸四野均霑二麦顿觉改观将来收成分数不至大减且云气甚浓沐膏必广现已飞檄各属俟绩报再行入告览奏为之欣慰】疆吏忧懐释农民喜气扬云浓冀霑广雨落幸时长别郡究何若续陈待阅详
　　题崔子忠扫象图
　　内空外空内外空寓言扫象示宗风东坡防带分明写【石渠宝笈旧藏雀子忠东坡防带图与此防笔墨相似的系真迹】笔墨大同意不同














　　御制诗四集巻五
　　钦定四库全书
　　御制诗四集巻六
　　古今体一百十九首【壬辰六】
　　赋得夏不御氊【得余字八韵散馆试题】
　　朱明当夏入青毳逮氊除岂恶【去声】终无借只縁炎有余衣衫换絺绤床笫易籧篨宜以时因制用违需则祛君臣资可譬文武济还如宫笑角宁合白非黒实踈苏卿餐未得王子荷【去声】犹虚待到严寒谁能更舍诸
　　雨【四月廿八日】
　　勤政【御园殿名】畴咨罢【是日御门理事】族云挟雨来继膏欣一再泽物协恢台砌镜立呈朗檐琴不厌豗自思奚遇此益朂日钦哉
　　咏古玉椀
　　素盂周代合铜器【西清古鉴蔵有周铜素盂此椀制似之】博古图犹纪季姜【季姜盂见博古图】疑彼秦前无椀制视兹虞后有珍蔵璘璘色未全蒸栗穆穆质还浑截肪设使东坡举大白故应特置汉书旁
　　题王谷祥冩生巻
　　栁
　　金丝嬝娜叶才青风拂长条动不停何必灵和致深思年年张绪冩真形
　　杏
　　一般风韵一般色却似微醺酒晕腮不识孤山林处士縁何生死独于梅
　　燕
　　绿栁无根亦可依青青嫩叶衬乌衣寻常嬾入王家巷爪挽柔条住不飞
　　萱花
　　依然叶绿复花黄孰谓人忧尔解防设使伯兮咏树背闵民谁得似文王
　　石榴
　　春光五月到涂林翠叶红葩艳不禁恰似元宵燃火树金支赤焰一时森
　　练雀
　　逐蜂鼓翼向前频谁谓斯禽性最仁【见禽经】长尾纵然拖白练可能剪拂入綘纫
　　蜜蜂
　　采芳蜂向石榴枝练雀随来欲捕之倘遇中郎赴客召亦应一例识桐丝
　　红蓼
　　秋风嬝嬝亚波舒长穗垂垂粟颗如疑是胡麻备仙馔水晶宫里饭三闾
　　鹪鹩
　　风吹秋满鲤鱼寒肇允桃虫且自安似虑一枝还未穏托来荷叶较差寛
　　枯荷叶
　　谢过荷花剩荷叶虽枯垂柄尚依然其间妙趣分明防未似春光六月妍
　　蝴蝶
　　底须博辨菜麦化亦谩纷称花栁迷造物由来大公付蚑蚑栩栩各天倪
　　红梅
　　胭脂防防冩红梅同是禁寒冒雪材别调似犹傲白者分明不碍月中开
　　绿竹
　　緑叶垂枝间绛英一般丰韵一般贞风过莫诮无清馥赢有萧萧飒飒声
　　麻雀
　　一枝聊托意相羊那识庄辛告楚王小鸟谩訾无逺虑星辉见説散瑶光
　　河南巡抚何煟奏报得雨
　　豫省春膏早普施开封入夏泽微迟虽非殷待已切望却报既零且遍滋【何煟奏河南各属夏初普得渥泽惟省城及河北诸郡未遍幸春膏余润望雨未殷兹开封及彰徳等三府均于四月二十二三等日得雨三四五寸不等雨势极为广逺麦粒禾苗均甚有益】由北而南刚次日【京畿四月廿一日宻竟夜中州即于次日普被时霖盖雨势自北而南云】利禾及麦允称时吾民幸即吾身幸曷以承之励敬寅
　　东园观麦效陶潜体
　　勑防有余暇驾言往东园东园岂徒往借因二麦观冬雪虽非优春雨实渥焉夏孟兹逮仲快霖时复所以来牟景大异常年防吐穗硕且长如油绿頴攅蓄目宁不欣未敢心即寛必待饼饵成庶济吾民餐
　　去嵗畿辅涝百方勤赈济所赖青黄接麦收最要计实颖忽在眼实栗企满志铚艾尚有待廑念犹未置此后晴雨时登秋庶可遂早作而夜思急务惟兹事逰观亦在兹奚待范云对萧缅称谠言益可騐其世
　　对云楼
　　叶云宻矣防楼层观麦因之试偶登夏景至哉望斯属民天此耳意诚矜变黄那复惜变绿欲散由来弗欲凝【麦喜凉而畏热根间常有风疏之则穗益长而茎不郁结可无蒸罨之患自夏初至今频得时膏气凉奕于麦性最为有益】一对分明有轩轾不如空阁洞无凭
　　镜烟斋有防
　　朴斋临碧溪溪水明方镜轻烟起波上因以镜烟命溶溶与澹澹相资蔚相暎个中有理趣家语垂宣圣至清则无鱼辞异义同证
　　松簧馆
　　夹径峙青松松穷得书馆偶来凭绿春去夏将半【叶】乘凉适云可风入松梢巻谡谡复泠泠清聴耳根满簧拟觉犹非书史斯堪伴
　　莹徳堂
　　物有防不洁以水浴则浄徳岂弗如斯亦资所为莹溪堂枕碧川渫然俯澄暎取喻乃借兹实非赖水证莹徳究系何敬胜与义胜
　　题开益轩
　　复道行空过去来鉴园路便称清陪到轩非倦因闲憩插架有书求益开松竹及梅三友譬风雷成卦六爻推与时设问偕行处切已惠心勿问哉
　　益卦九五朱注以为上有信以惠于下则下亦有信以惠于上不问而元吉可知夫惠固训仁训恩安民则惠惟惠之怀是也亦训顺亮采惠畴惠迪吉是也如朱注解是上下交相惠上仁恩下可也下仁恩上可乎程王诸儒率皆隠跃其辞而以为不问可知元吉独吕祖谦以为人君但诚心惠民不须问民之感如此然后元吉可谓深得圣人之意盖惠下而问是自居其徳也自居其徳则是不孚九五君位得位履尊为益之主上以信惠下且弗问焉下有不信以顺上之徳者乎因题是什并申明经义于后且用以自励也
　　合翠轩
　　夏叶既吐齐四邻合一绿甘复时洒菁葱总如沐已自连槐榆漫惜混松竹云轩揽翁防林闗辟簇莫拟青琐观斯堂实非玉
　　澹然书屋
　　小小两间屋溶溶十笏池亦堪俯明影宁不引澄思治乱闗心虑农桑廑念期频来方寸切那有澹然时
　　晴望楼即目
　　迩来时雨复时晴纵望髙楼庆慰生不独黄图调烛玉大都赤县协符贞苗芃禾黍耘将遍穗饱麦麰熟逮成一种又牵心弗怿西川犹未奏销兵
　　暎清斋
　　书斋暎水清水清亦来暎光光两相射究以孰为镜辨见八还中徴心七处竟鸢鱼付不知云飞而川泳
　　端阳日恭侍
　　皇太后观龙舟即事有作
　　两年未侍端阳
　　宴【庚寅辛夘端阳日俱以祈雨未举节宴今嵗雨旸顺序因得敬奉　　慈欢】此日欣邀竞渡
　　观只以雨旸叨
　　帝眷得教节令奉
　　慈欢露浓艾叶猗帘绿风拂榴花照槛丹宣命同舟聊可罢【往年侍　　圣母宴毕每携在廷王大臣等同舟观竞渡忆和亲王及大学士傅恒不预此防因并罢之】近臣有喜欲知难
　　咏汉玉径尺璧
　　沕然见此虞夏器谓之曰汉实顿置谁云不刿坚且贞嵗乆入土颇剥蔇大体周圆肉好存得全翻因自土出使无可欲义宜思斮絮徒劳万年计隠现白质非琼璊是诚血浸傍埏隧顔如渥丹君子哉望古遥缅风人意
　　赋得日华承露掌【得情字八韵朝考题】
　　曳裾登紫阁列署近承明直宿备清问匡时賛太平未宜谢樗散只合效葵倾庭敞日华射台髙露掌擎香分沆瀣气光萃地天精既济坎离协同人文武呈翔池沐恩泽鸣佩耀优荣何事省郎郁山泉托旷情
　　题邹一桂花卉册
　　李花
　　小山南去桂頽枝从此当为题古词开帧怃然惟见李恰如方悟退之诗
　　昨题邹一桂画中诗诗中画册曾寄令和韵未防闻其溘逝赠官赐防轸惜乆之兹捡内府所有一桂遗迹甚伙将遇暇即题之而彼则已成古人矣昔杨万里尝不解韩退之花不见桃惟见李之句后隔江晚望桃皆暗而李独明始悟其妙今开帧惟见李花而不复见一桂怃然之懐非仅如万里所云炫昼缟夜而已
　　金丝桃
　　亦自夭夭亦灼灼玉相应上美人簮分来本是西池种瓣萼原当色作金
　　贴梗海棠
　　朶朶开花皆贴梗那轻嬝娜学垂丝海棠设订嫏嬛谱骨鲠体柔自有差
　　郁李
　　白棣一名曰郁李由来从果不从花亦花却作淡红色小雅分明莫认差
　　水木樨
　　小山一种分根水不粟而花香却微名色何曾有定论无过芳谱志依稀
　　紫花地丁
　　野地荒坡花叶柔虽非繁艳足风流歌娘舞妓不经眼农妇村姬却上头
　　蚕豆花
　　蚕欲成时豆亦熟农桑二事本相闗白华谩訾无顔色曾共乘槎万里还
　　鱼児牡丹
　　柔丝一缕贯鱼児绿叶相扶红蘤垂草木无知原有性谁当观象玩其辞
　　僧鞋菊
　　名鞋谁所又谁能云水日随行脚僧百尺竿头如进步秋风落尽是真乘
　　蓼花
