<!-- { "loadSidebar": true } -->
　　自我壬午年清口定水志视湖之増减拆束为坝制【向年河工司事者不肯大扩清口草坝虽借称蓄清敌黄实因随时拆筑恐干多费工料之议自壬午年南巡亲阅立定髙堰水志长一尺清口即启拆十丈以资宣泄俟秋汛后水势既定即如常接镶口门其尾闾之五坝筑土严行封闭河臣等恪守此法自壬午至戊戌下河不受水患田庐得以保防】其尾闾五坝筑土永教闭以此下河田免灾收厯嵗其间祗戊戌河决仪考地泛滥归洪湖髙堰虞涨至无奈开五坝下河受灾致【戊戌嵗河决仪封考城漫水入贾鲁河由睢河涡河滙归洪泽湖虽大开清口尚宣泄不及无奈谕令萨载等于五坝留心预筹寻据奏清水势大请以次开放五坝仍令先期申谕为之以渐幸其时下河早禾已收惟晩田致成偏灾】兹九阅春秋清胜复有事预筹消息理原非出不意【自戊戌至今丙午又阅九年下河均无水患然自去嵗迄今春清弱黄淤因即虑及盈虚消长之理清水必有旺盛之时屡谕督河诸臣于髙堰一带工段先事熟筹嗣据李世杰等奏七月初三四等日大雨清水黄水及运中河水同时并涨致黄河北岸之李家荘马头及汤家荘清河南岸之周家庒五孔桥隄工漫缺以致清江一带被淹然前此早已虑及清水旺盛非出不意也】冲隄阻运道先急燃眉计【此次漫口周家庒一处隄工闗系运道尤为要已屡次批谕令其首先堵闭以救燃眉之急】堤筑运益涨车逻胥启暨【李世杰等又奏日来湖河水势有消无长各漫口裹防穏固均未掣溜大局已定其首先堵筑之周家庒原拟即行堵合因运河上防来水尚旺口门收存二丈五尺之后淮闗一带水势涌盛若一堵合恐有他虞不若留此兮泄减水俟尾帮粮船过竣水势平缓即行堵合又周家庒等处漫水由白马湖直达髙寳诸湖奔腾浩瀚已将南闗车逻等坝封土启除俾湖水下注其仁义礼智信五坝先已启放所有下河一带民田不免被水淹浸抚臣闵鹗元藩司袁鉴等前往各该处逐一履勘已批谕令其加意抚绥毋致失所惟是下河自壬午定志从数十年来田庐保固无恙今嵗因洪湖异涨不得已复启五坝并南闗车逻等坝致遭淹浸然舎此又无良防实深南望缱念耳】无奈开五坝髙寳潦胥及【叶】下河不待言非鱼叹民匮然实乏良防赈恤勅诸吏宁滥毋或遗更要莫饰蔽庻畧减予过五字志慙愧
　　偶写青杨圗并题以句
　　青杨书屋屡题诗却未青杨一写姿兴至偶为传古貌图成因与识新词大椿建木友存此汉栢秦松子视其秋月春风田海调苍皮翠叶付无知
　　题和阗玉前后赤壁图
　　山阳舟泛山隂陆秋水冬峯景顿移试问丹青工幻者可能一幅幻如斯
　　萧云从闗山行旅长巻
　　防防萧萧树踈皴淡淡山由来以意胜无不寓神闲秋景宜寥廓客人自徃还粗中具工细【见云从自识语】识语破天悭
　　题戒得堂
　　皇祖垂眀训成堂敬额之　　【皇祖夀望七旬刻戒之在得小玺行用予庚子年届七袠因于山荘敬搆戒得堂用志绍承】防庥百年乆保泰一心寅国晏民熈世内安外辟时书云满招损戒得有同斯
　　问月楼有防
　　髙楼称问月试问意何属箕畴喻卿士吁俊心常笃宵雅颂以恒听之
　　天锡福我惟奉无私与日同晶烛惜隂亦在兹敢惟悦心目青莲举酒歌祗宜让其独
　　佳防室口号
　　室依乔木防称佳早过炎朝弗借排陡忆民依应在我防之何以保其懐
　　靣水斋
　　髙秋天气朗野水潦澄清溪阁凴窓坐景光触目明傥然来鹿饮奚必共鸥盟墙外闻敺雀农田逮实成
　　白玉小璧
　　周尺刚三寸无瑕润羊脂设徒论轻重吾知其失之
　　蘓汉臣秋庭戯婴图
　　庭院秋声落枣红拾来旋转戯儿童丹青讵止传神诩寓意原存相让风
　　含青斋言懐
　　跸驻山庄两月余山斋岂不四五至以非望雨即望晴恒觉怦怦不满志迩来气爽喜天髙优泽既霑快久霁农田行旅两畅然我亦与之慰心意乘闲笋舆问景来小憩岩轩眄额字适见红叶已防枝为幸含青未孤寘时哉时哉弗让人齐视菀枯总一致
　　得趣室
　　一斋中曲折即可别冠【去声】名斯室虽致幽向西窗却明因之额得趣千峯眼底呈然趣祗此乎吾犹有后评泽艰时望雨霖过复盼晴西歉虑东及北收冀南并趣惟在忧民得少失乃恒吾懐鲜或知徒称此怡情
　　挹秀书屋口号
　　芸窗取朗贴玻璃近景遐观了莫遗小坐披吟成便去自嗤何有读书时
　　雨【闰七月十六日】
　　卓午朗晴天山云兴倐然十朝欣霁好二寸渥膏便荞菜晩田润林峦夕照妍锤峯升魄早应惜闰秋圆题山庄所贮西湖图即用巻中孤山晴眺韵
　　孤山晴眺甲辰作旋跸图于水路行弆置山庄忽逾载展看画巻缱遥情攀舆前嵗诚犹忆艰食去年念更萦【上年江蘓一带缺雨被旱致艰粒食浙西毗连处所粮价亦昂因饬该抚等派令官商前徃闽省四川籴运以资接济】视彼子羣视予父保兹元气巩皇清
　　咏汉玉龙尾觥
　　睟如复穆如千载阅居诸有刻无痕迹中孚贯实虚较之今罕有惟与古相于谓曰炎刘物殊为顿置渠
　　唐棣万壑秋云
　　白云出谷蔚茫茫叠树防峦尚鬰苍矮屋倚楹属耳者秋声应背读欧阳
　　山东巡抚明兴奏报收成分数诗以志慰
　　春暵曽闻十九州恩施赈贷弗迟留【四月间据明兴奏厯城等十九州县春来缺雨被旱稍重因即降防借给两月口粮其被旱稍轻之章邱等二十二州县借给一月口粮并徳州齐河等二十六州县所有本年应征新旧钱粮俱缓至秋成后征收以纾民力又因米价未平驰谕盛京将军由海道拨粮数万石一靣起运一靣令明兴委员由海口接运俾得及早接济民食】幸哉佳优霑夏慰矣大田稔遇秋驿报齐郊十府广计来通省九分收【嗣于六月间据明兴节次奏报得雨通省普霑各属秋禾杂粮俱十分茂盛兹届登塲据明兴开报秋成分数沂州莱州约有十分武定青州济宁约九分有余济南泰安兖州曹州东昌登州临清约有九分合计通省秋成约共九分有余览奏实为欣慰】灾余元气庶少复申命催科莫亟求【东省歉嵗后幸遇丰年因即批谕以毋使暴殄盖藏为要至于催科更不必急惟当养民之力庶灾余元气易复耳】
　　江南总督李世杰等请因河工开捐不允所请并成是什示志
　　方伯河臣防奏章开捐请以助工忙费如昨嵗十之二【李世杰李奉翰书麟防奏以本年湖河并涨修筑漫口及抚防善后事宜需费颇多恳请暂开捐例合众力以蒇要工俾有志上进者亦得遂其报効之私等语朕以去年江南等省赈费约计发帑一千四百余万其各省蠲免尚不在此数今嵗江省漫工赈防所费不过上年十分之二李世杰等何必鳃鳃过计为此言利之请乎】何必今年变厥常若曰怜材多白首应思迟用碍青箱【开捐本非善政况今帑藏充盈足敷供亿朕御极初年户部库银不过三千余万今荷　　上苍嘉佑财赋充足普免天下钱粮三次蠲免漕粮两次所费何啻万万而现在部库银尚存七千余万两较之初年已多一倍有余朕年逾古稀距归政之期屈指九年尚思设法施恩以散帑项又何必扵此时转以要工惜费乎且现在科目人员足敷任使若捐例一开正途必致壅滞朕方为寒畯疏通进身之阶岂肯更令赀郎壅其仕路李世杰等所奏于铨政官方两无禆益已明降谕防不准行至朕从前所制戒得堂记并诗于散财聚财训谕甚明乃李世杰等复有此奏因并志于此】老人戒得堂成什财聚知输财散良
　　文征明南屏秋雨即用其韵
　　石崖坐客抚瑶琴落涧流泉万嶂深底识一天秋雨意七弦成韵总潜沈
　　题文津阁
　　始事防嫌六十翁为期十载竟成功【自癸巳嵗始命辑四库全书时余年已逾六旬建甲辰嵗文渊文源文溯及此文津四阁书全藏为期约十年计】焚膏继晷精神里月胁天根荟萃中二酉塞山赢彼狭三仓文阁櫽其通浩乎渊海知津要切已吾殷谟典崇
　　嘉树轩口号
　　嘉树轩中对嘉树主兮賔也古和今征心七处辨见八祗作交芦莫可寻
　　乐成阁题句
　　屋里有阶升升平基见阁阁乃枕石城畅观真旷若东岭围崆武列带防漷郊原杂村墅比户安耕凿万寳逮西成三农信称乐岂知厯夏秋吾忧恒此托
　　题王绂秋江泛艇
　　波面潋秋风遥峯望不穷船头俯溪客屋底背山翁【画中景如是】溪趣和山趣人同志弗同似嫌羡鱼者骋目送飞鸿
　　咏木根盂子
　　木根辞土百千年不中【去声下同】方还不中圆祗合赠他巢许辈山中枕石潄流泉
　　雨【闰七月廿二日】
　　月既望逢霏二寸晩田虽润欠其优却逾五日浓云布未逮十朝佳稠快矣既霑还既足况扵无冀亦无愁遥欣古北口以内获毕来麰可种秋
　　登四面云山亭子
　　云闲天淡碧霄澄石栈延縁歩辇升畧愧昔年揽辔陟且欣此日据牀凭画圗四面供四望吟咏一来纪一登复此九登逮归政不知此愿可符能
　　玉岑精舎言懐
　　有升必有降万事斯一理适登云山顶下来精舎此讵惟畅游兴即境堪惕已虽非上理代亦云小康矣盈虚消息间保泰职谁诿以此不遑宁可耽佳景美
　　阿桂李世杰等奏清黄盛涨已消酌筹堵筑决口及收蓄清水诸事宜诗以志懐
　　阁臣勘河往复赴浙讯事【先是四月间命大学士阿桂前往河工防同李奉翰等查勘清弱黄强实在情形为之主张熟筹善后事宜嗣因浙省清查亏空及讯审富勒浑一案因令由淮赴浙审办】其间清黄涨回途命详视【叶　阿桂先奏请开云梯闗二套引河应扵回途详悉查勘嗣复据李世杰等奏七月初间清黄并涨漫口数处所有分别先后酌筹堵筑事宜复令阿桂廻途同李世杰等详筹议定以便员迅速赶办】适当盛涨消善后筹次第先后相【去声】缓急亦因待料备黄固未夺溜合龙想犹易【兹据阿桂奏闰七月十一日驰抵清口防同李世杰李奉翰书麟逐一履勘水势现已平定其碧霞宫周家荘二处已经堵闭至烟墩口门水势极缓需料无多李家荘水势亦缓已逐渐挂淤均于补还原堤之外再镶做邉埽并建挑水坝足资保防至汤家荘漫口以下正河水深二三丈无虞夺溜各处口门均已盘镶裹住现在集运料物于本月内先将司家荘要工开筑即员分堵李家荘汤家荘等漫口相机筹办按日计工总期九月内一律完竣不任复有迟逾其毛城铺天然峯山祥符王营等牐坝现已次第堵闭使黄流并力东趋以兾刷深河底等语】清虽剔其盛蓄预明春计【阿桂等又奏清口以下直至防黄河口深通畅逹已复旧观髙堰志椿现存水一丈一尺五寸目下节过白露即应预筹收蓄所有山旴五坝分泄之路于本月廿五日开工限二十日堵竣其束清御黄两坝扵八月初一日开工限四十日完竣按照定制酌留口门预为收蓄俾湖水充裕备明春敌黄济运之用】成竹屡驰训推行善体意况济以和衷喜揽奏章至更请加培堤卫民那惜费【此次筹办河工均经先事预度屡申驰谕在事诸臣尚能仰体朕意和衷商办据阿桂等另折奏称查勘各处隄工经大水汕掣残缺甚多所有黄运两河卑矮各隄请加培髙厚临湖石工脩补完整以资捍卫等语脩筑堤岸为濵河民生要务岂可惜费即降旨准行并勅该部拨项】发帑勅司农施惠无留滞其未被水处有收荷
