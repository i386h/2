<!-- { "loadSidebar": true } -->
　　尧年寳露叶间纷设方武子甘棠赋我亦寜忘封殖勤
　　立冬【九月晦日】
　　平在元防令来逰龙朔垠莭因行庆驻志讵畅观勤亰国风占【毎当莭太史例占风】塞天霁敛云小阳春律暖【是日暖】亦为従人欣
　　永恬居叠旧作韵
　　一谷温暾日坐来满屋檐饯秋冬景破半百鬓星添松翠雪轻压枫红霜饱霑巻阿真惬意鱼海洗兵恬【旧作有伫待俘渠献干戈戢永恬之句】
　　再题素尚斋
　　礀道津桥试重寻岩扉耐可惬予心虚庭烟月谁同调上塞氷霜我素襟四壁诗题自今昔一窓冬日是光隂迤西更辟新斋在不厌山深转就深
　　剏得斋
　　入山不见墅到墅忽临山依古松为幄叠苍石作关既深斯恱性惟静可怡顔阿那丹台表容成想像间
　　夕佳楼得句
　　寻深有渇懐歩屧不知远峭寒薄邃谷防光蔽崇巘忽造剏得斋横楼接廊转斋髙楼更髙一窓冬日满夕佳昨命名万态呈组纂言情陶莫过体物杜犹善而我别有防含毫忻嫩暖
　　题张宗苍画
　　山荘蓦见宗苍画向未题诗輙补题曲折云林皆可入髙低磵道讶才跻谁分幻境将真境道是全提早半提昔失当前今郑重羲辞聊拟玩先迷
　　千尺雪
　　鹿期催向去雪色待今来即看清如尔寜当虚掷哉带林寒皎皎落礀素皑皑却是输真者兰中早漉杯【木兰中遇雪已收水烹茶故云】
　　临芳墅
　　义取对时将育物过叶緑与花红分眀
　　羲画标微防一气贞元无始终
　　澄观斋
　　观乃人之防澄亦境之所能所两相防澄观实绪语其忘如未臻佳境允宜处譬彼荘岳间不期齐变楚
　　菊
　　菊莭过将弥月菊花开尚数丛漠水塞山自尔丹枫翠柏原同知己霜清日嫩笑他桞緑桃红漫拟陶家三径戒酒却缅髙风
　　射
　　射是朝家夙所长承平逰豫那宜忘擕来新附控部驻此
　　当年避暑荘亲御矢弧聊示度数颁币帛用旌良树侯叠中休称颂【是日发矢二十七中十之九破的者六及易小鹄复连中旧部新蕃暨哈萨克陪臣侍观者无不喜跃称异】敬仰
　　前猷敢不蘉
　　含粹斋
　　四德乾元亨利贞大哉一气与流行小春即防聊观象纯粹于焉见性情
　　宿云檐
　　山房倚翠岩檐虚云每寄气霁防澄丰隆早收技偶来坐清昼聊结氤氲意如将霏六花谢赋还防试
　　暖
　　今年秋长入冬气尚暖朱鸟升东林腾晖岩谷满羣称及严寒【今年围期较迟俶装时皆以归程正届冬寒而迩日序尚暄和与徃嵗回跸山荘时无异】忘之以转眼堪因人情忖度寜待逺
　　题金廷标醉菊图
　　菊莭忽已过传来醉菊图重儓縁素防别契是神枢埏埴商顔数【图中四醉老】淋漓彭泽模科头倚客背箕踞厌僧趺缾罄凭而寐花香嗅以欨看山半酩者应慙【去声】独醒夫
　　水月精舎
　　冬月飒可怜塞水寒未冻岩斋一再登俯畅诚堪弄心掬不以手镜光翻在栋氷鱼潜罢跃谷鸟啽犹哢圣教标清华因之缅鸾鳯
　　再题绿云楼
　　初来绿树蔚层甍为爱新楼輙命名一月往还看突兀恰随天末与同征
　　春好轩
　　清暇偶憩文轩标题两字堪论依然瓯香砚净而无花馥鸟喧落叶乱填书帙鸣鹿已懒苹原【鹿过时则不鸣】莫谓芳菲莭逺贞下行将起元
　　月
　　月上严节氷天见塞山隔林猜窄濶辗汉叠团弯寒迫烟岚峭光含网水潺剏观縁底事寻鹿入宵还
　　题张师防树石
　　古树棱棱诡石邉芳华想像阅韶年玉蓑【画中题句邉武字玉蓑】栎里【即师防号】今何在写照依然识两仙
　　戯题创得斋
　　创得防得创频来輙有诗民焉寄淳檏吾尚爱新竒风岭松落子霜坳鹿引儿自然尘俗远心与许巢期
　　枕碧楼三首
　　剏得斋防楼两间虚窓纳胜枕孱顔山容苍矣意聊寄弹指眀秋挹翠鬟
　　种松待老意嫌迟就树斋成嘉防披欲速纵乖邹峄论静观雅契太原诗
　　谷口延縁不见楼到来俯视白云头蜃窓嫩日宜清坐树树山山总在眸
　　寜静斋
　　闲庭树叶落归根一眀窓日晏温即景不湏翻蜀志武侯两字个中存
　　鹤鹿
　　鹤鹿虽异类胥足助山景鹤则赋之粮惟取声露警鹿毎挟矢寻芩野寜容骋材与不材间漆园语堪省
　　罨画窓
　　近岭遥峯面面呈防岈潇落最多情今朝所防又殊特直展寒林阅李成【石渠寳笈有李成寒林图】
　　登四面云山亭子
　　中峯迥出羣一笠与平分四面云山态八音天籁闻山斋俯剏得【剏得斋在深山邃谷隠不见惟此亭标最髙峯俯视如在咫尺】大块有真文亦欲无言去其如伺懋勤
　　创得斋得句
　　溪山深处惬幽探磵道频驱小歩骖人面峯开墅忽到树头楼出景全含掀笼放去冲霄鹤卷幔招来落嶂岚五度经临诗六首笑防剏得作陈谈
　　再题枕碧楼
　　山楼虽小有迎逢拾级居然枕万峯遮莫霜林红染遍蔚窓松色尚重重
　　题玉琴轩
　　细泉阶下注氷渠今日丝桐讶涩踈漫道寂寥艰着句小春景防故逢初
　　晓
　　鸟鸣当天鸡山含曙色晓岚凉虽淰淰空宇犹浩浩子舆称旦气调御乃成道于焉悟轨涂契防殊不少
　　对瀑六韵
　　飞瀑我常对所欣对以冬挂来氷筯簇流处气机浓从识根源逺不迁莭令逢微闻声飒沓略戢势防淙落磵鹿猜饮入池鱼罢喁洗头宜玉女应律逮黄钟
　　莹心堂
　　平湖冷碧波凝飒洒冬堂又絶胜自是莹心多好防那更【平声】真对玉壶氷
　　永恬居
　　冬山淡如睡岩居益致静所耽在泉石寜辞防寒冷野桥度数曲似入神眀境林扉讵借敂仙界奚烦请翻嫌紫翠艶都觉色空屏归藏有余蕴枢纽于焉省触縁惬性灵不期坐已永
　　戯题招凉榭
　　突兀千林山寂寥坐来谡听落崖飇偶然题句还呵冻榭号招凉懒更招
　　静好堂
　　趁暖搴帷万象低霁烟敛尽朗撑犂【防古语谓天为腾额哩汉书讹为撑犂然音韵颇近宜于塞外用之】底须在御夸琴瑟自觉当前契筦倪
　　居髙
　　山楼枕碧岭小坐念居髙望治心徒棘勤民目久蒿言多后从面疵或索吹毛即景懐慙恧休云此避嚣
　　入深
　　谷抱山还叠行行渐入深居然防理窟飒尔对寒林云里辨峯影氷间涩瀑音迫霄精舍搆涯涘许谁寻
　　即事
　　冬山触处耐吟凭呵冻摛词兴偶乗日落遥峯一片霭泉流古磵防条氷披寒檐梠纷还鸟缀景招提不着僧寻鹿入宵归趁月鋗人何事更张灯
　　万树园赐宴即席得句
　　小阳春旭暖温暾令日筵开万树园屈膝捧觞逮盐泽纒头式礼厠花门【回部郡王霍集斯伯克等及哈萨克陪臣咸预宴】敢云一已承
　　先烈或可千秋示后昆坐有鐻鍝如旧仆偏称两度沐深恩【筞凌乌巴什等以甲戌夏入觐曽宴赉于此今入旧扎萨克之列赐坐】
　　万树园观灯火
　　岩风傍晚净鱼鳞东望锤峯挂璧轮塞即京华林即上灯原嘉夜月原春千枝蜡鳯燃银树百道星虹落玉津义寓光眀辉防爽寜云夸示逺徕人
　　热河启跸驻喀喇河屯行宫作
　　习武柔遐蒇事并
　　安舆防奉返神京两弥月已届严莭三十里而遥吉行【喀喇河屯去热河三十余里】别馆巻阿依旧好寒林平逺入冬清流澌却虑拏舟冷兴寄滦阳与目成【是日未渡河至滦阳别墅故云】
　　入古北口
　　秋仲经过冬孟还流隂瞥眼徃来间敷恩示度无非事暮咏朝披亦未闲向暖鸾铃入闾左就荒雉堞鎻孱顔千村纳稼饶衣褐幸慰吾民卒嵗艰
　　冬日御园即事
　　塞外初冬暖异常归来带得十分凉【启跸时咸云将及严寒而今年塞外殊觉暄暖回跸至都翼日乃风作冷众更谓带来之寒故戯及之】人情定论曽谁是园景小春耐可偿窓日嫩思赊日驭池氷薄懒试氷床庭葩砌草都逾莭洋菊还留别様芳
　　冬日北逺山村
　　歴观塞外与关中纳稼如茨总报丰今日山村喜方信常言私后合先公
　　题湛虚书屋
　　桑苎村中茅草屋闲来就读亦观耕半窓受日虚而朗一水防门湛且清范缓倪迂法如是王丞杜老句多情圃场获罢心方慰又对同云望六霙
　　文徴眀万壑松涛即用其韵
　　飞泉直落白云深松下班荆籁谡林细防枕流将潄石古人端复有知音
　　驻扎叶尔竒木大臣呈览所铸乾隆通寳至因用排次回部钱文诗韵纪事
　　昨嵗元戎奏定功早筹鼔铸市廛通即看大冶范镕就仍属司农职掌同【将军兆惠归为户部尚书】寳是乾隆来自外泉殊景德去由中【排次回部古钱时有开元景徳诸钱彼时未能臣服其地自属中国擕徃者】用权子母底其贡载戢干戈省厥躬
　　题集鳯轩
　　养
　　志冬常驻园问
　　安暇此题轩岂必雝喈真集所喜萋菶犹存抡材羣引广厦较射兼御西门【问　　安日视事此轩于大西门较射便】
　　寳额永辉
　　圣日含饴敢忘
　　深恩
　　皆春阁
　　小阁搆山村皆春义可论一编读周易四徳首乾元寜谓花无谢应知道有根熙熙虽未逮景仰志犹存
　　题渉趣楼
　　偶额书楼曰渉趣山容水态满名园渊眀语祗能从半志在重华辟四门
　　澹闲室
　　带林趣以闲镜水志愈澹澹闲二而一吾犹致精勘周公训其无于闲惟可暂武侯训其眀于澹斯不厌题室拟铭盘造诣聊因验
　　文徴眀雪景
　　见晛应知消未得吹风却讶积犹髙漫言幻景饶真赏对幻思真望毎劳
　　花窖早梅恰与盆中晚菊并荣漫与写生兼题以句
　　早梅晚菊彚芳聨贞曜髙风契自然栗里孤山缩大地渊眀和靖友忘年盆中对立格堪敌灯下相窥影互怜生面别开縁古调寜同花鸟诩黄筌
　　冬至斋居即事
　　一二日万防此心寜敢放致斋斯益敬勑命恊弛张靖逺已戢戈耕牧徐筹量九州率逢年
　　天恩实浩荡【叶】髙寳则被潦拯恤勤辅相教养匪二事养要信非诳于养尚补苴言教乃邻妄何时此生民胥跻三代上
　　题赵昌茶梅百雀图
　　花鸟曽传广汉昌如闻鸟语玩花芳宣和当日评髙格可让马蹄归去香
　　诣斋宫作
　　宫中斋两日
　　坛侧宿前期安静微阳养只防一念知惟应厪民瘼即以迓
　　天禧依旧眀窓影年光有所思
　　冬至
　　南郊述事
　　惟
　　干资始运无穷来复灰飞缇室筩应莭迎阳修
　　大祀升香晋璧凛微躬纪年廿五钦
　　天数省嵗雨旸恊穑功幸与吾民同沐
　　泽越因沐
　　泽惕渊衷
　　夀五弟和亲王五十夀辰
　　星台太史报书云邸第佳辰瑞霭氛体似吹葭气方炽算同刺绣线添纹年齐蘧使对尼父诗例髯仙夀邜君掞藻谩称鹡鸰颂惟懐敬业昔同羣
　　微雪【腊月十六日】
　　微雪才逾寸冬来望久翘松檐刚羃齿梅坞未封腰虽兆三白瑞慙称六幕调回中偏报喜【新柱海眀奏至叶尔竒木哈什哈尔并于十一月初得雪尺余新辟耕屯足占丰兆】惜近慰于遥
　　复雪【腊月廿日】
　　同云过午落琼花歴夕侵宵势更加泽继三朝敷渥足春先十日兆和嘉【是月廿九日立春】装梅宫植舒梅蕚利麦盆籖润麦芽殿瑞唘祥真大吉慰余益慎敢矜夸
　　雪中西苑即景
　　彻夜缤纷晓势并问
　　安回与歩瑶京低飘曲岸时踈宻细糁长空镇缪萦羃树寒藏栖鸟语挂崖冻隠落泉声氷蹊试屧堪迟意即景无端拙速成
　　顾昉雪景
