<!-- { "loadSidebar": true } -->
　　平湖淼淼望无穷镜样圆规印碧空何异洞庭微叶脱鸥波潋灔鲤鱼风
　　碛中月
　　笛里闗山牧马嘶秋声秋色总诗题谁知此夜中庭月曽照当年戍卒啼
　　氊庐月
　　铃索栏邉忆桂花垂垂金粟防枝斜结璘独不孤诗约依旧光明映緑纱












　　御制诗初集巻二十七
　　钦定四库全书
　　御制诗初集巻二十八
　　古今体七十九首【乙丑五】
　　赐防古王公等宴
　　异域为天府来宾届月氐【是嵗青海诸王公并来】绣郊千帐合驻野六龙齐坂卉蒸霞烂山云傍涧低地髙隣北极恩下逮西鞮锡宴晴晖皜徴诗湛露凄娱观陈角觝献技习驹踶【月令注拘繋腾跃之驹防踶齧防古则执驹以施鞍辔令防童骑之任其踶齧然后驹得驯而成良马常献此戏以助宴乐之观俗所云骑打馯者也】三爵斯颁矣千秋胥乐兮贻谋懐
　　祖徳
　　天若敬常稽
　　中秋夜作
　　东冈出较迟露立意何为但是中秋月那无即景诗防従峯口吐延得树头移塞景清如此秋思动者谁
　　塞雨
　　塞雨洒深秋清吟兴悠遥峯青乍掩空宇白如流牧马声全息虞人火未收苍茫烟霭意恰似凭江楼度林霑落叶拂鸟湿轻翰沙碛浑无坱蹄涔畧有澜却迷千里翠微觉一畨寒赢得氊庐暇拈题兴未防
　　缾中花
　　是处嫣红并姹紫不知其名讶其美貌陋徐黄图画间种遗嵇郑书编里袅风三春月秋防缀山山塞景稠天姿未许人窥取不共飞觞搦管流谁教采入磁缾内色香根浄原无碍却似逰仙壶峤中纷迎驾鳯骖鸾辈
　　意行
　　意行骑马徐馺娑塞山碛水来防我忽上层峰下视云如泛千里凌风舸潦收涧口汲冷泉叶脱枝头摘残果松厓雨后緑髯张枫岸霜前赤霞鎻萦青缭白含太虚干端坤倪豁閜更従天外眄遥尖防防烟螺殊砐硪飞来灵鹫只虚名似对雄风言堀堁应接无暇足吟拈千仞冈头凝虑坐今朝御鳯小逰仙洪崖右拍赤松左旷观契妙所得多谓予从禽聊复可
　　晓月
　　过望月就匡大明引朝暾寒光尚欲流素影直可扪中秋倐已徂抚景懐髙奔谿霜防清冷峦烟互吐吞西宇不忍倾隐隐留纎痕
　　焦木
　　焦木横山阿秃兀矗余枿青黄曽未施枝叶已全脱僵立碍线路成隂忆丛樾雨露虽均滋死灰岂复活乌鸢不顾栖鼪鼯时防躠何年经六浑炎官威尚烈声不中孤琴色仍作青铁成质斯有壊修短何分别谓云山木夀荘生殊未达
　　即事
　　忽卷朝岚露嶂屏芙蓉面面佛头青瀑飞天半徐听处疑是东阳水乐亭
　　紫翠缤纷万状竒停鞭揽结恰移时有情诗思无声画谁为山灵一写之
　　绣壁
　　绣壁云开当面时是他是我费寻思若云他我原无二碧眼胡僧笑汝痴
　　多伦诺尔
　　我
　　圣祖防盟喀尔喀处也昔喀尔喀经噶尔旦之败我皇祖悯厥困穷赐之畜牧而全其生汗王贝勒使仍故号世守其土地至自今其父老有道及
　　圣祖者无不垂泣戴徳予小子继绳有志敢忘
　　曩日之忧勤乎触景赋诗用以自朂
　　南国敉宁日西戎蠢动时防畨经
　　圣算讵是遂嘉师大漠劳
　　三驾雄藩列七旗【喀尔喀四部共七旗】分封山若砺戴
　　徳口成碑盟不争牛耳币惟徴鹿皮至今留壁垒想像奏笙丝设教资神道涵生赖佛慈【防古防敬佛多伦诺尔之彚宗寺乃防盟喀尔喀后所建也】琳官兹暂驻
　　天縡岂容窥
　　上都懐古
　　山萦水抱势寛辽烟堵荆闉迹未销金椀潼香春正玉盘氷碎暑全消【元时常避暑扵此】殿毺不见天魔舞冈药犹思诈马朝日暮枌榆喧鸟散寒蟾弄影自飘萧
　　阅马
　　坰人校所司日下驻金支忽变云为谷争夸种是狮秋风鸣处劲电影骤时追独忆诗人咏奚官总未知
　　赤城
　　赤城宫阙委榛葭天半云岚学起霞控辔追随铜豹署悬铃替戾紫驼车虚无香殿飘丹篆想像妆楼落粉华金瓮葡萄歌勑勒只今成谱入清笳
　　雨
　　彻夜秋霖防续零氊庐权作竹窗听晓来跋渉休量论归路应防麦陇青
　　重阳无菊之作
　　谁命霞作赤谁唤兰云馥色臭目鼻交宛转根尘逐今日乃九日古有登髙俗乌帽插茱萸黄花泛醁朅来朔塞逰例事皆不复日日临穹冈培塿嗤寄躅是药堪采摘碛草原皆菊何必柴桑翁东篱始清福
　　九日写菊花数枝恭进
　　慈闱以侑糕筵兼陈短什
　　寥寂休嫌塞草黄题糕胜事度重阳金英玉节相依处好是团圞献
　　夀觞
　　读东坡集
　　把巻对古人常愧若不及矧实不及者益觉瞠乎立东坡仙中人禅恱聊自适糟粕为经济匡陆应避席窜谪炎瘴鄊山水娱朝夕佳句出贫饿【用东坡句】道义足困厄虽多放浪言要不离忠赤瑚琏而江湖千秋同慨惜古今或同然思之惴然惕
　　松明火
　　塞山云沉天冥冥虞人薄夜燃松明木公犹来配女丁爧舆□马双燪旌紫鸾红龙下玉京炖炖燏燏防荧荧大明韬光入云軿遑数斜汉与列星崖枝涧叶成炎兵一朝连下七十城麏麞麋走战惊山公却避不敢争陆浑昔但闻其名爝火日月奚比称坐闻香甲煎轻齐奴防蜡嗤愚伧此一大士号阳精转焰法轮度生薪传不尽真倒绷
　　九月十三日进张家口途中得诗五首
　　枌榆别碛景闾里接林烟牡钥雄闗固丸泥荒塞连清时为外户昔日此三边守险何如徳停鞭益慨然物土今为扩山田似列阶刀耕困硗确箕敛忍科差【今嵗宣化府属歉收命有司加意抚恤蠲租赐赈匪沽逰豫休助之名而已饥已溺实不忍扵懐也】是地秋稍有兹懐慰与皆【口外较口内为差胜故云】谁欤顔栁笔可惜勒烟崖【离口数里有磨石大书者一曰万国来朝一曰内外一统殊令人喷饭】
　　频朝谘逺近隔岭变暄寒【过札萨马打坂气暖与塞外顿殊草木犹緑】水郭仍收稲烟墟罢翦萑拂鞍惊栁緑廻首忆枫丹一幅王维画今来试展防
　　萝壁罨丹苍拈吟兴渺茫路难谁省得诗债我应偿玉笋遥皴白【先一日雪遥峯积素可观】金英正绽黄【塞外无菊今始见之】古人曽有句防菊作重阳
　　风物正深秋千岩霁霭浮乗时询稼穑触景廑懐柔纵鲜窥籓旅犹存插羽邮【北路戍兵自张家口设台以通羽檄】转输看故迹【军兴之际由此路运米以供储糈今闗外尚有弊车千许存焉】休息倍堪筹
　　驻跸宣化府
　　代北名都驻玉轮深秋风伯早清尘省方迤逦弦歌听懐古寥萧府第湮【明武宗驻跸宣府营镇国府第居之自称威武大将军总兵官】阙衮岂惟符寳巻偾辕只为用江彬廻銮漠谘文献见说燕然字未沦【明成祖屡征汉北宣防纪功永乐二十二年秋七月庚辰勒石扵清水源之崕】
　　经瑕邱仲故居
　　昔有邑人瑕邱仲乃学张良逰赤松市上卖药垆旁卧往徃醉酒酡顔红经百余年人不识但传寗城有夀翁一朝宅壊仲亦死遗蜕宛尔弃水中谁欤因利窃药去瞥见仲也被裘从自言毁窃吾不恨欲令人识谪仙踪我闻此语半疑信好名毋乃神仙同借问仲也今何在云峦烟树时相逢
　　对菊
　　冷艶自婆娑临芳意若何那能论李白【白诗云菊花何太苦遭此两重阳】乍可学东坡【东坡扵岭南十月有菊乃作重阳】入画元因浄宜诗底用多倩谁天女散一室俨维摩
　　下花园驻跸偶题【府城东五十里辽萧后种花处遗址尚存】
　　六龙廻跸九秋晨何事名园幻作春讵有仙方开顷刻山花应忆种花人
　　磨笄山【在保安州东二十里赵襄子姊为代王夫人襄子杀代玉而迎其姊夫人日代已亡矣吾将何归遂磨笄扵山而自杀代人为立祠焉又每夜有野鸡鸣扵祠屋上亦谓之鸡鸣山】
　　迢逓云中过临风感慨多犹来杞城操应续柏舟歌人在代何在笄磨志不磨鸡鸣山月曙里语更传讹【又一说有兄与妹鬪技妹建山上之祠一夜而就其兄建河内之桥未毕工而鸡已鸣故至今倒置河内涵洞反在上云】土木堡【在懐来县西北本名统漠镇唐初置后讹为土木明永乐初置堡正统末车驾驻此北狩堡遂毁嘉靖时重筑】
　　缪寻遐迹剰荒城鱼鲁谁知统漠名防相难希作孤注【防准澶渊之役彼盖胸有成竹振也孽防乃欲效之宜其及扵祸耳】沛公差可喻分羮【于谦有鉴扵宋之和议终扵无成故但修战守示无竒货此正统之所以得归也亦如沛公对项羽之言矢在上不得不发设学窃负之逃必为同釡之羮沈徳潜有诗云分羮之语胡不仁朕以为此正沛公之孝君父一体人有以于谦所为为是者则不得以不仁责沛公章章明矣】一时莫御天骄逞千古无忧野卉荣讵有闲情凭吊昔存亡毕竟孰凡荆
　　弹琴峡【在昌平州北居庸闗水流石罅响若调琴故名】
　　大地作琴声迦叶亦如是【叶】何待柴桑翁挂壁始寓意此峡曰弹琴谁与标名字岩谷夐而幽石泉清且泌野菊小扵钱十三星防缀动掺四山响万籁纷丹翠钟期未赏识成连应走避一洗筝琶耳妙契烟霞思
　　经居庸闗
　　雁塞返龙旌鱼闗度鸟道芙蓉紫雾沈睥睨清秋晓重岩虎豹狰万壑琴筑绕寄踪俨壶中回首惊云表栖崖眄埢垣逖迹资探讨天意实难谌地险安能保
　　汤山行宫作
　　神区面平楚绣屏背雄嶂廻跸驻离宫行旌辞武帐塞叶已萧条苑丛犹张【去声】王新刈晚畦香曲注温波放题句忆去年云林故无恙
　　秋夕斋居
　　莲漏逓铜闼槐鸦噪玉垣心斋屏甲帐神契悟风旙不有生无灭由来寂已喧【今嵗新秋闻蛩之作有云由来喧本寂不有灭皆生兹因孟冬时享斋居清夜闻漏响鸦鸣洒然有防乃觉旧句未为全提故即本句易之】垂垂香穂紫坐久独忘言
　　再和前韵
　　祈嵗筹箘簏勤民亟囿垣意城恒惴惴心斾戒旛旛兰篆真中幻缾笙静里喧消闲翻旧稿愧未去陈言
　　孟冬时享
　　太庙礼成有述
　　祭以时惟孟尝因节届贞肃雝钦
　　陟降凄怆仰
　　昭明元酒于尊荐嘉粢我簠盛露霜无那感寒暑不禁情似觉羮墙见如闻謦欬声礼仪欣告备绥我假思成
　　每御乾清宫輙闻上书房诸皇子诵读声欣然防心兼忆旧况
　　呫哔达璿除居稽切讲庐为声何朗朗毓徳想鱼鱼教子惭贞观延师企二防岂如王氏癖颇鄙李生渔乐志因时敏研精值嵗余明牕晴旭暖忽忆十年初
　　初冬逰香山即事襍咏五首
　　谩将山屐访山公尚有浓青间赩红尽足孤吟抒逸兴诗僧未必遇琴聪
　　如钱野菊簇黄华欲作重阳傲孟嘉滴滴琴声淙涧底顿教尘耳洗筝琶
　　逺山螺黛罨嶙峋宴坐来青一览真试与谷神论伯仲小春端的胜三春
　　防缀枝头山柿丹冲烟磵户歩轻寒排衙松下休贻诮谷口先教驻翠銮
　　青云深处隐厜防万里来参方寸竒山半灵泉谁挹注只疑天酒贮天池
　　来青轩恭瞻
　　皇祖御笔普照乾坤四字叠旧作韵
　　松斋水乐喧小憇意轩轩四字传
　　心法千秋焕墨痕对山披古色抚序感髙奔别有寥萧趣清吟月在坤
　　再叠旧韵二首
　　俯槛一徘徊小阳月魄哉尚防青宛在因礼佛如来过雨留山黛冲烟破磴苔粉墙题緑字似是我吟才溪山静以老松竹秀而野朅来曲迳寻底用孤笻把乗兴和我诗诗成我漫写即境良复佳极目皇都下
　　画松
　　弃日闲斋寄翰思毎嗤韦偃入人诗偶然貌得真松树试问真松复貌谁
　　驯鹿歌
