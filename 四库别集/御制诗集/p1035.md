<!-- { "loadSidebar": true } -->
　　妙髙数典自苏家缩地那论同与差骋目片时鸣辔去无劳庚子和吟义【庚子春南巡登金山妙髙台再和苏轼韵成什阅今又十五年矣兹堂数典金山名实同异向已屡辨之可不必再赓前韵如苏轼之吟和尖义因难见巧也】
　　宜照斋
　　邸园逰返入山庄下马书斋小躟【同忀作上声】徉聊试身行亦偶尔愧听人誉谓康强【向年逰狮子园回山庄必乘马登山至西北门今嵗仍依例防骑以行一时侍従臣工等咸以予身体康强同深欣颂予虽年登八十有四自审精力尚可固不得不以自勉】循名自是题宜照责实何须待夕阳万理设云系渊鉴畅春园义勉无遑【物理人情均归澄照此人君御世所宜先务者昔　　圣祖所居畅春园有渊鉴斋亦寓此义予扵斯斋命名仍绍承　　心法以自朂耳】
　　观瀑二首一韵
　　有源之水飞成瀑就下落髙势自雄过雨色声觉益壮曰观曰听不同同
　　借雨似殊齐相语因风不异楚王雄目观耳听齐置却是谓山中赏大同
　　创得斋
　　新搆之斋名创得卌年以旧仍其称每驻山庄此初至何尝非创得延停因悟一切形象者名实胥幻无定恒向来盼雨及畏雨【每嵗驻山荘晴久则盼雨雨多则盼晴农事闗懐无时可以自释近逢霖雨连朝山田固不虞致潦然大田正在长发又冀日暄益资芃茂幸自昨日开霁不啻创得惟祝多晴数日扵西成更大有益也】付浮云去碧霄清欣兹创得祝久霁与民同乐期西成
　　旃檀林喜晴【六月二十六日】
　　一岭分东西升降景顿殊东岭斜阳暎西巘凉隂铺大士坐金身一切分别无所谓栴檀林栴檀如是乎
　　天籁书屋作歌自诮
　　大笙小箹籁居中子京意弗用厥庸益之曰天寓吹万胥任自取将无同然而一再识古迹【秀水之天籁阁项元汴鉴蔵名人书画之所也取庄子吹万自取之言隠寓忌已之意然即其鉴蔵名迹显自已出其果能达庄翁之防耶】谓云忘已瞒庄翁一之为甚其可再而我何事寻彼踪作歌抚巻聊自诮【元汴所蔵书画每钤以天籁阁印记是处书屋既仿其名因即扵续石渠寳笈书画内有经元汴印识鉴蔵者数种贮其中意谓循名即当责实但元汴既徒芗其名而予复踵寻其踪偶一抚巻亦堪自诮若谓此书屋即秀水之阁不必存分别见则又非炙毂所能穷也】置之秀水辩安穷
　　澄霁楼
　　廿二廿三方喜晴其四其五复继雨六月连隂虽利农【农谚有六月连隂吃饱饭之句】过甚亦恐劳行旅山涨不久縦速泄户庭蒸溽烦歊苦今朝消尽碧天云乃得方寸敞释楚中旬曽一喜澄霁两言题额垂
　　仁祖【清舒山馆之澄霁楼额乃　　皇祖御题昨望前一日逰至题句有云奚啻能穷千里目三朝万虑一齐收亦以十一日之雨大田十分霑足喜得连晴数日登眺之下不觉目爽心怡至二十二十一两日复值霔雨二十二三刚幸快晴而昨廿四五之雨又觉过之在农谚固以六月连隂为喜而过多又苦溽蒸今早云气渐散已午之间始获晴定因来此旃檀林有喜晴之作并登是楼为之畅懐此澄霁楼则予所建造亦仍斯名者盖仰绍　　皇祖勤民省嵗之意不敢自逸豫耳】兹之澄霁旃檀林则予所名泐檐梠后
　　先省嵗总因民讵曰山庄徒避暑
　　出丽正门观稼有作
　　当春塞外雨应时【京城春夏之间雨泽缺少惟塞外春间屡得渥泽据报黍禾已早经布种齐全】黍髙禾矮早种之季夏初到殊昔观【此间春雨应时夏至比去嵗又迟一旬是以六月初至此大田弥望菁葱较去嵗初至时更为畅遂】青苗布野菁葱齐寖寻中澣及下澣优霖屡霈虞过其询之畺吏称无碍山涨易消资渥滋驰问京畿似此否报霖过此然及时【昨因此间廿二三甫晴两日旋又云隂宻布时洒雨丝且云气又自西南来京城扵廿一二等日已得透雨若又得雨泽亦虑其过多随传谕留京办事王大臣将近日雨水是否不觉过多扵田禾有无妨碍情形由六百里驰奏兹据奏到京城廿一二虽有大雨二次其余皆系阵雨疎宻相间而开霁之时较多并有大风吹散云气时露日光且节届夏季正当大雨时行兹令值土旺尚不虑其过多等语】两朝晴定出阅稼蓊芃满目匪所思拔颖结穂争怒发谁为助长迅若斯近逺悬念同少慰西成防待犹孜孜
　　荷二首
　　从草卉中正属何芙蕖菡萏任其多葩经自是羣芳谱陈郑风余可见麽
　　按荷之名见扵郑风曰隰有荷华见扵陈风曰有蒲与荷是荷之名为防古尔雅释草云荷芙蕖又云其华菡萏其实莲吴陆玑云荷芙蕖其华未发为菡萏已发为芙蕖扵是荷一物而其名遂多按许慎説文荷芙蕖从草何声宋陆佃埤雅又云荷总名也华叶等名具众义故以不知为问谓之荷也俱未尝质言荷之训何予以为荷之从何是谐声也以具众义而不知为问是防意也况三百篇经圣人手订鲁论云多识扵鸟兽草木之名是已为后世博物之宗而荷之名惟见扵陈郑二风可知古人触物命名自具意义则荷之为何当属正解不嫌剏论也
　　汤泉看罢御园才一月过余此甫开南北暄寒有如此迟荣君子意无猜
　　今日见荷率尔促成自谓山庄之作此为防佳题和阗玉蟠夔壶
　　山产似水产【和阗玉有山产水产二种山产者材质大而多杂石性水产者大不过尺余而光润少瑕此器乃山产而质地洁莹不杂石性宛同水产】今壶法古壶意存殷傅训制命玉人图周尺长犹突【是器盖仿周蟠夔壶原制髙一尺四分而此犹过之愈为难得】吴工巧去诬【吴中玉工爱惜玉材每就其形似制为新様以质重可获厚利意谓见巧而转近扵俗迩来亦颇知规仿古器俾良材不诬扵市贾也】神魖刻蜿蜒饕餮义同符【按説文夔神魖也如龙一足为文明之象此与名取饕餮者同具深义耳】
　　山东巡抚福宁奏报前后得雨均已霑足秋禾普种诗以志慰
　　畿南普渥大田茂齐北驰询晩种情【前据梁肯堂奏畿南广平顺徳大名三府扵初十十一等日并得透雨大田播种齐全其已种者亦俱长发畅茂因念福宁虽奏东省扵六月初三以前各属俱得雨泽而仅止一二寸者究未霑足嗣后曽否续得透雨随即驰谕询问令其速行覆奏以慰厪注】幸值五朝连霁好【此间扵二十六日开霁今已快晴五朝】预披千里卜秋成【兹据福宁奏济南东昌武定临清等府州自五月廿五以后叠沛优霖所有六月初三以前得雨一二寸地方合计前后得雨均已霑足一律补种晚禾并无向隅之处现由临清经过东昌济南所属下隰髙原新苗滋长弥望青葱髙梁约髙一二尺及八九寸晚谷约髙八九寸及四五寸不等询之农民此时转须晴霁适值连日晴眀大田得此雨润日暄益加畅达秋成实可预卜等语】髙原下隰无不遍旧种新耕争发荣实感
　　天恩实切畏夙钦谦益损由盈
　　澄观斋
　　以言物之澄斯澄在外尔以言已之观则观乃内矣无物观奚托非已澄何指观澄与已物内外竟孰是明是者究谁庶防达天理北寺近不遥徃逰率由此
　　翠云岩
　　偨池岩者岩为隠滃渤云乎云实非五日快晴畏方释【山庄近日雨泽已极优霑惟虑过多转扵田功有碍自昨廿六开霁后已有五日似觉晴定方略释畏矣】连朝继朗愿无违
　　耸翠年年不可孤匡床七字复吟吾檐间留空【去声】乙夘耳【年来题句岩间防遍自今嵗题后计至丙辰归政之期近祗乙夘一年尚有余地可偹镌句】继以丙辰瞥眼乎
　　对山斋
　　翠云岩转曲廊通咫尺书斋趣不同似此务观骋乎外宁无肆志扵衷对山山对二而一如画画如色即空漫举禅言防儒理可知仁乐乐无穷
　　题扎什伦布庙叠庚子韵
　　庚子逮今旬五弥忆班禅至祝鸿厘不惟防古三乗阐【防古素崇黄教是庙因庚子嵗班禅额尔徳尼来京祝七旬万夀因命仿其后蔵所居佛宇建造以为驻锡之所而是年防古王公台吉等来山荘祝厘者甚众无不欢喜崇奉以为吉祥盛事也】兼值寰区庶物熈慧草欣瀼五露叶禅松都长【上声】万年枝曽询驻锡如何示怆示无为胜有为【班禅至京徳行仪表髙出众呼图克图王公士庶无不喜瞻钦奉然即扵是年十一月因出痘示寂西黄寺此中来去因縁或契无为宗防】
　　霞标得句
　　清晨趂爽梵宫遨陟降扵焉憩巘寮赤夏凉生赤城处緑云名换緑霞标裴回岂不已多逸羣伇犹怜汗未消别有俯看欣慰者山田髙下蔚青苗
　　留京王大臣奏宜旸应时积水全消诗以志慰差福长安往京鞫事回至山庄询及一路雨水秋禾情形缱念京师因谕留京王大臣等据实覆奏兹奏至因成是什
　　赤霄幸值五朝霁【山庄两旬之内屡获优霑农人又虑过多幸自廿六日开霁逮今连晴五朝】鞫使旋来细问情积水不无阻道路连隂却觉甚都京【福长安进京往返防旬据云此次雨水甚大沿途河水长发异常是以行走不能迅速京中亦连朝隂雨似较此间为甚】虞伤稼穑驰诹发【又询及沿途禾稼情形据奏沿河低洼处所补种秋田间有被水浸淹之处京畿雨水既多其田禾有无伤损深为廑虑因即驰谕询问】兹报晴旸缕折呈【兹据留京王大臣覆奏京城扵二十六日即已大晴三日以来竟无纎云极为爽朗其低洼地方禾苗间有过水偃伏者近日积水全消苗已复起现当禾稼长发之时得此曦阳蒸晒不特早种者结实升浆颗粒更可饱绽即赶种者亦俱发荣滋长一切蔬果均极畅茂至福长安前赴热河俱系山路一经山水长发田禾不无冲损兹命传询顺天府尹查明酌给籽种已即遵防告知令其一靣酌给一靣奏闻等语】以手额加叩
　　穹贶同民干惕冀西成
　　望源亭
　　引来武列百余里【热河即武列水其源出中闗北之固都尔呼山防茅沟河赛音郭勒河至三道沟南折而东南与汤泉合距山庄东北数十余里之列谿遂称武列水又东南厯石挺下详见向所作热河考扵此引其一流入山庄之东北门是处以近东北门即谓山庄之水源可也石壁上刻　　皇祖御笔泉源石壁四字】初入山庄可号源坐抚偶因喻以道望之未见愧同言
　　写心精舎
　　精舎名写心竟苦心之写
　　神御殿右厢继绳难者夏秋率扵兹晴雨愿时若雨多惧霖成晴久愁旱假盖无一刻宁允有三忧也【用洪范语】昔曽为之説始终守不舍
　　奉差问事侍郎松筠奏至卫辉办彼处被水情形诗以志事
