<!-- { "loadSidebar": true } -->
　　酪浆煮牛乳【即奶茶国家典礼御殿则赐茶所以示惠聫情也按奶茶即酪说文酪乳浆也释名酪泽也乳作汁所以使人肥泽也】玉椀拟羊脂御殿威仪賛赐茶恩恵施子雍曽有誉【王肃酪奴事】鸿渐未容知【陆羽煮茗】论彼虽清矣【谓陆】方斯不中【去声】之【谓王即用其语】巨材实艰致良匠命精追【音堆诗云追琢其章】读史浮大白【用蘓东坡事大白或亦玉椀耳盖玉椀用以盛酒则可扵茗饮则弗伦】戒甘我弗为
　　再题李公麟醉僧图
　　白衣送酒似渊眀不着送为公与卿已足髙传醉僧趣书诗那繋老泉名
　　按是圗卞永誉书画彚考送酒诗下缀有老泉书懐素诗并仿其草法十一字又诗后有防署欵云东村闲居方外堂字书亦不识其为何人今按图画见闻志载张僧繇作醉僧图懐素有诗即此絶句载全唐诗戯鸿堂刻是帖则云或东坡曽书此诗为人误入集中而卞永誉书画彚考载此图之董防又以为老泉书则其昌説已岐出矣而是巻中董防已失去又苏轼集载是诗题作题懐素草帖是一诗也或云懐素或云东坡一书也或云老泉防云东坡鉴赏者但当论书画之佳否不必泥纪载之纠纷与其轻信无若阙疑因再题是图并识
　　江南河道总督李奉翰奏报清不抵黄情形诗以志闷
　　方欣河臣驰驿奏清水畅流已启坝南者济运且刷黄北者赴海并黄下【先据萨载防同李奉翰驿奏启放张福口太平河两道引河使湖水灌注淮扬一带运河次第下注溜势迅速嗣复据李奉翰奏续将裴家塲通湖引河开放并将束清临黄及新建坝工亦行启拆使清水得顺趋下注南者济运刷黄北者防黄赴海两路分流形势已觉畅顺】以手加额谢
　　神佑忽又飞章逓来乍桃汛黄胜清本弱以致回溜逼清泻【兹据李奉翰奏报自开坝启放清水以后已经匝月湖水无长无消髙堰志桩仍存水四尺六寸运河浮沙日见刷涤河底亦渐寛深已属极好机防乃三月望后黄河桃汛水发黄水髙扵清水四尺余以致回溜复行倒漾等语】无已下防救燃眉仍闭拦湖御黄坝【李奉翰又奏相度形势惟有将拦湖坝工仍暂行堵闭不使灌入洪湖五道引河以内俟黄水退落清水力旺即行开放如上年九十月间暂借已灌之黄水浮送漕船以救目前燃眉为不得已之计此实下防然亦无可如何也】复称此实向有之黄弱清强仍扺洒【叶　李奉翰又称三十三年三十六年及四十三年亦俱如此情形后经黄水消落清水畅出旋即复旧今春曽连得透雨四五月间淮水可望渐加长发其时桃汛已过黄水必消湖水一旺清黄即可相扺等语向年既有此等倒漾情形何以该督等不即时奏闻过将谁诿但此时萨载方故无助李奉翰者恐其惊惧失措因遣大学士阿桂前往河工为之主张防商熟筹以期黄水迅速消落清水力旺仍行开坝放清以利漕运然自此宵旰不遑又増南望殷懐矣】吁嗟此事如诚然何不早陈过谁缷重臣差往资熟筹南望依然愁晓夜一劳永逸敢漫言亦惟尽心补苴罅
　　题宋蔡元定玉堂砚
　　损缺双趺孰磨去【是砚双趺损缺复经磨治仅存其半左侧砚铭止余龙泼雨云元定识七字】幸仍元定识存余伊人手用宜珍惜应是曽经注尚书
　　李升山水长巻
　　唐末宋前笔天倪月窟思敢人之不敢为古所希为可窜摩诘丽还过思训竒【皆见宣和画谱】弗皴山自峻若湿水常披布景皆合撰入神乃莫遗王书孙氏赋忖度未相宜按李升此巻用笔设色古雅入神因轶去题防好事者遂以眀王守所书孙绰天台山赋并装一巻题为天台山图其实乃山水长巻不必定名因为更正并识
　　咏和阗玉商山四皓屏
　　深论牧之云灭刘设然四老可羞不【杜牧之诗南军不袒左邉袖四老安刘是灭刘之句卓识实空千古详见甲戌题马和之四皓圗诗并注】是山都自昆仑衍谩议东西两弗侔
　　首夏青龙桥西曡去嵗韵
　　轻舆复此石桥过拟往香山咏轴阿昨嵗已防穂吐麦今春亦报种【上声】投禾闰迟时节殊前后【今嵗因逢闰昨四月初八日甫立夏节气较徃年略迟】景自清和入赏哦五日驻移三日驻【昨年香山率驻跸五日今十一日至此拟十四日即回御园才三日耳】图消闷奈闷仍何【南河水势清不抵黄不得已暂闭拦湖坝工尚未据奏启坝放清近畿日内又觉望雨甘霖未沛均之无刻释懐也】
　　题栖云楼
　　静宜【即香山园名】搆筑此权舆到必先扵此憩居问学由来莫忘旧莅临可得未孤初谓云漫祗栖空阁作雨应教利渇畬精舍谈禅偶逰戏章嘉何徃一愀予
　　章嘉国师虽畨僧而清文汉文无不深通戒律精严老成宿学尝居法海寺驻静宜园必召见此室咨国语翻藏经事偶谈禅理深契三昧乃于五台别后遂尔示寂虽生灭本无而即境未免怆然亦予结习之未净也天池
　　雨雪今春优山泉涌无匮岩半得亩平天池契名意座抚玻璃眀沼呈绮縠翠每来率有诗每诗必异致不出癸卯文云上扵天义
　　欢喜园忆章嘉国师有咏
　　佛殿西邉宇小园朴不奢别才驹白隙开到牡丹花空色世假器喜欢心幻芽既然知此义底复忆章嘉
　　来青轩
　　初夏云轩试俯临林光欲鎻未深森低看近逺麦苗蔚逮得尤殷恐失心
　　香岩室曡去嵗韵
　　岩摄香乎香摄岩个中义冺圣兮凡且如云一已成二不必事庄早具严徳水至今千涧瀑云门太古万峯巉无言调御堂堂坐薝卜由他菀与芟
　　緑云舫
　　盘纡下云磴香岩云标望就平得书齐名曰緑云舫此云及彼云一实一虚状而舫亦非舟其虚原一様是合叅枯禅无无亦无当
　　题正凝堂
　　有水镜扵前其波亦澹沱有山屏扵后其峯亦嵯峨凝实水之徳正则山之果因以为堂名寓意无不可近翻朱子书解鼎义犹妥【见程川编朱子五经语类】直谓君临朝端庄戒偏颇韪哉当服膺敢不书绅我
　　来芬阁有防
　　来青以对林蔚翠斯其时来芬以对莲吐芳乃尚迟迟者为未来时者为正兹未来待有余正兹过无遗待与过之间伯仲宜深思
　　就松舎
　　待作龙鳞需嵗时就松为舍不烦迟漫訾将命阙党速欲胜著书摩诘词
　　碧云寺
　　隔嶂耸花宫碧云有路通与其助山色曷若利农功名者空笼寺【谓碧云寺名】实还飘避风【是日防云风起而散】遥看麦苗緑惜盼意増忡
　　洗心亭
　　俯碧临流又一时皤然殊昔髪添丝迩来望雨心増闷问尔安能洗去之
　　君子洗心退藏宻羲经早已着精辞云栖墨者窃灵耳莫谓吾兹效彼为
　　学古堂晚坐
　　游山傍晚归寝室坐学古名原述傅说义实缅
　　皇祖【避暑山庄有学古堂皇祖御题也】修身此为亟莅政斯当努舎是何所法如行可逾矩近山日落早苍然暮色普骋目数里间东峯夕阳覩
　　题致逺斋
　　香山理事处致逺向名斋堪以防心要宁因玩景佳始勤终戒怠言顾行防乖宁静斯为本武侯语契懐陕甘总督福康安奏报陕甘雨雪普被情形诗以志慰
　　甘处极邉陕腹里雨膏雪泽总称优【据福康安奏报甘省之兰州巩昌平凉甘州凉州宁夏等府属扵二月二十五日及三月初一二初四等日得雪二三寸不等旋积旋消土膏润泽省城复扵三月十二日得雨入土三寸有余又十七八九等日复连得宻雨各属禀报相同陕省之西安同州汉中延安榆林鳯翔各府及邠干商鄜绥徳等州属各扵二月中旬及三月初旬得雨三四寸不等亦有得雪二三四寸者消融入土甚为深透】殊迟早农弗误地别髙低秋卜收【又据奏甘省农民乘此开犂耕种东路一带二麦业经出土其余各属中播种渐已齐全陕省春苗长发倍觉青葱两省民情共深欢庆等语览奏欣慰惟近畿又望续霈甘膏仍殷缱念耳】言满素为予所戒待成遥识节犹悠近畿正盼继霑好一以慰欣一以愁
　　题萧照瑞应图
　　萧照曽为瑞应图曹勋作讃诩贞符萧王好防终兴汉越子包羞却灭吴二者不同失北界平生惟是乐西湖丹青披咏当年事抑以为荣抑辱乎
　　是巻曹勋编宋髙宗瑞应故事凡十二段各繋以讃萧照为之图按宋史曹勋阳翟人靖康中授阁门舍人勾当龙徳宫从徽宗北迁命送御衣诣康王勋自燕山遁归建炎元年至南京以御衣进后官昭信军节度使加太尉提举皇城司屡充金国报谢使又画史防要萧照濩泽人善画靖康中随李唐南渡唐尽以所能授之绍兴中入画院其画山水人物苍古云云宋髙宗耽乐西湖偏安南渡不能恢复中原雪君亲之耻既不如光武之中兴炎祚并不如勾践之忍耻吞吴而其臣乃胪陈瑞应侈写丹青斯真不足为荣而祗以増辱者特其画法墨气厚重人物山水种种精妙絶似李睎古后董其昌防称照此巻穷工极妍曹勋题字全学髙宗临永兴足称二絶按是巻严氏书画记载之盖曽入严嵩家而张丑清河书画舫所称项氏藏萧照此图共六段者乃别本又吴寛家藏集防称宋画瑞应图凡十二段段各有讃而不言萧照至孙鸣岐直云曹勋賛李嵩画盖即指此巻总因无萧照名欵印识以致妄为指实而宋元来题防又为俗手装潢时割去自当以香光所防为正也因题是巻并识
　　咏和阗玉商祖丁尊
　　玉工俗巧知无用【近时玉工裁花镂叶亟繁缛而益粗鄙每命磨去兹仿商尊乃知巧俗之不售而归扵朴雅益审好恶宜慎也】琢此商尊效祖丁好恶可知如响应惕然絜矩慎仪刑
　　题木画屏
　　写木为图様出新谿亭谁者纳凉賔名家李【成】赵【子昻】能斯否三倍堪惊近利人
　　右谿亭延爽
　　谿畔眀知有客招相将小立盼松寮天空水濶胥诗趣生面别开异灞桥
　　右野彴寻诗
　　玉华岫曡去嵗韵【即玉华寺也】
　　迥榭傍岩防自南薫始来【今年遇闰昨初八日始立夏】便思漕江广利运莫防徊古寺无僧个匡牀有独陪俯看麦芃緑望雨惜云开
　　臯涂精舎作
　　寺傍精舍两间宜小憩成吟亦不迟桂缶满庭无一朶瞒他迦叶笑顔时
　　月中云外致香飘拟较臯涂路更遥莫若不花惟对树鼻之无臭念之消
　　朝阳洞
　　像设龙神石洞中拜祈膏雨尽防衷望空恐似去年例慙愧依然今嵗同【洞中供龙神祈雨輙应昨嵗扵此防祷至十六日夜得雨兹复来祈请惟期早沛甘膏毋似去年待至望后也】
　　泽春轩遣闷作
　　去嵗轩中吟遣闷麦穂待雨灌浆饱今年轩中吟遣闷麦未吐穗滋苗好清和之月此来同苗穂遇闰殊迟早而予望雨同一愁敢云十日期犹杳轩乎轩乎泽美春【轩名泽春今嵗春雨虽渥而麦苗正当长发惟望甘膏继沛斯为尽善耳】尽美尽善吾懐殷得陇望蜀欲无尽欲多致愁多亦真
　　山阳一曲精庐
　　山阳别一曲潇落有精庐已占盘中趣兼饶池上居画张四隣看诗就五言书屈宋宁须较衙官岂屑予
　　得一书屋
　　河图水生一太极气函三是契清宁撰非资风月谈偶来即成得设念便因慙若问慙何事为贞化未覃
　　懐风楼
　　曰风本无懐曰楼亦如之是懐乃在人而懐实难齐望雨懐风去盼霁懐风来【叶】宋玉喻忧乐亦曰有雄雌迩来晴弥月方当麦长【上声】时大田虽播种亦赖甘滋山云甫英英便有风妒吹坐楼懐弗欣而楼付不知
　　对瀑三首
　　淡为其色静为喧洗涤尘心了不烦既已知然应黙去垂绅笑我此多言
