<!-- { "loadSidebar": true } -->
乩云：“善人吉神拥护，恶人厉鬼跟随，谁不识之。【识而不信奈何？】如尔父子者，虽非至善，亦无大疵。有何恩之可谢哉？至于所谓明途者，除申明孝思以外，无他奇也。尧舜之道，孝弟而已矣，【叫醒儒道。】三教圣人皆此为极。【证明三教。】道人职司度世，亦不能另树旗帜。今日者，尔姓名乃申孝思，适与道人之心大相符合。即三教圣人，与尔之姓名，亦无不符合也。【此书开卷以申孝思居首，至此方言申明孝思本意，盖寓劝人以孝思当先也。】
此时李金华在旁平米，看得明白。想起孝字，不觉泪下。【痛世人不肯回头，故想起孝字，不觉泪下也。】
乩云：“李生何必伤心，孝字甚广远。若能一心清净，毫无杂念，自然于孝无亏。吾子其察之。”
李金华在旁叩头道：“上真论及此，金华在顺天尝与友人杜淦和尚悟澈，言及清净二字，甚有不易得者，即求上真开蒙。”
乩云：“论清净之大处，不若论其简便也。倘能诸恶莫作，众善奉行，至于纯善无恶地步，便为清净。推而言之，即有莫大者。”
李金华又叩头道：“这点机关，虽然打破，总有破而不易入者，尚求指示。”
乩云“吾子无他病，将口上放点慈悲【慈悲无他，令其设教时，务以孝弟二字作口头禅耳。此乃对实行不亏者说。观者莫忽。】自臻上境。”
李金华亦不敢下问。申孝思又叩头道：“上真为仙，仙固降乩矣。不知释儒亦可垂训否？”
乩云：“吾子谬矣。仙者亦一人耳，释儒又何尝非人哉？人而为仙，成道也。释而为佛，儒而为圣，亦成道也。三教之中，一道而已。教有三，道岂有三乎？仙亦可圣，圣亦可佛。仙降乩，即佛圣降乩，道人固不敢与佛圣齐驱。固道人之上仍有太上耳。道人既降，亦可为太上，即亦可为佛圣，避其名而不避其实。其实不避，其名又何妨少同乎？吾子已问及此，道人当代邀释儒降乩立训。”【孚佑帝君，为儒道仙宗阐发三教者也。以悲天悯人之怀，不得已而降训。历遍尘寰，度世无息，无非以尧舜之道，谙谙告人。除嘱行孝弟外，别无殷望。其如世人迷迷，终不知其望何。读纯善无恶，便为清净。及口上放点慈悲数语，正痛念教读者，不讲孝弟，徒讲文字。所以代邀释儒降乩，正明三教一源，惟愿世人各发孝思而遵行之，自臻无上妙境。】
此时乩遂止，众人下坛少歇。待了半时，重拜法坛。
乩云：“不时观音亚圣同降。”
这时，从外来了一人，手内拿着几轴画儿，见此法坛凛凛，自然也叩了个头。
乩云：“尔乃柏福堂乎？尔所习之业颇佳，尔之立心，亦颇有可取。当坛旁侍立，少时道人训及之。”
列位你说这柏福堂是个作甚么的？他乃一个裱画匠，只因与申应钟裱了几轴古画，所以到此。那仙师所以训及之故，又因他是一个刻字匠，更因他是一个彩画匠。其人之作为颇知崇正辟邪，焉得不算个好人？这话休题，且说王庆二人，将乩擎了少时。
乩云：“南海大士至矣。”
写至此，乩忽平和。
乩云：“善哉，诸生之有此举也。衲子之心，慈悲而已矣，诸生苟能以慈悲为主，衲子无庸嚼舌。慈悲于己，复慈悲于人，使天下后世无不慈悲者，自然无不孝弟者。无不孝弟，则无不清净矣。诸生欲问明途，慈悲之外无他路焉。解得否，认得否，解得认得，方可行得。行至中途，再无他想。认准明辙，勿由捷径。不慌不忙，将见光明境界。至时而得，焉得不信来路无差哉？然至此始信则晚矣。不若未至之先，解个清、认个真，而因果定然不谬。申生切记之，诸生详察之。”【敬读训言，确乎。大士亲临法坛，为佛说法，然非菩萨具大慈大悲之心，不能言慈悲，亦非徒言慈悲于口，且遍行大慈大悲于天下，究其所以能慈悲者，缘自善性发耳。性之所发端者为孝弟。所以训人度世，亦不外此。倘世人名发慈悲，各行孝弟，各乐清净，岂不同称曰善哉善哉。】

申孝思正欲再问，那乩势忽变。
乩云：“大士驾退何不叩送？”
众人望空叩送毕，复请乩。
乩云：“亚圣临，可迎之。”
众人又望空叩迎毕，复请乩。
乩云：“噫！天下不知仁义也久矣。不知之，焉得行之？吾之望天下者，仁义而已。因其不知仁义，妄逞私见，误认异端将佛老视为杨墨，将文字视为学问。不行伦常，不敬天地，呜乎，何其迷而又迷耶！既不知仁义，吾将仁义再陈之：仁者，孝之流行也；义者，弟之流行也。非孝难以成仁，非弟难以为义。仁无不义，亦犹孝无不弟。仁为孝弟之本，孝弟亦仁之本。其所以专言仁者，即似百行之专言孝耳。孝弟矣，而有不慈悲者乎？慈悲矣，而有不清净者乎？此所以三教之理，一以贯之也。佛以成人为先，老以成己为先。吾儒人己兼成之。三教之别在此。然成人断无不成己，而成己又焉得不成人？由此论之，三教更有难别者，成己仁也，成人义也。仁义矣，即无妄谈三教矣。若有妄谈三教者，诚不知仁义，况妄批佛老者果能尊崇圣道乎？倘能尊崇圣道，断无妄批佛老者。诸生详思之。苟能通行天下，邪正分明吾当谓圣人。虽遥，而有不难复生者矣。”【幸哉，圣道之复见于今也。追溯往古，其崇圣辟邪者，赖有我孟夫子不解好辨之口，挽救五伦之失。后之人读其书，犹钦慕其高风。而今也，风习大变，邪说横生，复降笔于衍庆堂中，陈明圣学开口以仁义示诸生，而期望后世，仍不外乎入孝出弟，以明圣道无他，虽万世而不变焉。意谓我孔圣在天之灵，昭如日月，运神化于行习间，在在皆是。道又何尝远人哉？何世之迷本来而不觉察若此也。苟为士者，尊奉圣道果能居仁由义，孜孜焉先教之以孝弟，再能以慈悲为本，以清净为务，俾天下人知三圣之教，一诚贯通，无有差别，其庶几乎。大慰所愿学者焉。】此时乩势又变。
乩云：“亚圣退矣，诸生其送之。”
众人望空叩送，复请乩。
乩云：“诸生可详察而释疑矣。柏福堂来，尔之善有三：广刻善书，一也。裱画之时，凡遇神像，皆用净处裱，不敢放肆，二也。画工之中无邪淫，三也。三艺不苟，亦有善可称，后当勉励勿懈。【一工人而擅三艺之长，即为世所罕觏。今蒙仙训而嘉赏之。其志不凡，其品愈真矣。】道人并有劝工歌一则。尔可捐以工力否？”【费尽苦心，救正万世，苟有力有财者，当乐施以成功德。】
李金华高声道：“柏福堂上真有劝工歌，你刊板否？”柏福堂闻此，连连答道：“能刊，能刊！”
乩云：“善哉！道人于百工中，又得一人焉。【真正工人难得。仙言赞赏不亦宜乎。】诸生可少歇，再垂俚语。”
若欲问那歌是什么话语下回分解。
注解：
三教无二理，三孝故无二致。语云“三教归一”。一者道也。道统开自尧舜。尧舜之道，孝弟而已。慈悲者，孝弟之功能。不慈悲，则孝弟究属勉强。清净者，孝弟之本怀。不清净，则孝弟终归假藉。故惟慈悲，乃成大仁大义；亦惟清净，斯克精义安仁。三教适相成。三教何尝不一贯也？自仁义之旨，不明于天下。震功名为品望，惊文章为道德，业儒而实逃儒，宗圣而实叛圣，既背圣道矣，而犹谤佛老以尊崇圣道，其谤佛老愈炽。其去圣道愈远焉，乃谤佛者曰。佛尚慈悲，漓道于虚无谤道者曰。道言清净，沦道于寂灭，几似粹然儒者之言矣。抑知虚无者，虚无其外感之扰。非虚无其仁义之天性，孝弟之良能也。寂灭者，寂灭其内念之萌，非寂灭其仁义之本真，孝弟之良知也。且历代三教并重，夫人而知之矣。然其所以并重者，岂惟祈佛佑，祷神庇，崇德象贤已哉。详查地气上升为天以来，不过一本来之天。自生不已，而有三教。三教者，皆能全其本来之天，其名殊其实一，而为天地人物之所不外者也。盖儒者疏也，诗书疏别伦常，礼乐疏析名教，有疏通之义焉。天无儒，则无运化；地无儒，则无发育；人物无儒，则生机闭塞不畅。佛者，润也。经咒润色千古，慈悲润泽十方，有滋润之义焉。天无佛则无雨露；地无佛则无水泉；人物无佛则津脉枯竭不荣。道者，凝也。蟠际凝连上下，纲维凝亘遐荒，有凝结之义焉。天无道，则必陨坠；地无道，则必崩陷；人物无道，则筋骸弛张不束。三圣固无往不塞，二气实随在皆周。盖三圣者，道之体也；二气者，道之用也。体本无体，用无所用。惟无体，故无体，非体惟无用。故无用非用。三教赖二气为流通，犹天地凭虚空为朕兆也。故精其业者，为圣、为贤、为佛、为仙。天无权，三教有权，三教难偏废。三教安可不并重哉，彼低甲而昂乙者，其亦可以不必矣。惟我吕祖师道贯三才，明通万古职司渡迷，心惟挽世。自遇黄龙真人证为圆通文尼真佛。夫圆通者，释也。文尼者，儒也。真者，道也。备三教于一身。故欲合三教于一家。以佛法树人阶梯，以道脉望人钦承，以圣教立人模范。仁者见为仁，知者见为知，究之不离乎孝弟者。近是读斯传者，谓佛老降世，也可谓圣人复生也，亦可如以渺冥无稽视之，或以寻常小说目之，不惟不明仁义之旨，亦并不知孝弟之当务矣，其将侰于胡底哉！
理注：
此一段是崇正辟邪破妄存诚。头一位王笃生是笃，信心生培其原德。二位方正品号守三，既要立品须得守三。君子有三戒、三畏、三省。余下那几位皆是心中助发道义。又言李金华叩请上真开示清净二字下手功夫，申孝思又请问三教道理同异。上真所言念慈悲，思感应，行忠恕。言慈悲者，悲能拔苦慈能兴乐；言感应者，所感者我能应者佛感应道交不可思议；言忠恕者，忠也者，中心为忠。忠者，体也；恕者，用也。无为六慈仁义而矣。恕者，心得如，如不动于禅定清净，仁义有何不同乎？
偈云：
慈悲道德原无差，禅定清净不二法。
曰思无邪真妙义，三教由来是一家。

第三十四回柏载厚立志修心申孝思正言训侄
话说仙训令众人少歇，众人闻之，下坛静坐。李金华将已往乩语仔细翻阅一遍，亦有不能释然者。然此时何敢多言，遂想着上坛之时，再行叩问。
不多一时，众人同上坛拜叩，仍是王庆二人扶乩。少擎了一时，乩云：
柏福堂既有醒世之心，道人曷胜欣喜。统观斯世，风俗浇漓，日习千巧。然巧更莫过于百工。工固宜巧，巧而忘真，则非矣。巧既不真，则巧反有不如拙者。拙而能真，则拙更有胜于巧者。工乎工乎，何其不工若是也！道人悯之，爰作歌以劝曰：
海外人出红尘逍遥洞中，为什么反有心悲悯世情？
世间人你为何不敦义理，一派的假气象胡弄西东？
既然是学艺业生财糊口，你就该尽孝弟普尚肫诚。
不肫诚虽然得些须生意，只怕你不久远有始无终。
