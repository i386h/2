<!-- { "loadSidebar": true } -->
　　路回天竺此重经【此寺旧名下天竺为上天竺所必经】庚子新修备憩停赐额无过允僧请【壬午南巡时寺僧乞额因赐名法镜寺庚子嵗疆吏遂重加修葺以供停憩可见人主一言一动迎合者多即此知为君之难也】应声因以愧身型镜悬佛智大圆白塔矗神尼不断青静室茗余思往事岂縁求悦失明刑【前巡时西湖添设防缀皆王亶望任用王燧所为其意将因以求悦而不知悦不以道欲益反损未防究以贪黩营私抵法朕于诸臣刑赏一秉大公岂因求悦曲贷乎】
　　西岭草堂【在法镜寺】
　　西岭草堂萧创因唐道标无端重修饰反觉愧逍遥【地方大吏以其地在下天竺为至上天竺路所必经畧为修葺因成事不説亦遂聴之】座拟天花落庭多古树乔欲寻中竺去隔障梵钟飘
　　三生石口号
　　无生一亦无有生三不止笑彼牛背人其实未了此
　　题璎珞泉【在法镜寺】
　　石窦淙云泉名以璎珞拟圆如珠磊落连似丝飘纚丈六清净身披处恰合体此中有深义欲把庄严洗
　　七叶堂口号
　　避暑禅堂称七叶【白居易有天竺寺七叶堂避暑诗】循名责实未明言一花五叶非关此【初祖达摩付法时有一花开五叶之偈故庚子诗有初祖明留五叶词忽増其二是谁为之句】意在青莲佛偈存【七佛偈为禅宗鼻祖自毗婆尸佛尸弃佛毗舎浮佛拘留孙佛拘那含牟尼佛迦叶佛释迦牟尼佛皆各有偈出佛青莲口则七叶之名意或取此然亦未见舆志】

　　再用白居易天竺寺七叶堂避暑诗韵
　　趂此一晌闲诸胜欲探毕林开山欲来云生寺如失白诗清我心胜于听琴瑟而此何可耽归鞭仍命疾
　　书七叶堂额并口号题句
　　七叶堂乆传【堂在天竺寺自唐以来即见吟咏向过此屡有题句而未经书额兹补书之】而并无扁额率笔与书之笑成乌鲗墨【南越志乌鲗懐墨取之书契绐人逾年墨消成空纸云云】
　　湖心亭
　　西湖无不佳而此称湖心是为五官首四面归照临然予絜矩思庶政谁所任敬胜怠胜间念念凛难谌可恣逰目乎怵哉惟益钦
　　漪园
　　逺图暎碧岭近镜俯清波一晌寻澄胜五言寄静哦虽摅赏春兴却念占湖多【漪园在雷峯西照亭下盖依山占湖为之寛十亩许西湖本以蓄水民间牟利者因縁侵占湖面或以水簖葑田或围之以为池囿均于民田未便乙酉南巡时即降防严禁侵占以有关水利故也】因识君难语政无不虑麽
　　咏雷峯塔
　　莫氏图中塔尚窥【雷峯以郡人雷就所居得名吴越王妃建塔于峯顶向有重檐飞栋户洞达后燬于火孤塔岿然独存砖皆赤色藤萝牵引夕景反照尤佳故有雷峯夕照之目　　皇祖御书改为西照内府旧蔵有莫景行西湖草堂图盖未燬前所写是以壬申题句有玲珑更见雷峯塔喜未曽经刼火时之句】废颓莫辨故何其大都成乃壊之本欲示色原空即斯灿烂南朝诩金界荒唐野史説黄皮玲珑半截八窻影月任照还风任吹
　　净慈寺瞻礼
　　南岸精蓝谁巨擘净慈古刹乆羶芗背山无碍楼台起靣水有如空色忘未彻当头七佛偈惟欣扑鼻一罏香经棚却忆祝
　　厘处【昔年南巡浙省绅士于净慈寺建设经坛以事关祝　　厘即境思旧祗益怅然】今昔不同神黯伤
　　小有天园
　　向年逰此园无过咏佳景春风此重来乃觉别有省人心只方寸万物备俄顷其中各有天不昧斯为幸然而难言哉要当私尽屏顔渊问为仁四勿同兹领
　　留余山居
　　山居号留余留余意可想受福欲留余其来自穰穰得誉欲留余副实庶不爽称【去声】意欲留余风帆戒一徃问景欲留余乃弗穷其赏独于施惠间留余则为枉四韪一涉非戒非廑吾掌
　　听泉亭子【在留余山居内】
　　山庄之泉题曰观嵗嵗
　　奎章瞻尺咫留余之泉题曰聴是则一时兴所喜顾其间亦别具义观在乎目聴在耳二者实弗可偏废于表固当识其里目色耳声归至静何有于聆及于视然而在兹应言兹兹谓天乐演梵防
　　丁家山
　　白石绿蕉闲迳寻【此处又名蕉石鸣琴为续西湖十八景之一】不知曽孰此鸣琴设云泉响如焦尾聴作南风解阜音
　　福建一百四嵗老人郭钟岳自闽来迎加恩赐予国子监司业衔诗以赐之
　　登袠夀百四来朝程二千诚云天下老疑是地行仙忱悃足嘉矣精神尚跃然恩荣司业秩酬尔矻芸编两江总督萨载续报得雨情形诗以志慰
　　苏城二寸已接润迤北或逢润倍之【昨据萨载奏苏州于三月十五日得雨二寸余农田已为有益兹又奏到连日接据常州镇江扬州淮安徐州各府属禀报均于十五日得雨二三寸至五六寸不等自苏州迤北雨泽倍为优渥闻之欣慰】宿预已邻山左界眀兴佳信企遐思【此次萨载所奏宿迁得雨六寸洵称深透该县界连山左自必一帯或亦普霑但尚未据明兴等奏到仍殷厪念】
　　喜雨【三月廿二日】
　　江浙那来喜雨诗喜当知以霁多时吾宁徒务晴逰好民实深厪润稼宜【杭城自三月望日得雨至今又阅数日田畴正当长发之际得此时雨更为农民喜慰也】连夜达晨欣泽畅菜黄麦緑发生资虽然言喜讵容易齐豫京畿正缱思【直山东河南屡经传防驰询尚未据报得雨为之萦念不置】
　　泛舟西湖之作
　　一夜淋漓雨晓停云尚浓湖开新绮縠山隐旧芙蓉飒润迎吟面清澄暎俯胷昨来晴景熟创得喜斯逢
　　表忠观
　　眀圣湖南岸钱王观宇留虽因忠赵宋固足表千秋几阅荆凡易依然俎豆酬杨吴及马楚瞠矣那能俦
　　万松岭
　　鳯岭东来此结坡翠笼书院万松科【傍即敷文书院】欲询个里工占毕秀助江山得几多
　　敷文书院四曡旧作六韵
　　借问读书者敷文敷底文必先修其已乃可致乎君讵以风云贵徒然月露勤枕经固厥柢葄史博于闻何必妍华尚翻滋思虑纷大端示五字朂矣雅儒羣
　　慈云岭
　　髙岭郡城西松杉蔚翠萋耸来莫山并抱处祗湖低古迹原多幻昔逰难重【去声】提
　　慈云犹是故仰望益増凄
　　题胜果寺
　　当年甲第作祗园【隋时建既为钱镠及南宋宫殿后复为寺】世事由来逝水翻亟胜随衰理不易施檀重焕谓徒烦【此寺旧頺废乙酉南巡地方大吏施檀重修者】风来旛动谁能所山峙江流各静喧赵氏排衙石尚在都为龙象防空门
　　登凤凰山澄观台
　　鳯凰山旧号澄观台新名【乙酉登此与新名】新名与旧号一例因幻成既以来是山斯台能弗登江山一揽全实足畅心情金宋元眀间其故多变更江山祗淡然何曽系废兴下台问景前松送寒涛声
　　咏排衙石
　　是地本多南宋迹峰头尚峙排衙石风雨几度阅凡荆不改双双犹鹄立【叶】尔时一徳称格天满朝仗马还寒蝉能言弗如无言者至今谁议斯一巻
　　御教塲口号
　　赵氏江山已失半南朝习武尚临安重儓更举孙吴事【西湖志载御教场又名女教塲是南宋六宫习武之地】真是不值一噱防
　　题船室
　　船室成来乙酉年弗于水裔乃山巅讵云缀景翻新様元凯曽吟小雅篇
　　澄观台曡乙酉诗韵
　　拾级凤凰山顶台省方春暮此重来时光迅若白驹逝风景偶逢防仗回成纪诗情已邈矣元嘉工作或殊哉澄观澄到无观处左右江湖没防埃
　　雾中逰山之作
　　澄观台【在鳯凰山】憩薄言还雨止云犹恋迥闲便以乗舆聊适体却因未骑畧慙顔【向年毎乗马逰山今年逾古稀又值雨中以乗舆便于登览聊以取适不复筞骑云】时闻鸣峡佩忽见蒙蒙露嶂鬟本是雾中防花者当真逰矣雾中山
　　复雨【三月廿三日】
　　春雨连绵南国常优霑真利浸【去声】新秧何当分惠施北省【浙省及江南春雨现俱优渥惟北省尚多望泽据刘峩奏报直各属得雨自一二寸至四五寸不等究未透霑至山东河南尚未据奏到殊深企望耳】渇壤都教润霈霶
　　虎跑泉三曡苏东坡韵
　　十六应真二増上【十六罗汉名见梵经纳□□传及法住记俗名十八者询诸西僧一为嘎□巴尊者一为纳□宻□尊者即世所称降龙伏虎也详见向所作十八罗汉赞识语】伏虎其一名乆仰而何性空亦有之虎为【去声】跑泉以双掌一之为甚可再乎掩耳安能止铃响不如忘虑俯清泉曰无想已渉有想
　　题开化寺六和塔
　　宋初创寺月轮山闻説江潮镇此间【宋开寳三年僧智觉于龙山月轮峯创建六和塔以镇江潮塔院曰开化寺】可识曽无永逸法曰惟赖有补偏闲【防也】毎来必鼓吟情勃罢陟渐惭步力艰七级浮屠毕悬额【辛未南巡初登是塔题额云初地坚固二谛俱融三明净域四天寳网五云扶盖六鼇负戴七寳庄严】防捜亦足破天悭
　　阅水操
　　庚子观潮楼曽登阅水师可观不可用曽以纪吟诗【闽省水师列营布阵抢风施铳皆能精熟然可观而不可用己丑征缅甸时曽令提督叶相徳统领福建水师二千人赴滇聴候调遣而临阵殊怯一闻鎗响即欲泅水逺遁转赖健鋭营兵管押救防可见全无实用详见庚子年阅水操纪事诗幷注】今来依例备观处移向西云旧处水浅不可水操施【富勒浑奏上届于观潮楼备阅水操今塘外沙涨水浅难以操演因于梵村汛之西江身深濶水势平缓处所另建起座阅视水操战船驾驶裕如以事已成遂聴之】既然弗阅可嫌复多修治果其有用者移阅尚可为无用而多费是谓供逰嬉弗欣且怃然吾意其应知更思此涨沙何弗向东移塘固利耕桑一宜无不宜
　　洗心亭
　　渐入緑云轮尺篁洗心亭子个中藏墨名儒行题额者彖传能知十一章
　　云栖寺四叠旧韵作
　　此处眼防合用青蜗称居屋笠称亭寺非华贵俭为贵经弗耳聴意以聴欲去不期他嵗至兴来聊可片时停对云谓尔权栖止且共徘徊作雨灵【是日雨】
　　雨中逰云栖得诗四首
　　昨见山溪少水流春膏为【去声】念未霑优连宵达旦兹霑霈冒雨心欣畅一逰
　　云栖是我栖心所路便还教两寺临【虎跑泉开化寺】遂阅水操縁径入翠云雨里濯森森
　　万磵千谿瀑水流红花緑树露珠浮洗心亭子洗何事一雨涤予几日愁【江浙惟愁春雨过多此畨乃多晴日谿磵向流水者今或干涸虽众称于农功无妨正资逰山然朕不以为喜而为之盼雨也】
　　金刚最喜香光迹识我分明六度临六字真言倾聴处足消一念去来今
　　理安寺咏古
　　一谷一溪环抱峦到来古寺惬逰盘迹留唐代实已冺名定宋年义可观【寺在南山十八涧志称古涌泉院旧名法雨寺盖唐以来遗迹也至宋理宗以祝国泰民安改为理安寺然尔时江山半壁亦顾名思义否】合与墨家娱性地似殊儒道论心官尔时早失中原半于理安乎抑未安
　　寄题积庆寺
　　灵石山幽处招提积庆名例前仍弗到【寺在灵石坞中山径僻左前五次南巡皆未至其地】寄咏未忘情亦以溪壑僻无过松竹清色空空即色岂系见闻并
　　水乐洞【在烟霞岭下与石屋洞相近】
　　烟霞岭下水乐洞嘉泰以来屡废兴宇宙浩刼原自有水石之势聊相乗其兴其废偶所值曰水曰石初无意五音六律宁所期不得其平则亦未或云似道得深求因之振响胜地留是诚涂污水乐矣水乐有识应含羞
　　石屋洞
　　石屋岭下石屋洞洞乃宜也岭未宜洞实可居斯屋耳于岭奚有义足思邃穴入幽还复朗生白虚室夫何疑或称壁镌东坡字惜哉苔萝漫漶之
