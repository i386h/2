<!-- { "loadSidebar": true } -->
　　辟垦久增乌鲁齐【即乌鲁木齐疾呼则为乌鲁齐】屯耕今复逮伊犂【舒赫徳奏乌鲁木齐等处俱已安设民户种地今伊犂有客民庄世福等四十八户以西河湾地广水足无碍囘户屯工呈请拨令开垦即于本年陞科永为土著居民等语因议毎户给地三十亩愿多者听初垦官备牛种口粮分年还项以次酌定科则】地肥水足多逄稔籍注科陞愿可稽羊牧牛孶安月柝【平定伊犂后自哈萨克来归之厄鲁特皆入旗籍并自盛京移贫乏西察哈尔诸旗移贫乏察哈尔于伊犂皆给以牛羊俾安逰牧今户口日增孶生益盛而西安凉州之旗兵则移驻新筑赐名之惠逺迪化诸城以资镇守并令回人开垦用赡兵饷此新疆经理之大槩也】马牵帛易息霜鼙【每嵗哈萨克以马来易帛匹者不絶于路而禁织造粗踈者向亦有诗纪其事】穷荒焉用兹成用【反杜甫诗意】额手
　　天庥敬日跻【前平定凖噶尔勒铭伊犂尝深维屯种万里之外恐非长防今屯地日广至民间客户自吁入籍归屯不待招徕资送此岂逆料所及然穹贶弥加即氷兢弥切敢徒为持盈保泰之空言哉】
　　咏六艺
　　礼
　　咨岳重华典早传因心品秩莫斯先亨为嘉防动则合谦以制宜静欲专修五事还如五器大三百更小三千设云玉帛而已矣脩已治人何有焉
　　乐
　　乐和礼序本同伦入耳谐心教更亲似鸟飞空资两翼如车行陆借双轮薫陶可化风兮俗雍睦常欣神与人防也由来不世出音从钟鼓论谁真
　　射
　　观徳曾闻莫此过左弓右矢要调和平心正体斯契道下饮揖升可叶歌贯札六钧属称力穿杨百步似传讹【向以养由基百步外穿一叶之杨乃理所必无曽为穿杨説以辟之】迩来臂病踈兹事忆旧惟应抱愧多
　　御
　　使【上声】车古必有其方一艺居然执亦当宁数【上声】周逰称造父所嘉诡遇鄙王良用畋多致兽惊逸以战尤虞防逺飏【古者田猎】【战阵皆用车故五御之法有逐禽左而兵车亦以御为重今猎与战皆用骑故射兽多获而追防易及较于车之迂缓不啻霄壤则御法虽失传实不足惜也】传失乐经常或惜御传便失正何妨
　　书
　　保氏当年教六书逓更【平声】以世降纷如因文见道恒资此转注象形艰返初波偃露垂徒鬭巧星离云布益邻虚公权两字惟心正笔諌名言实起予
　　数
　　伏羲一画肇开天制数无穷节象传亿兆京垓莫终极东西南北綂方圆五经由此诠精要六艺因兹始备全设使穷通专诿命失之逺矣讵为贤
　　由液池东岸入淑清院得句
　　紫光藩宴例新正待备南台入淑清七尺红墙隔尘俗百株苍栢防蓬瀛洒然泉石堪延步蓦尔古今一缱情胜国遗踪何处覔祗余防巻阅春明
　　素尚斋
　　石径既砟硌林岩复吞吐假山似真山只以阅嵗古其巅有朴斋诚为尚素所书史足徘徊兴致自鼓舞却见缀檐灯咄哉安用许
　　千尺雪
　　临泉亭子又新春辋水沦涟氷底循千尺原来出假借积成盈尺喜诚真
　　四图展一却含三【寒山避暑山庄静寄山庄与此淑清院四处各贮千尺雪图毎一处兼备其四积年题咏相续】宝塔华严类合龛即目今朝生别防孰真孰假个中参
　　云绘楼
　　云聚逺山暗云开迥宇明易工惟是貌难得乃其情祗有虚楼好雅无定意迎必当如是绘方契説诗精
　　同豫轩
　　嵗稔时和幸偶逢又廑谷贱逮伤农由言无易兹同豫受益惟谦滋励防
　　鉴古堂
　　芸香满室纸窓明展帙怡然静六情大抵人皆知鉴古善循恶戒在勤行
　　题寳月楼
　　两层杰阁倚宫城初嵗韶光俯帝京富矣教之闻圣语祁寒暑雨騐民情八窓间【去声】贴宜春字三市犹喧爆竹声佳丽皇州归朗照果然寳月副其名
　　长春书屋
　　书屋长春旧号曾毎于佳处輙题称况逢即景韶初稚益切体乾元实应万物枢机占气煦百昌陶衍逮形征吾民谁为【去声】省忧者足食足衣愧未能
　　补桐书屋有感
　　旧植新栽换不穷乐羣昔日此春风偶来顾影惟怜独拟自従今罢补桐
　　题涵元殿
　　趯台贻胜国庭树百年枝古殿临中正新题易柍楣【旧名香扆殿乾隆辛酉易此额】瓦隂余积雪帘额煦春曦物物涵元化钦哉茂对时
　　丰泽园
　　学稼邻学圃一园二者兼重兹钦
　　祖训颙若为民占昨嵗幸邀
　　眷绥邦愿屡觇虽然宁易致惟是敬勤添
　　澄懐堂
　　园内此堂古澄怀
　　圣藻垂图书供有怿乐利缅
　　无为岂必芳华玩端知静谧宜未臻斯境者且合励孜孜
　　紫光阁曲宴外藩即席得句
　　昆西漠北共朝趋三接联情惠有孚筵列雕盘装粔籹茵连华服逮鐻鍝【都尔伯特台吉等向以未出痘祗遣人贺正今亦有出痘可入闗者兹亲王防凌乌巴什之子公爵索诺木雍忠即以出痘亲来贺正因令入座】辰良日吉荅韶令长治久安懐永图燕语家人宁借译【向接外藩王公等皆用防古语盖素所熟谙近则回语并已通习即新疆伯克等亦不借舌人传译矣】却非吁咈与都俞
　　题叶肖岩西湖十景
　　苏隄春晓
　　西湖景自宋时传第一隄称玉局仙似恨先兹白少傅緑杨祗剰步沙萹
　　栁浪闻莺
　　莺声巧胜管声巧柳浪清如湖浪清尺幅饶他即真者栗留今古觧长鸣
　　花港观鱼
　　祗园西畔藻池清翠色文鳞縦复横设曰观鱼即观水未能忘者是民情
　　麴院荷风
　　脩内司供泛索时名称麴院至今遗水华自昔方君子不碍陶家廿首诗
　　两峯插云
　　两峯南北十余里云表都看矗翠尖便是仙家缩地法墨禅防戏正何嫌
　　雷峯夕照
　　窣堵峯头夕照披迹传南宋旧名垂底知曽未经兵燹层构依然无恙时
　　三潭印月
　　一潭谁与强名三三塔中间一月涵此日楼台多较昔率因即景率生慙
　　平湖秋月
　　故知月到秋来好秋月平湖曾未凭却是画图披觌面蓄情向日此翻胜
　　南屏晩钟
　　谁能悟彻七条披叠翠南屏万古斯漫道发鲸闻不到洪钟亦有寂然时
　　防桥残雪
　　寳祐贻今嵗月賖防桥仍见雪飞花便教一再新増景【今脩西湖志者复増十八景】鼻祖终输十大家
　　雪【正月初八日】
　　问夜报三更璇霄霏瑞霙未春犹是腊【是月十二日始立春】小望大愉情越舞鹤鸾势潜滋土谷精【八日为谷是日纳音属土】自欣还自励敢易素心诚
　　咏和阗玉云龙小盂
　　瑞产和阗玉水濆贡来白质赤为文因教巧匠琢成器宛见飞龙従以云具体之而忽隐现非烟容裔更氤氲九三设若喻爻象【是器琢三龙于上】夕惕朝乾正我殷
　　题宋髙宗书孝经马和之绘图册
　　教孝经成书与图中原恢复志曾无如云风向四方动抑是颂乎抑刺乎
　　是册旧称马和之绘图已入石渠寳笈上等今以防暇重观册后诸人所识皆以为高宗书诏画院设像立仪且册中都无马和之名则成书时属之和之者乃失于考证也既已成书因书册中以识决疑求是之意至于诸人誉嘉陵以孝治天下中兴之主达于中国四方向风云云未免言过其实夫高宗被金源所逐仅保江南又不能复中原迎二帝对斯数语能无汗顔乎并识之以存公论
　　斋宫对雪
　　夜雪欣闻为【去声】夙兴宻飘徐洒午犹仍正当斋日慰颙念况值谷辰庆美征飞处鳯楼浑欲隐积余鸡树已知增算来三白真如数【昨嵗孟冬仲冬及此凡三霑渥泽】
　　天眷钦承意倍兢
　　读杜甫北征诗因题
　　予于甫也诗无间独致疑焉是北征元礼乗危谓忠义昌黎志柳岂虚评
　　昌黎作柳宗元墓志铭言友道甚厚而恶夫临利害反眼不相识落陷穽反挤之又下石焉者夫友尚不可而况其君父乎若元礼之事是即昌黎所恶者而谓之忠义可乎使元礼果忠义耶当效朱云之请剑或如辛庆忌之免冠于禄山未反之前请诛太真是诚所谓忠义矣长安既防天子防尘乃乗其危而逼太真以死试思其时肃宗继位灵武即国已活虽太真不死岂能复为害于唐之宗社乎且唐之宗社所以危在元宗承平时不勤国政而宠太真彼时不请诛之以致流离播迁则已迟矣元礼固逆臣不足论独惜甫一生始终托忠义于诗而有此论未免以辞害意亦责贤者备之义耳
　　防都斯坦玉瓣瓢
　　玉瓢一握如瓣有蔕有叶还有花和阗出玉不觧琢【和阗虽有玉工而不能精琢精琢者皆出痕都斯坦彼处亦出玉葢愈西愈近昆仑矣】琢自痕都万里遐昆仑之冈产羙质喀吗水磨攻错加制为饮器可携带清泉举酌胜烹茶异域都大尚武备以猎以战随操拏是葢彼中贵者用非枣乃似安期弗征弗索听贸易近利市至三倍奢徒置棐几佐文玩殊方声教奚事夸却笑设赠许顔辈弃而弗頋当兴嗟
　　偶为春喜图輙题以句
　　春信梅传鹊喜占晴枝报喜借毫拈喜神元旦西南值送喜金川愿早詹
　　诣斋宫作
　　玉辇陈仪金水桥午门钟动御街迢诣
　　坛致敬先庚日稽典惟遵值嵗朝【今嵗　　祈谷以次辛日依防典若元旦逢斋则以次辛行礼】
　　重楼都积玉层层瑞色祥烟昆鬰蒸
　　祈谷斋逢谷日雪何修斯遇凛钦承
　　翠殿崔巍防紫垣瓣香瞻拜进西门【向诣斋宫日皆于祈年殿塼城门外降辇步入防诣　　皇干殿上香瞻拜今议定仪注由西门步入行礼畧节行陟之劳】近缘步履微従省乆拟躬行永弗谖
　　次辛
　　祈谷礼成述事
　　祗畧椶街减步趋【旧仪于塼城门外西阶设椶荐处降辇今由塼城西南角降辇易礼轿至
　　祈年门西阶步入视旧仪行陟微省】
　　祈年式礼未微渝【去嵗冬至　　圜丘大祀改定仪注于升阶奠玉帛后即还就读祝位立以次进爼三献及饮福受胙礼成始还至二成拜位行礼稍省登降兹　　祈谷以在　　祈年殿中一如旧制】春前虽次还如上【立春在十二日】月合同干恰不殊【正月月合在辛】呹肸芗牛爥沙海铿锵仪鳯叶笙竽金川耆定昔逢已【前平金川嵗在己巳】吁
　　眷防闻今已符
　　题和阗玉桃鹤如意防奉
　　圣母以介新正佳祉
　　和阗玉府来包贡脂质量长尺有加琢作曲琼宜把握号称如意召庥嘉鹤龄阗苑双翩羽桃实瑶池几度花介祉新正奉
　　王母重儓底用説昭华
　　癸巳春帖子
　　万物逢华始三阳肇节初东郊京兆迓积雪尚盈余昨奉青坛祀今迎青帝临【立春日在　祈谷次辰】神哉一气鬯总总复林林
　　寅月恰逢日在寅蠢生引达庆骈臻顺时行惠祛虚语实政惟期被万民
　　题赵宧光等跋沈士充斆十四名家画巻
　　营邱真迹石渠蔵【石渠寳笈蔵有李成寒林圗幅真迹】缩本临来翰墨香茈虒有声还泛籁槎枒无色为经霜诗情树杪神含淡秋意吴中目满凉几度南巡率春日寒山林究属宧光
　　右仿李成寒林赵宧光跋
　　春山几度呉中省秋山毎于塞外领春于南而秋于北化工位置机权秉南岂无秋北讵弗春宜时即景各得其神是幅惨淡学公望崇山峻岭都入状不能同处乃能同在简以该气以王踈林之下茅屋可探问予契意曰北匪南
　　右仿黄公望秋山邹近光跋
　　忠恕曾传没骨山棱棱却自矗孱顔陆琌谓抚僧繇法考订应知得实艰
　　右仿郭忠怒没骨山陆琌跋
　　一亭枕江臯对岸嶤峰翠峰傍却空濶极目驰天际懒瓉胜人处是幅得其意
