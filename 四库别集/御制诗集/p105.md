<!-- { "loadSidebar": true } -->
　　经略大学士忠勇公傅恒率师进剿畨酋忠诚奋彂志期殄冦执奏再三朕揆势度理以允降班师休兵息民为经国逺计彼匃奴未防何以家为者乃票姚貮师軰武人鋭往立功之概大学士辅弼元臣抒诚賛化名耀旂常正不必与兠鍪阃帅争汗马一日之绩诗以示之
　　三面姑开格蜀夷来调说鼎伫期之集思广益卿诚践勤逺劳民我不为武岂佳兵应戒彼绩惟和众孰同斯功成万骨枮何益壮志无湏效貮师
　　雪
　　暖融雨淅淅寒凝雪绥绥犹是孟春月雨雪咸所宜云容不放晴物意濳含滋渥泽遍遐迩造物恩无私屈指防年来曽不数【入声】遇之卜麦乐无斁祈农志弥寅
　　填仓日
　　已是伤神日犹然韶景春三年才过忌周嵗又思人【圎眀园内韶景轩慧贤皇贵妃所居也妃以丙寅年填仓日仙逝才逾三年而　孝贤皇后天逰又将浃嵗遇节兴悲亦情之不能已也】悲喜曽何定平生难具陈无心饶苑卉特地更懐新
　　二月朔日
　　青阳临仲朔韶律正光昌楼雪融成液宫花暖鬪芳银屏収防胜扣砌接鸳行筹治惟増惕劭农愿降康佳兵兹已戒文徳未云遑风色东来惠心期西去长
　　闻雁
　　氷含太液未全消逥雁初来泽国迢疑是戍人愁蜀道数声聊尔为宣骄
　　山桃
　　春来无兴问芳华苑监缾擎防朶斜恰似前年新雨后【去嵗东廵今春又未幸圎明园倐忽花期已逾二嵗矣】一枝红影绿窓纱
　　渔人未许言归日佛子不禁微笑时云谢云开都不管年年常自与春期
　　静安春泪写无悰底覩山桃试冶容懊恼转教添尔许青齐驿路忆相逢【去春山东道中有山桃之作】
　　美人尘土都成例花事今春似有縁【往嵗开山桃时多风霾故予旧作有东风有意桃知否例妬芳条占早春之句今春轻阴薄雾花事较佳而适以军务萦心未命行春之跸故云】偏我行春辜宿约劳心日夜到金川
　　经略大学士忠勇公傅恒赐第在东安门内迤北朕命将作为之经理今奏凯还朝适届落成为纪一律赐之
　　票姚赐第落成新歌凯归来得意春上将鹰扬今奏绩诸军鳬乆懐仁攸芋君子熊罴梦毕骇酋涂匍匐臣従此坐调熈世鼎敷予教泽万方均
　　题秦汉玉章
　　巧合丰城剑虚传定武碑象牙浑觉脆金薤敢称竒印统符秦汉【玉章十有六为秦玺一汉印十五考之秦汉印统文纽大小悉合】籕文辨史斯如逢八元凯可不共畴咨
　　郭外
　　郭外烟光散曙林眼前风物助悲心緑含嫩草亭臯曲春閟重帷路殿深梦境去年徒想像恼人韶景又侵寻泰山土壌曽何异自咎无端六御临
　　草色
　　迩日未行幸不知春色来今朝鳯城外緑草迎人佳含烟绣村篱浥润霏塍隈菀枮谁为之消息有是哉观象得至理韦编不湏开
　　春仲经筵
　　瑞日辉春晓不寒特开广殿集衣冠舞干未逮重华徳放马何期逺服安【近因金酋稽颡乞命特命允降班师故云】小往大来成泰运推人尽已具心官【是日讲四书夫子之道忠恕而已矣及易经上下交而其志同也句】申咨鱼雅章缝侣莫作崇儒例事防
　　汉玉圗章歌
　　他山之石琢磨之古文缪篆精且竒不一其人亦异时何来荟萃珍无遗如入五都纷陆离纽检错见坛螭切牙铸金徒尔为印统漫惜差毫厘刻舟求剑达者嗤一再考玩有所思抑埴者谁葆者谁
　　春仲瀛防
　　防闲清跸幸瀛防行乐熈春亦快哉镜里轩楼如画里秋回鳬雁到春回鸟能言胜蛮弦谱花自裳非羯鼓催迩日西川闻凯报得教福地一徘徊
　　二月十四日经略大学士忠勇公傅恒奏报金川畨酋莎罗奔狼卡携其徒丑相率随提督岳钟琪以二月初五日亲诣军门筑坛纳欵匍匐稽颡永矢归诚经略大学士升帐受降开诚抚谕逺近畨汉官兵观者数万众靡不欢呼忭舞肤功克奏邉境敉宁露布驿闻喜而有作
　　止戈为武信其然我泽如春经略宣共喜防音来玉阙何殊俘虏自金川畨酋路左心倾服军士行间气倍鲜单骑汾阳休比拟都因忠赤格
　　穹天
　　花朝放歌行
　　去嵗花朝客中度驿路烟光防似雾青旗歩障縦未张节物春郊欣共遇今嵗花朝居法宫一例韶辰兴不同椒阁锦衾仍有烂药栏红雨了无踪花朝花朝嗟尔胡为乎来哉亘千古祗此日子鲜教人喜多助人哀所以释迦老子证无生忍于此日度未来世均令形如槁木心如灰
　　隂
　　迩日常作隂足觇天地和北方艰春雨虑少岂虑多孟春膏泽普生意緑婆娑仲月已过望举趾闻农歌浃旬知可待朝暮早延俄筹邉虑稍纾【迩日金川奏凯故云】祈年忧则那
　　夜雨
　　晚风収树杪夜雨洒窓前疾防声方壮徐零势复连时哉真惬望喜矣不成眠眀日新晴好耕犁徧大田
　　清眀日静安荘酹酒
　　殢人春节感无端助感那堪酹静安正是朝来传禁火两眶清泪一心寒
　　青齐客嵗魂堪断同去谁期便永分小杜七言真触景清眀时节雨纷纷
　　题金铉白鸥话旧圗
　　回峯合沓隔尘界古木槎枒防夏寒着个危亭筠堰畔祗宜静者结金兰
　　呉应枚摹王维江村雪意圗
　　瑞霙作势正瀌瀌冻浦渔舟不可招曽识王家真面目【画禅室藏王维雪溪乃董其昌鉴定真迹】试寻蹊迳未云遥
　　御园春仲书事
　　行时来御苑泛舸溯仙津雪岭方销战金川已化仁敢防心益凛嘉与物偕新骀荡青韶景芊緜绿草茵云容频欲雨花意不胜春晓日临勤政畴咨引席珍
　　含韵斋玉兰
　　迎轩木笔彂华姿细雨前朝与濯枝且喜未曽开烂漫恰教聊此对依迟谢家庭砌真无匹江令风流能尔为防是常年欢赏防一逥清睇有余思
　　雨
　　春霖三日继膏泽迩年无韶景添琼苑新波涨御湖着花浑濯锦益麦胜垂珠
　　天眷真优渥钦承励夲圗
　　不疾不徐势檐声已细斟烟光春树合黛景暮山沉米画迎眸赏周诗即事吟贤臣虽防渉喜雨定同心侍郎沈徳濳以能诗受知因命编校御极以来诗集既竣事念其年将八袠许之归老呉中赋此以赐
　　清时旧寒士呉下老诗翁向每诵新句犹然见古风行歌非杜误晚达胜郊穷三载春卿署扁舟故国鸿还朝嘉尔信毓徳启儿防【徳濳侍诸皇子讲读前年请假南还虑其年老将不果来后竟如期赴阙朕甚嘉焉】辞老思莼碧遗荣觧组红岂能频强起且以风【去声】谦冲近稿经商相知见始终
　　闻山东得雨
　　青齐民事正筹斟大吏封章报好音去嵗灾黎犹在目今年春雨防闗心稔知麦陇深含润喜复禾田早被霖敢恃
　　天恩矜惬意祗承嘉贶倍増钦
　　建福宫红梨花
　　不计香风防度频娇红嫩绿各争新防怜雨后偏饶韵底事春来易怆神叶态花姿刚相【入声】称蜂衙蝶阵岂无因一枝佛鉢堪清供便欲因之悟六尘
　　丰泽园演耕
　　帝耤耕将举苑卿甸早治多因重稼穑讵祗习威仪沃壌南东矣新犁往复之鸟鸣春欲半蠖屈土全滋农父荷锄立亲藩布种随【演耕之礼自　　皇考始之耕耤则司农布种三王五推此则率以亲藩布种用训劝农遂成典制云】淰云欣有渰膏泽被无私每以试耕日频思观礼时豳郊宛在目不必咏周诗
　　仲春瀛台即景
　　轻云迟日试耕天丰泽耕余一泛船镜里林花舒艳裔云邉楼阁隠神仙智仁乐防山子水飞跃呈来鱼与鸢书屋翛闲瓯砚净每教清跸为停延
　　耕耤日作
　　吉日临柔亥亲耕举暮春崇班率三九本务倡臣民周礼威仪具豳风景物新云容将醸雨膏泽应经旬
　　夜雨
　　已欣云意浓复虑风势作今春胜往春便晴不为恶而我重祈年霑足心乃乐入夜鸣条寂泠泠聼约略竹叶声乍传檐牙响争落喜剧不成眠遐心到村郭及晨试新耕雀忭当何若
　　雨中太液池泛舟
　　太液新蒲拂画船两行水树罨朝烟浥枝润叶知时雨列坐流觞上已天鸟奏繁音争管急鱼喁锦浪蹙纹圎前朝丰泽亲耕罢却喜甘膏渥防田
　　题盆中偃松树歌
　　一拳之石泰华同一勺之水溟渤通扵何见之扵盆中一株天下无真松问年火刼为始终问形势欲拏云空春风秋月鬱葱葱梢为华盖身为龙不随绮里夏黄公汉廷待诏来东方【叶】鐡榦硉矹神以丰忆我盘山曽道逢又忆貌者苏髯翁【东坡有偃松圗石渠寳笈中神品也】前遇定武时在冬吟哦雪浪兴不穷石盆宛在翁无踪松乎松乎翠自浓
　　经略大学士忠勇公傅恒奏凯金川率领诸将士还朝锡宴丰泽园用昭饮至之典即席得长律一首
　　卡撒功成振旅归升平凯宴丽晴晖两阶干羽钦虞典六律宫商奏采薇湛露应教颁幕殿甘膏更庆遍春畿持盈保泰咨同徳偃武脩文凛勑防
　　金川归命实惟
　　列祖笃祜垂庥已遵循令典遣官告祭复亲谒
　　孝陵
　　景陵
　　泰陵用申忱悃以三月十三日发京师驻烟郊途中即
　　目成咏
　　逺服归王化
　　宗功实式凭当春严法驾择日上
　　先陵陌草青无尽堤杨翠欲凝迎眸膏壌润干惕倍因増
　　麦
　　今年天惠均春膏近逺同适以武功就展谒驾言东渔阳四境间二麦皆芃芃绿意含风新生机饱露浓屈指十三年此景得未逢饼饵或可期仓箱讵易充乐嵗志云慰忧民心曷穷
　　题翠云山房
　　翠云山房閴以静暮春清跸一经临连林新緑间旧緑入户泉音复鸟音景齐今昔邈澄观【去声】兴寄烟霞恱道心拟骖岩鹿凌絶顶见人蓦入青枫深
　　桃花寺晩坐
　　逥跸驻林斋悠然与意谐泉声经雨壮山色为春佳月白新悬镜松黄半落钗前年曽静憩今夕更澄懐
　　蓟州道中作
　　蓟州南郭经行防每有新诗赋物华十里绿隂笼客路一湾流水防农家
　　警跸何湏戸尽扄问农常为六骖停今年春雨欣霑足下隰髙原一片青
　　去嵗冬月驻南苑行宫有忆经略大学士傅恒之作兹以金川平定恭谒
　　孝陵
　　景陵逥銮取道南苑往易州恭谒
　　泰陵驻跸行宫见壁间旧题輙叠原韵
　　早传三箭定稍得万防闲逥跸经临便逾年想像间军声扬雪岭舆颂溢桃闗【经略大学士振旅而归成都士民迎至桃闗歌颂载路此所谓父老扶杖以观武成者乎】离聚何须论心同孰往还
　　防榆书屋作
　　地僻一室幽春深满院碧生机老益坚麤皮古而泽我来对贞榦拂我琴斋席窓外防影踈庭前吟籁剧别我曽防度风月等过客兴防发今宵景光缅畴昔
　　春兰
　　春兰今日识其真一种王香防可亲底事闲情遥望古朅思泽畔品题人
　　过卢沟桥
　　石桥雁齿度卢沟两岸来牟绿正稠风里菰蒲飐逺溆春来鸥鹭满横洲闲心无那悲欢绪野水依然左右流东去直教沧海达谁防一叶放扁舟
　　良乡行宫晩坐
　　离宫据平楚结搆戒巧竒颇欣轩宇幽驻跸适所宜春风三月和窣地緑杨枝寻途得其门入室搴我帷我几净以陈凭之吟我诗犹忆去年秋蜀川羽檄驰谒陵曽驻此筹邉劳思维爰命同心臣为我视六师启行舍县城五里近在兹南望塔影孤尚余离别思何期三防迅振旅歌采薇匪惟慰契濶亦用纾畴咨休养有后圗遑敢弛敬寅
　　射
　　离宫停跸多余暇每集亲臣射广场徳可观子因以习武虽偃矣未宜防【时方平定金川班师奏凯】清和节近迟行漏杨栁风轻试浅凉尽有邹枚属车后载赓催进角弓章
　　秋澜村
　　村喜秋澜名不俗来当春日景多清蘅臯蔚雨生机满松嶂横云画意迎
　　永慕斋作
　　展谒东旋此届西
