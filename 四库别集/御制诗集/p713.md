<!-- { "loadSidebar": true } -->
　　翌节廷臣宴御园重熙惠典举非繁弼谐迪徳须深识喜起明良未易言内外胥厪养民政【是日于正大光明殿曲宴廷臣预宴者大学士阿桂以下十八人时总督萨载将军万福常青亦以入觐一体与宴诸臣虽职分内外其各勤官守布泽以惠吾民则一也】雨旸惟是赖
　　天恩宪书置望当旬六岂必今朝不上元
　　积素西山近宇晴需贞启正大光明无偏极建福时敛【正】顺应物来量始宏【大】利用国观惟俊吁【光】自呈鉴照待羣情【明】
　　三朝家法传四字【乾清宫正大光明匾额为世祖御书景山观徳殿正】
　　【大光明匾额为　　皇祖御书圆明园正大光明殿额为　　皇考御书余于热河之勤政殿亦谨遵家法敬书四字悬之殿中　　圣训防承实我国家万年所当奉为法守也】奕叶肯堂奉
　　永清
　　雪【正月十八日】
　　五日隂晴时间【去声】看【自十三日得有防雨连日隂晴相间正在盼望雪泽昨十七日午后祥霙飘洒连宵达旦至十八日午间势犹未己积地四五寸春膏优渥实慰殷怀也】六花昨午始攅团入宵达曙势犹鬯衣夘食辰意未防冻圃寒山胥助景星桥火树逈殊观上元让节休称颂翘企殷心甫略寛
　　题含经堂
　　昔日此含经节过犹始青迹陈惟俯仰理寓在流停砌草向阳茁盆梅映雪馨六年前返忆戚戚意无寜
　　味腴书屋
　　全书浩渊海荟要聚魁殊个里足真味于焉饫道腴惟余励宵旰那解辨精麤一例束髙阁芸编笑负孤
　　淳化轩
　　重摹淳化帖石版砌厢廊遂以顔轩额寜云摹宋皇亦经几嵗月【壬辰年重刻淳化阁帖成以石嵌轩壁阅今巳十二年计宋淳化初刻时几八百年矣】时复赏烟光望雪逢优雪益増敬不遑
　　蕴真斋
　　斋名曰蕴真其义亦有取真正伪乃邪闲邪正方树何莫非性功左右逢源所蕴则性存存顺应大公溥误认一概藏斯失为城府
　　理心楼有防
　　理有治之义心实五官主主当治其他理主是何语可知理主者仍主自理取天命之谓性一贯为心所自理及理他唯者参之鲁
　　恒春圃
　　一年无日不看花昨近有诗易其语【去嵗于避暑山庄见张照书聫句云四面有山皆入画一年无日不看花不知谁所作然大都流连光景之词因为易之曰四海有民皆视子一年无日不看书起句易四字对句祗易一字较为切已因并足成七律一首】照之言虽涉风流却宜用此恒春圃元为善长又为仁一气由来贯四序谓之恒春岂不然拂面条风正含煦
　　题狮子林十六景用辛丑诗韵
　　狮子林
　　一之为甚岂容三得莫其风渐自南欲问狮林结趺者是龛异也抑同龛
　　虹桥
　　波中虹影照如双团月之中渡舫此是玉泉分得镜漫疑列水【谓热河】及胥江【谓苏州】
　　假山
　　阅年曡石似真山久假弗归漫腆顔朱注分明辟真有读书慎莫误其间
　　纳景堂
　　设询春景作何形花有生机鸟有灵自舞能言谁所使东皇化杼不曽停
　　清閟阁
　　书阁得来凡几嵗龙鳞对面渐成松叹他髙士藏名迹兹落人间或偶逢
　　藤架
　　诘曲石桥步过池夹桥为架有藤披待看架上张紫锦转眼春风三月时
　　磴道
　　石磴萦纡嵚且嵜偶然行饭步遵之自嫌懒瓒登斯日可有如斯侍从随
　　占峯亭
　　一亭髙占诸峯上颇有悬檐羊角灯失笑若逢倪处士迎头应道不相应
　　清淑斋
　　不借当前展画屏有松谡谡韵亭亭园人偏解防三友种得盆梅映戸馨
　　小香幢
　　无言调御广长舌峯防岭横总梵幢设以其中辨真幻是为逃一更成双
　　探真书屋
　　书史从来不速亲那如释氏论縁因既云真矣寜须探莫作迷头认影人
　　延景楼
　　韶光醖酿已訚然镜里山河壶里天恰是小楼解人意无言饶得静中延
　　画舫
　　虽舫曽无书画収未能精鉴及其欧凝冰久厌轻开凿【向嵗春氷将泮内侍辄开凿以通舟行近年毎加禁止故辛丑诗有凝冰画舫坞中収之句】意泛何妨此拍浮
　　云林石室
　　云为林复石为室谁合居之适彼闲却我万几无晷暇兴心那可静耽山
　　横碧轩
　　千林突兀淡烟凝冰渚轩前一镜澄慢惜其间碧光少昌昌韶意发将兴
　　水门
　　无过跨水为门户岂比严城及绮闉更弗鸣榔借通舫步兵入者即知津
　　题宋版朱文公校昌黎集
　　校集都因考异诠【宋版朱文公所校韩文考异序云此集本多不同惟近嵗南安军所刋方氏本号为精善别有举正十巻其论去取多以祥符杭本嘉祐蜀本及李谢所据馆阁本为定而尤尊馆阁本】门人李汉更详编官书率就私书献杭本应为蜀本先【二语櫽括序语】无碍兼存期自择允为独出更谁肩一篇原道接孔孟见道因文启宋传【谓周程张朱五子】
　　回思一律
　　践阼回思廿五嵗朝班较我嵗都多怱怱卌八春秋阅忽忽康【熈】雍【正】文武磨【余初践阼时朝班文武大臣率皇祖　　皇考所简用年齿皆长于余阅今四十八年荏苒代谢康熙雍正年间旧臣消磨无一在朝者矣】几个老臣用由我其余在列长【上声】于他【现在廷臣中年逾七十以上者惟大学士英廉嵇璜协办大学士尚书永贵蔡新尚书曺秀先绰克托都统王进泰等数人率皆乾隆初年以后渐行擢用其余如大学士阿桂三寳及内外大臣等虽多六旬以上者皆较余年少云】蓦然自问率兴事蒿目焦心愧若何
　　燕九镫词四首
　　一雪由来无不宜最宜婪节赏镫时【御园镫节例以十三日起至燕九日収镫】设无五日萦心闷那有七言入手怡【自十三日微雨后连晨云蔚而雪泽未降萦念甚殷是以上元镫词有望雪依然弗惬情之句至十七八日得雪霑透始为之畅适耳】上元雪薄月升早燕九天晴月上迟【燕九时当望后月上较迟然镫光映雪倍觉晶莹】巧以镫光映雪色大当斟酌是谁为
　　万斛金花洒玉田白云观尚説邱仙思量羽客何得此元祖前陈言可傅【元史邱处机自号长春子元太祖召对毎言欲一天下者必不嗜杀人问为治之方以敬天爱民对问长生久视以清心寡欲对太祖深契其言命左右书之】
　　奉时行庆固云应有节当思敬义胜散遣雁臣归各部仍敎同乐共观镫【年班防古王公札萨克等及回部伯克霍罕来使朝鲜陪臣于上元节次宴赉后兹复于燕九日命至同乐园观镫然后分遣归部用昭慈惠】
　　再题周玉大赤寳刀
　　大赤连双事亦竒气求声应有如斯竒为其别偶为合伯氏吹埙仲氏篪羊已脂藏曰琼否鸡诚冠晕号璊宜由来物聚于所好珍在兹斯愧在兹
　　题楼钥瀛海砚
　　蜃气楼台有若无摛文课责视斯乎祗今墨沈余芬在曽序伊家耕织图【楼钥耕织图后序云宋髙宗时伯父璹为于潜令作耕织二图系以五言诗进呈嘉奬云云此砚为钥所用因忆是序故及之】
　　咏宣徳雕漆士女盒
　　图成士女用深宫不见刀痕见画工调鹤敎鹦当化日薫罏揽镜对和风周昉笔得入神处常建词兼寓意中大字金填掩永乐笑他何必太精穷【帝京景物畧载溙器永乐中果园厰制最精宣徳时制不逮前因私购内藏盘盒磨去鍼书永乐细欵刀刻宣徳大字浓金填掩之故宣欵皆永器云云作伪心劳殊可笑也】
　　题钱维城花卉小册
　　海棠品类称原伙西府由来独出竒总是无香名已着毋寜嬝娜擅丰姿
　　右西府海棠
　　雪色林兰吐异芬恰宜鼻观静中闻古梅耐冷斯耐热髙下其间已自分
　　右栀子
　　麝炷鲛纱体物竒省郎花较且卑之花经七品还三命故实疑他述自谁
　　右玫瑰
　　叶似田田花淡红细防石上异池中由来假借名非实那厠濂溪君子同
　　右金丝荷叶【一名石荷叶】
　　蜀地吴都里数千旧歌新曲伙讹传碧鸡漫志差称当【去声　碧鸡漫志称益州草木记六家説虞美人各有异同方物图賛尤为穿凿又谓此草应歌拍而舞不知呉草与蜀草有无异同旧曲与新曲所应孰是辨论差为近理云】弱卉无知总漠然
　　右虞美人
　　翠瓣黄心六月开是谁小草冒名梅设如移植孤山北定使逋仙返步回
　　右翠梅
　　牡丹雅合花王号周【必大】氏升斯拟列妃【见周必大诗】未免被他芍药恨雌黄真混是和非
　　右鱼儿牡丹
　　四季开花匹兰桂黄葩緑叶挺茎根既能醒酒盏还小酌剂其间深意存
　　右金盏
　　山东巡抚明兴奏雨雪诗以志慰
　　雨当北止南初降【京师于正月十三日得防雨入地止寸余兹明兴奏报济南省城自十四日未时至十五日巳时始则细雨霡霂继复雨中帯雪除消融外积地六寸余是雨势自北而南也】雪则南霑北继霏【东省于十五日得雪京师则自十七日午后至十八日未时方止兹据袁守侗奏报保定亦于十七日得雪是雪又自南而北也】纵异后先敷
　　帝泽同为优渥利春畿方兴土脉真资润实益农功惬所祈未识豫郊均被否吉音翘待驿章飞
　　再咏痕都斯坦玉罐【有序】
　　月邦制巧祥花载咏承趺水磨工良瑞朶新莹环耳验云腴于镂楮外润中虚腾寳气于连城掩瑕呈美比象则辉聫瓉卣拈吟则喻叶盘盂偶获双珍重摛五字
　　巧制出痕都质髙工更殊白非碧玉椀光鄙水晶盂瑞朶翻为耳祥花团簇趺防瑕原非玷掩有却如无【玉防纹裂者为瑕防防汚者为玷是器有防瑕而无玷工人制叶顺其纹而不显非细观并不知其有防瑕亦精絶矣】外润徳含被中虚义具孚聫翩致珍玩题句祗慙吾
　　题木刻屏
　　筞骑板桥俯水流趁餐旅店正前头光隂百代谁非客何事闗情独凛秋
　　右云谷秋行
　　来往行舟待渡时卬须无奈晓寒披一般原是用刀笔较彼吏人似胜之
　　右松溪晓渡







　　御制诗四集巻九十四
　　钦定四库全书
　　御制诗四集巻九十五
　　古今体九十七首【癸夘三】
　　题文源阁
　　文渊昨嵗庆筵行文溯因巡亦促成【昨嵗四库全书第一分完竣适春仲经筵礼成于文渊阁锡宴赏赉有差以落其成其二分书照式誊写易于蒇事因命馆臣上督办送至盛京文溯阁度藏亦于今春告竣至三分书应弆此文源阁者又可接续缮办明春想亦可蒇事】拟可明年束阁蒇况当熟路驾车轻誊书存目区分核侧语艳词摈斥并惭我万防鲜余暇亦安能此日研精
　　趣亭
　　对阁孤亭栖碧螺流泉涧底进盈科流时弗冻渟时冻此趣天然可防麽
　　月台
　　效米襄阳作月台石栏方坻驾崔嵬即今海涌上元月笑我何曾一陟来
　　怀新馆
　　春徳在发生春物胥应时色色与形形不识还不知青帝抚顺则煦妪羣雍滋新亦非有为怀亦本无私是谓一大公易理诠庖羲
　　澄虚榭
　　水榭额澄虚斯实临水意今来湖尚冰副名觉略未然水在冰下其虚固一致惟因结而凝则以视有异防视观其初澄虚妙乃契
　　抑斋口号
　　伯玉使人于孔子嘉其改过未能乎抑之六十余年者【予名此斋盖六十余年矣】试问学臻抑也无
　　适性居
　　防庄曾有言不自适其适而此曰适性寜弗相选逆性者情之正情者性之习适性还其初七情自无辟火岂能无烟陆机语有隙
　　鹤来轩口号
　　园丞妥贴种盆梅举首轩名曰鹤来蓦尔设逢林处士应嗤何用此重儓
　　如园
