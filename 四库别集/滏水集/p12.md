<!-- { "loadSidebar": true } -->
　　过邠州二首 
　　过庆阳 
　　暮春得寒字 
　　秋雨 
　　百塔 
　　过石氏园 
　　上已游西园分韵得兰字与杨礼部携同院诸公赋二首 
　　挽刘云卿 
　　杨尚书宫直雪诗拟应制作某时在假闻而和之二首 
　　二月见梅花 
　　春寒花较迟 
　　残梅 
　　杏花 
　　庆学士叔献七十寿二首 
　　访天宁周老 

　　○春山诗意图 

　　何年身入画图传似是三生孟浩然诗句工夫驴背上醉乡田地酒旗边一川芳草绿堪染夹路杏花红欲然想见归来泥样醉却如醮水柳三眠 

　　○春日即事 

　　支颐偶到野人家总把深心付物华鸟毳余情闲日月花心深蠹半尘沙游丝逆上风中柳乱沫分屯水际楂且共年光暂观化直须美酒送生涯 

　　○酷暑二首 

　　林鸦开咮忘飞腾天地为炉万象蒸冰井汤鏖几千尺塔铃风閟十三层梦魂正遶云帆客画本闲临雪麓僧一枕雨窗惟静胜不须赤脚踏层冰 
　　石枕绳床夏簟藤慢肤终日厌歊蒸梦飞楚泽三千里人在秦楼十二层松顶露凉时警鹤山房泉冷独输僧人间膏火鏖城市世外清凉胜饮冰 

　　○棕扇 

　　犀甲龙鳞倚半空抱归掌握自清风山精附木须髯古回禄煽炎尾鬣红何处青蝇千里外向来白羽一挥中水边石上应须此乞与文园病肺翁 

　　○三台怀古 

　　人道奸雄君似鬼奸雄我道鬼输君身犹北面魏基建骨入西陵汉鼎分贪与卯金成舜禹不知典午笑桓文清漳不洗前朝恶日遶三台送夕曛 

　　○寄王学士 

　　寄语雪溪王处士年来多病复何如浮云世态纷纷变秋草人情日日疏李白一杯人月影郑虔三绝画诗书情知不得文章力乞与黄华作隐居 

　　○登友云亭 

　　友云飞观郁崔嵬落木萧萧听者哀九日朱弦和雁断开年黄菊费诗催淮天雨露橙千里梁地风烟酒一杯此日此生人共醉明年重健与谁来 

　　○除夜二首 

　　梅花无信报平安又听谯门画角残荒郡人烟穷腊外上方楼阁晚云端沉沉鸟没天无尽漠漠烟昏山更寒日暮数峯犹带雪城头霁色入栏干 
　　龙钟三十九年春讳说新年似讳贫醉白名堂甘后进小坡着号似前身自怜耐辱称居士人笑无机是道人断送生涯一枝足不须长物扰天真 

　　○娱晖轩 

　　石晋地形今日眼几人亭榭几人诗数州山水有穷处万古风烟无尽时天逐南帆秋雁远峯遮西望夕阳迟客来欲问忘归意挂起僧轩君自知 

　　○马头山清居院 

　　每逢佳处辄安跧及到清居半日悭晓壁撼钟云离石夜泉洗钵月摇山人生能作几时客林下都无一个闲不信试看题壁字明朝多是马头还 

　　○松声 

　　飞廉作意怒髯龙万壑千岩气象雄独鹤梦中摇夜月七弦徽外寄秋风石坛醮罢支笻里天竺斋余隐几中想见纷纷吹子落山堂一枕耳偏聪 

　　○抹里湛酒 

　　乍坼香泥瓮酿成一鞭先到日边城玻璃色映蔷薇露沆瀣光浮金菊英偶说中州先酒谱赖传后世以诗名相如病渴焉能赋久矣吾衰畏后生 

　　○连云岛望海 

　　壮观天东第一游晓披绝岛寄冥搜烟中熊岳随潮没天际辽江入海流地绝四维那辨树风来万里忽通舟我从析木西南境回望中原四百州 

　　○庚申元日 

　　一从禁苑别花砖四度山城自作年愁里椒盘双泪落坐中岁酒几人先此心不动吾何敢老去知非理固然白发无儿何足道且收见在鬬尊前 

　　○送张仲山 

　　千山飞雪白硙硙袖里吟鞭送客来须出冰霜年貌改眼藏狐狢语音猜风吹阴磴鱼鳞卷日曝阳坡龟兆开北去人烟山店远且煨新火暖离杯 

　　○和林卿锦波亭韵 

　　使君兴寄本翛然爱此澄波清且涟杨柳阴中黄鸟地芙蓉香底白鸥天凉通帘幌风生座露浥琴尊月满船相见仙裾乘一叶恍疑太乙下云边 

　　○杂兴十首 

　　白霫 
　　南园 
　　翠微轩 
　　镇国寺 
　　七金山寺 
　　野香亭 
　　灵感寺 
　　兰若院 
　　金河寺 
　　赵园 

　　?白霫 

　　黑山潢水解弓刀茅屋朝来听伯劳万里马辞边雪苦一声雁拂朔云高关山落日家何在诗酒春风气尚豪试上荒城望乡国重来清镜镊霜毛 

　　?南园 

　　黑山潢水解弓刀茅屋朝来听伯劳万里马辞边雪苦一声雁拂朔云高关山落日家何在诗酒春风气尚豪试上荒城望乡国重来清镜镊霜毛 

　　?翠微轩 

　　千里风烟栋宇间地形西去接松关尊前奚霫来朝地云外幽营不断山故垒芜城人物换断云落日古今闲百年兴废人空老水自东西鸟自还 

　　?镇国寺 

　　灵鹫飞来处处尊绿云细路络城根百年楼殿倚天末万井风烟当寺门五月微凉清佛界六时豪吹动祗园四山放入无多力乞与西南构一轩 

　　?七金山寺 

　　刳檐篆额蠹蜗涎像教尘埃阅百年殿栋犹题辽日月图经不载禹山川荒碑盘屈蜿蜒古坏壁参覃罔象拳想见当时崇奉日无边花雨散诸天 

　　?野香亭 

　　半空栏槛倚云根暇日登临付一罇山上青莲惟见塔水边绿树定知村花枝低拂寻春骑杜宇频伤久客魂过尽芳时游客少一轩风雨送黄昏 

　　?灵感寺 

　　徒河岸北白莲东法鼓惊飞碣石鸿塔上风烟高鸟路山头云雨化人宫松林碍日蜂房冷石砌颓沙蚁穴空欲尽休公挥麈乐鬓丝羞对落花风 

　　?兰若院 

　　传经兰若岁时同绣毂珠帘处处逢花院鸟归深殿磬雨楼人散隔城钟长空淡淡吞平野落日微微见远峯年去年来人自老空余坏衲挂长松 

　　?金河寺 

　　何处人间六月秋金河寺外水西头坐分游客青天幕醉倒诗仙白玉舟万里南风双老鬓百年心事一沙鸥王侯蝼蚁俱尘土一咲从来万事休 

　　?赵园 

　　佳木千章曲岸南此园阅世似飞禽地幽花晚春兼夏山近岚昏晴似阴溪雨断桥愁渡水樵风吹帽怯穿林马头纳纳沙边路霜叶浓时忆重寻 

　　○扈跸万宁宫 

　　一声清跸九天开白日雷霆引仗来花萼夹城通禁籞曲江两岸尽楼台柳阴罅日迎雕辇荷气分香入酒杯遥想熏风临水殿五弦声里阜民财 

　　○琵琶岭 

　　晓拂朱栏满袖风支颐吟望翠微中薄云漏日巗开碧浅露离花涧滴红马散平坡临水聚人来盘路到山穷子云老大无才思懒赋长杨五柞宫 

　　○拂云坪 

　　万迭云山最上头千官影里侍宸游翠巗秀色来天地黄岭岚光上冕旒帐殿影临眠鹿地箫韶声入射熊秋翠华指日东巡狩回望中原第一州 

　　○金莲川 

　　一望天莲五色中离宫风月满云龙向来菡萏香销尽何许蔷薇露染浓秋水明边罗袜步夕阳低处紫金容长杨猎罢回天仗万烛煌煌下翠峯 

　　○五月牡丹 

　　好事天公养露芽阳和趁及六龙车天香护日迎朱辇国色留春待翠华谷雨曾沾青帝泽熏风又卷赤城霞金盘荐瑞休嗟晚犹是人间第一花 

　　○和王正之寄远二首 

　　人生会合少知音一榻高悬肯重寻后日相逢应老大何时一笑共登临三年京国尘埃梦千里故人离别心想见诗来愁擘纸倚栏清快北风襟 
　　钟鼎功名自有时如公才力不嫌迟且寻彭泽篱边菊莫赋玄都观里诗昼寝执经童子问春游赍印吏人随悬知山县无公事好续琴高第二碑 

　　○甲子元日大安早朝 

　　阙角苍龙建斗杓衣冠万国大安朝使臣未入分班立殿陛将升按笏招彩殿中间瞻北极丹墀侧畔听箫韶太初甲子天元朔万岁常瞻玉烛调 

　　○红梨花应制 

　　染根日日费天工眼底梅花梦不同春色似怜啼夜雨天恩特许醉春风袖障翡翠余轻碧雪点胭脂晕小红汉主蕊宫三十六溶溶和气月明中 

　　○辕门不寐 

　　萧萧传柝月三更欹枕辕门听鼓声战马不肥淮甸草征人愁望厯阳城兵戈荏苒音书绝行李萧条虮虱生早晚楼船下扬子满天风雨洗蛮荆 

　　○寄怀 

　　不问山林与市朝大都鹏鷃各逍遥归心老去投林鸟壮志春来挂壁弨坐处工夫惟易可闲中日月以琴消十年镜里功名事白发年来渐不饶 

　　○赋雪和张子野巡字韵 

　　翰林风骨玉为神天遣檐花送酒巡侍从骅骝应白凤神仙官府不红尘悬知颍尾风流旧不及鳌头句法新天上玉堂谁得见风光衮衮笔头春 

　　○杨秘监画高士过关图 

　　三生自是竹林游写出荒寒意外愁世事尽如翻着袜人生刚笑倒骑牛关山风月诗千首富贵豪华土一丘独有文章磨不得至今图画想风流 

　　○重阳后雪寄马柔克 

　　朝来飞雪白模糊城郭山川入画图一色乾坤还太素万家楼阁化清都狐裘貂帽将军骑金帐羊羔太尉姝何似吾家正清绝晓窗吟捻冻髭须 

　　○过代 

　　金波曾醉雁门州端有人间六月秋万古河山雄朔部四时风月入南楼汉家战伐云千里唐季英雄土一丘系马曲栏搔首望晓来闲杀钓鱼舟 

　　○静阳道中 

　　路转山腰步步迷高林浅水下回溪荞花酿蜜蜂贪腹柏叶储香麝养脐不觉困来寻短梦偶逢佳处入新题何时更到园林寺看遍峯峦处处低 

　　○题郝运使荣归堂 

　　翰墨声名四十年归来还作地行仙柴桑问路陶元亮洛社休官白乐天拄杖扶儿还客拜画图归老听人传穷秋雨霁陂田出想见骑驴兴渺然 

　　○游郄家泺二首 

　　山崦人家半夕阳倚墙争看骑红妆野泉自入他州界古碣犹存旧姓乡蛇出庙壖神古柳牛寻沙泺憩柔桑蝉声抵死催归骑辜负亭阴一枕凉 
　　水际林间杖屦香纶巾野服道家妆妇姑■〈糹辟〉纩欣同社翁仲扶笻不出乡拜跪使君嗟老大逢迎地主问耕桑今秋一饱天难必且快新苗雨后凉 

　　○题近侍局使聚扇 

　　早朝携入紫薇宫日月都归掌握中运动枢机真有道卷藏怀袖不言功宸庭永日更番暇水殿微凉侍宴终愿以微躯奉清燕仁声宣播舜弦风 

　　○张清献公庆八十寿 

　　富贵康宁寿八旬明时乞得自由身宦途班列联三事家法中朝第一人疏傅未归东海郡白公独享洛城春籯金换得传经业留与玄成赞化钧 

　　○上方 

　　山近西台易夕烟东台占得夕阳偏贪看归鸟过林隙不觉奇峯堕眼前土灶夜烧松叶火石盆晓潄菊花泉丹梯横绝青山路劝子先参鸟道玄 

　　○题右丞画荷莜图 

　　杏花菖叶雨声春甘作明时荷莜身只道乌鸦犹父子岂知蝼蚁亦君臣杖头日月挑周器松下衣冠自舜民好在丹青王右辖解迥枯槁入陶钧 

　　○游上清宫二首 

　　霜叶萧萧覆井栏朝元阁上玉筝寒千年辽鹤归华表万里宫车泣露盘日上雾尘迷碧瓦夜深月露洗荒坛断碑脍炙人何在吏部而今不姓韩 
　　暇日登临近吹台夷门城下访寒梅鳌头它日几人在樽酒而今一笑开秋潦渗余村径出夕舂鸣处野禽来醉归扶路人争看知是诗仙阆苑回 

　　○送月上人赴少林 

