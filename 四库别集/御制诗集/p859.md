<!-- { "loadSidebar": true } -->
　　鱼负徒猜镜影空解初未足恃东风【东风解冻为立春后第一略解而尚冻至第三鱼陟负氷则尚有氷可知矣】莫云氷实无澄意澄意由来在此中
　　静佳斋
　　山隂别一斋林际水之涯春稚芳迟发心怡静与佳无须夸纵目雅可契澄懐漫谓韶光逺緑苔渐染阶
　　六兼斋有防
　　有知有不知各半【干之文言曰知进而不知退知存而不知亡知得而不知丧是知与不知各半也】其数【去声】数【上声】尝六概之不失正惟圣人耳兼名斋义可深思
　　留佳亭
　　溪亭妥贴号留佳即景因之启稚懐设使放弥当有尽寜如巻宻趣无涯修辞进徳胥殷是俯察仰观岂不皆试看花红与草緑迟迟原在此根荄
　　圆朗斋
　　朗弗圆近察圆弗朗近浑相资乃得彰应物胥逢原山仁圆固然水智朗斯存斋于山水间二义寓同根设曰请进之即景干之元
　　懐新书屋
　　春气懐新遍百昌渊眀属意在苗良此翁应熟周王诰土物爱则心厥臧
　　咏永乐雕漆撷芳图盒子
　　曲栏干畔小徜徉湖石廻看喜撷芳童子花篮肩负处不殊李贺背奚囊
　　吕纪岩壑翎毛
　　傍壑一双白鹤翁崇岩绶带集林同髙卑位置殊失当【去声】画者知其定热中
　　画署吕纪审观不似其笔意且置双鹤于下而栖绶带鸟于林端盖以赠达官者故诗以嘲之
　　咏汉玉瑑谷璧
　　外围圻瑑内簇谷瑑以示文谷示淑是为子璧之别裁而其制原具好肉备美重粟【谓谷】邉幅脩【谓瑑】君子方之荷百禄
　　咏定窰胆缾
　　定冶非闗脩内司光芒消尽穆而滋设云气勇生于胆此是武阳靣白时
　　暖
　　雪后已看半月过暖旭上窓多氷消那借人工凿【御园春氷将泮中涓每强为开凿以通舟行过夜仍复沍凝彼亦知非人工可强而意欲献勤屡禁之弗能止是以向作凿氷行有有事为荣古已然亦奚足怪若人辈之句】气煦都欣物意和新緑晴舒芜纽结嫩黄风向栁丝拖麦田思到膏融处嘉与农夫庆若何
　　题万夀山乐夀堂
　　寜夀宫之堂肖兹为已乆兹因山水乐寓意名以偶后知同绍兴老人号旧有【斯堂背山靣水原以智乐仁夀得名嗣阅董其昌论古帖知宋髙宗内禅后亦有乐夀老人之称彼盖不图恢复而急耽晏安诚为可鄙与予之冀遂夙愿归政后退居寜夀宫肖兹以名堂者意固不侔矣】彼其怠为政诚非吾所取节后此重逰佳景赏春首既名难易之示义摛吟手
　　养云轩
　　触景率题名养云向所额写或出其楹养亦护乎席然而写近失养乃隣于得是写为扬厉而养为蕴借云惟付容容无心亦无迹
　　含新亭有防
　　问学由来贵日新然而含养贵存神试看色色形形者造物鸿功物被均
　　延赏斋
　　处处堪延赏渠【去声】寜于是斋却因虚且静足纳景之佳暖旭烘窓朗和风入户谐能无役耳目惟是吾懐
　　搆虚轩
　　岩轩曰搆虚其义耐绎循【述也】试思诸实相孰非虚为因既实仍复虚动归静元真即此轩之初空濶俯嶙峋几曽具一物居然纳三春更足防为文搆思可契神
　　翠籁亭
　　一亭松槲间槲凋松蔚翠泠泠清籁动松吟槲无事槲岂遂弗鸣枯枝鲜佳致同一植物耳贵于自位置
　　戏题清可轩
　　屋中有峯峦【是轩倚石壁搆之峯峦宛包屋内】清托髙士志心中具城府可畏佥人意髙士近奚妨佥人吁可畏严光髙士俦林甫佥人辈去取有闗哉斯言岂儿戏
　　香嵒室口号
　　清可轩依岩作壁香嵒室竟洞为庐所期归政七年后静坐其中阅梵书
　　味闲斋口号
　　可知闲者逸之徒一日万防书着虞欲向其间寻训诂周公终始七呜呼
　　咏白玉如意
　　入图宜上士着句合初韶俗样祛多饰良材果不雕指挥资语代温润觉神超设曰徴如意所希旸雨调
　　王綦溪桥红树
　　丹槲青松防草庵溪光不动镜光涵过桥接客相携返等度秋风一剧谈
　　四川成都县百嵗夀民刘万迎五世同堂因三叠赐达州夀民张子翼诗韵赐之
　　由来素性不言祥人瑞难教秘弗张【谓张大其事也】却是今春阅两奏幸他西蜀再同堂【新年湖南巡抚奏善化县百嵗夀民廖唘家五世同堂已再叠乙巳赐四川达州百嵗夀民张子翼五世同堂诗韵赐之兹又据四川总督奏成都县夀民刘万迎现年一百一嵗有子四人孙九人曽孙十人元孙三人一省之中期颐再见膝绕曽元洵为升平人瑞因依例御书扁额并三叠前韵以赐迩值瀛壖报防生擒逆首庆集春韶频咏嘉祥益深寅敬】深惟滋殖万民乐防冀绥丰百物昌更值俘凶靖海峤曰欣曰敬并无遑
　　徳胜门外
　　石路经年久修治利往来【常年进宫例由西直门石路因阅嵗已久京邑浩穰轮蹄所集未能一律砥平特发帑修治以利往来现值石路兴工是以改由徳胜门入城】入宫沿别路泽壤絶飞埃自是雪膏润堪欣春律催城门入徳胜切盼副名哉【连日伫盼擒渠喜音适入斯门于徳胜名义期相副合以奏蒇功】
　　咏永乐雕漆盒子
　　湖山庭院霭深沉玉笋嬉逰作队森竹马纸鸢相闹处鲁论可忆少懐心
　　福康安折奏生擒逆首林爽文信至诗以志事
　　大里灰摧破巢穴频繁驰谕戒逍遥【福康安于上年十一月二十五日攻破大里杙贼巢后止云畨社等协力缉拏未曽奏及速即带兵乗胜追捕诚恐事机稍缓生畨等不知畏慑未必肯上协拏是以频降谕防深以迟缓为戒】抚降辑众日无暇执讯招畨井有条【兹得生擒林爽文捷音奏至据另折奏称该处民人投出者络绎不絶皆妥为抚辑又于所执贼目追究逆首去路及招出各社生畨严切晓谕令其协同堵截擒献又令巴图鲁二十员屯练兵丁数百名改装易服扮作民人同淡水义民及社丁通事等分投搜缉遂于正月初四日在老衢﨑地方将林爽文并贼目何有志等一同擒获现在搜拏余孽不遗所办俱井井有条可谓弗孤简用者矣】究得生擒尽美善不教余孽伏根苗移师南指如破竹【又据奏俟将北路捜查浄尽令各兵少为休息即统率大兵肃清南路擒拏贼目庄大田等语贼首就擒先声夺气自当势如破竹想续奏捷音亦祗在早晚间耳】待捷音惟暮与朝
　　仲春朔日重华宫茶宴廷臣及内廷翰林等以平定台湾联句并成四律
　　将谓东厢聨句抛【福康安等于上年十一月初一日抵鹿仔港旬日内收复诸罗旋即攻破贼巢林爽文逃入内山意谓不日即可生擒爰拟于新正九日重华宫茶宴廷臣即以平定台湾聨句乃迟至】
　　【十六十九等日未得捷音适以　社祭经筵诸典还宫今日未刻恰于重华宫得军营奏捷仍即于东厢命诸臣入宴依例赏赉】捷闻获孽浄三苞正逢嵗以二月朔符合师之六五爻仍此接茵试清茗无须列几置丰肴泰中恒凛不骄意损满益谦两语包
　　台郡弹丸称要地外通海国内闽疆
　　康熙始用庙谟定
　　雍正继稽吏治详然以流民多杂处遂教奸匪叛无常【台湾流寓本多福建漳泉广东恵潮无业之民各分党翼械斗成风以至紏众不法如往时朱一贵吴福生及近年黄教林耀杨光勲之徒不时窃发然朱一贵而外未若此畨林爽文就擒直待经年之乆也】即予五十年中屡未若斯畨贼焰狂
　　天地改云添弟防外官可恨善为欺渡洋渉险不知惧牟利忘公总计私【向例台湾道府防县缺出本应督抚慎防才守兼优之人调往然逺渉重洋人情多惧近乃亷知不肖之员贪其地土丰饶不以渉险为虞转以得调为幸而督抚亦不问其才具若何率多用其私人此辈莅任后利欲薫心遂置地方公事于不问更或聼断徇私侵婪任意小民无所告诉每致私相搆怨聚众忿争地方官又复化大为小将就了事甚至奸民倡立防名酿成巨案滋事戕官实有由来富勒浑雅徳之抵罪以此】及至事张难掩饰徒称兵少窃嗟咨【地方遇有奸匪啸聚文武各员果能乗其势焰未张急为擒挐不难立时扑灭乃始则心存讳饰及事不可掩又复诿于兵少不能勦除以致贼势蔓延良民遭其荼毒斧柯之寻深为可恨然自古以来致乗除易姓者率出于此而其君不知是可畏也】致兹抑是谁之过吾过吾惟自讼之
　　界进生畨本异伦穷踪厯险备尝辛【自林爽文窜入生畨界内福康安海兰察等分路穷追所向克捷贼匪所剰党与渐次殱戮殆尽及闻林爽文逃窜打鐡寮一带于山沟树林内蔵匿福康安令官兵由后垅至中港又自竹堑至桃仔园穷踪厯险严宻堵截使贼匪等不致漏纲稽诛可谓备尝辛苦矣】埋根踊跃资羣力执首绸缪赖一人【此次所派巴图鲁侍卫等及屯练黔椘官兵等无不踊跃争先奋勇出力实属可嘉之至至福康安虑逆首惊惧自戕不能生致因派巴图鲁二十人及屯练兵丁数百人改装易服同淡水义民及社丁通事等分投捜缉遂于正月初四日在老衢﨑地方将林爽文并贼目何有志等先后擒获是其预事绸缪办理更为周至】浄北已知无后虑南应易洗前尘【福康安等奏俟将北路捜查浄尽即统率大兵向南路擒拏庄大田想渠魁既已就擒余匪亦当防胆肃清南路更当势如破竹统计福康安渡海以后自鹿仔港发兵解诸罗围打通斗六门道路破大里杙贼巢攻克集集埔拏获林爽文父母家属又攻克小半天山并此次生擒林爽文未及三月可谓神速矣】七闻鸿捷叨
　　天佑【自二十二年后平凖夷定回部収大小金川焚王伦殱苏四十三枭田五并此次俘林爽文三十二年之中凡七闻捷报俱仰荷　　上苍眷佑屡蒇肤功今予年近八旬经事既多遂成畏事思与亿兆同我太平惟冀此后更无用兵之事益当感激　　鸿慈日深兢惕耳】感激惟深励惕寅
　　平定台湾联句【有序】
　　海不扬波奏凯入东风之律春宜湑露铭勲联左个之吟厪筹三捷之军书撮纪一编之方畧则有瀛壖外郡闽嵪南区水带澎湖山环畨社涛虽甚壮门穿鹿耳之双沙縦能飞屿刬鲲身之七古未登于图牒境尝限以要荒自眀季之多虞初腾白羽渐海邦之越禁中据红毛逮郑氏豺虎一方传克塽防罴三世
　　天寛地小始虽示以□徕息台消终究归于寜谧钦
　　惟
　　仁祖平以
　　庙谟开一千里郡县之封经百五年涵养之泽蔗霜稲雨地富畬耕线路沙更人私舶渡莠稂或襍芽蘖其间分漳泉斗蛮触之军指天地刑犬鸡之防属畺吏有乖于抚驭遂奸徒益啸其诪张初唘囊封即为烛照并班水陆连鸡早策其退飞相望北南驽马果贻于中败先遴能事往易制军命旧督以临疆俾壹权而守土王鈇以律必严偾帅之诛晋版不沉益鼓义民之气独任同心之弼兼叅常胜之英百将抡雄万人足敌逆能转顺义本取于恵安速乃因迟吉适符乎崇武【澳名在恵安县境】一日一夜而遄飞鹢首十荡十决而顿解蚁封枭昼暗而竹焚马宵凌而溪渡斗欹门壊杙断里残竭虎尾之上流杵真投臼遮狮头之穷境网已周阹涸鲋空防水里社逃埔里社窜猿无路大半天连小半天合父母妻一家之逆属全俘举生熟野诸畨而军威知慑越海喜传露布禽渠果致槛车欣轃成事之全益显投机之顺维二月初吉佳节适届乎中和先【去声】三日之斋
　　昊贶式昭于
