<!-- { "loadSidebar": true } -->
　　入冬初未雪望为【去声】晩隂加也识时堪待常云早益嘉频询曽舞蝶稍喜息鸣鸦【宫庭晓晩常过鸦阵欲雪輙不鸣试之屡騐】迢逓闻宫漏清吟翦烛花
　　李成寒林平野图
　　枯柯错出老松枝漠漠寒臯欲雪时忆向龙泉经一再台懐此景每逢之
　　微雪【十一月初九日】
　　昨日同云彻日隂望霰急景越易度半夜忽报飞细霙枕上无眠倐逹曙庭中所积不及寸已觉鸳瓦氷光助京兆腾章占麦祥笑谓斯言何太遽春前腊后纵可待盈尺为膏不妨预卓午金乌旋放晴王帖懒披结余慕
　　诣
　　畅春园问
　　安因至御园驻跸即景成什
　　仙苑
　　大安停隔旬必一经抚时逮长至旋
　　驾奉
　　慈宁【将以十二日恭奉皇太后还宫】小驻兰轩暖静闻梅盎馨西山微积素展得玉为屏
　　清晖阁口号
　　清晖依旧好清晖懒向新丰辨是非成住壊空齐扫却早梅晩菊共芳菲
　　西山入画
　　雪后生寒峭今朝懒出逰暖轩延静托虚牖纵遥眸恰彼西山对雅予东壁投林踈愈致逺景飒不蔵幽霁色阳崖晃氷光隂巘留若论悬画防知白迹称尤【石渠寳笈中有曹知白羣峯雪霁图向曽题句】
　　断桥残雪
　　在昔桥头宻雪铺举头见额忆西湖春廵防度曽来往乃识西湖此不殊
　　无边风月之阁三章章五句效杜甫体并以题中字为韵
　　大块噫气名为风振拂草緑与花红吾则何敢披称雄有时望云惧吹去伫立亦厌飘蓬蓬
　　四时皆宜惟有月涤荡精神莹肌骨近水楼台益清越箕畴设以卿士占蒿目渇贤念无竭
　　耳得目遇真无边清风眀月太古年细故记忆非髙贤杜陵朅尔效其体吟弄扵我何有焉
　　盎春书屋
　　千林叶落尽归根书屋眀窓日影温防朶盆梅初吐蕚盎春消息个中存
　　曺知白曙雪图
　　雪止余寒晓尚凝玉壶天地一条氷谁人不作骑驴客防个扵中得句曽
　　冬至
　　南郊礼成述事
　　上帝维尊
　　列祖亲嵗功省际缕披陈仓箱幸济连年歉旋转真叨大造仁一气贞元资有始初阳闿复徧无垠所希奕叶承
　　崇祀永沐
　　天庥励敬寅
　　河南山东胥报得雪
　　畿辅昨曽雪所惜止寸余继兹盈尺佳吾心常企诸齐豫腾奏章报雪一时俱虽亦未优霑度寸三已逾慰逺益切近敢云可待乎摛辞兴弗轩轩待六花敷
　　雪【腊月初七日】
　　彻夜云同色侵晨雪舞翩敢轻言慰矣惟益冀霑焉竟至逹申后犹欣值腊前【眀日为腊八日】心田滋渇望可以命吟篇
　　腊日恱心殿侍
　　皇太后膳即景得句
　　年年
　　慈豫奉嘉平更喜琼华【岛名】雪始晴千里麦欣壅秋夲防峯树讶彂春荣防屏莭事
　　遐龄祝镜浦氷嬉例赏行【毎嵗冬月陈氷嬉既因使习众艺亦欲借以行赏也】此日恱心真是恱然吾岂敢忘【去声】持盈
　　除夕
　　旅旅弁星去硙硙木徳来今年慰省嵗腊雪胜扵梅户换宜春帖座传延喜杯璿玑斡衡轴不息万环回





　　御制诗三集巻三十四
　　钦定四库全书
　　御制诗三集巻三十五
　　古今体一百首【甲申一】
　　甲申元旦
　　嵗首从新纪蔀章甲申舒气辏青阳钦哉德始乘春令奉以仁行与物昌一意勤民宵复旰四时协序雨和旸防屏吉语多占瑞岂似渊衷敬畏长
　　元旦试笔
　　仙蓂十二度旉荣今嵗初开叶一茎甲在震方宣木纪申居坤位兆西成阳官入律欣舒叠星徳维时逮喜赢江砚松笺重试笔千祥万福萃元正
　　曙色闿披淑气宣太和玉帛万方骈宅中上继卅三氏建极今开百廿年最久升平轶唐汉益深兢业凛氷渊凛氷渊讵虚言可要在勤民与敬
　　天
　　元旦
　　慈寜宫行礼毕御殿受贺
　　奉朔西瀛及北壖共知元日早春前
　　慈宁进贺千官率皇极来庭九译连丹陛乐鸣叶韶律御鑪香霭引祥烟发生功信东皇普亿万人増亿万年
　　竹如意
　　木根太朴玉金奢斟酌秾纎伴浄嘉贞素浑然存地榦指挥那拟落天花箨冠赐共齐梁代麈尾制同王谢家首曲中钩身合度求信尺蠖义何差
　　新正同豫轩
　　玉斗运鸿龙椒罇陈白兽聨情琼宴张待偹霞轩留骈罗防胜辉消息春光漏芸霏翰墨筵情怡礼乐囿豫愿万民同台登普在宥
　　賔竹室口号
　　众木待新春依然只绿筠即看贞节度亦得号嘉賔
　　紫翠房
　　绨几氷疏翰墨香等闲休坐足徜徉紫围翠逻虽辽待其意恒如具一房
　　嵌岩室
　　不是岩居人却爱岩居趣琼岛故假山嵗久天然足丈室栖嵌岩防嶫间得路万树待春荣苍松无改度偶到便怡情小坐旋移歩分付十笏虚云烟与朝暮
　　云绘楼
　　骈罗仙木瑞氤氲初歳登临与物欣却是西山供静赏遥看留白以为云
　　元正二日紫光阁赐防古王公及回部宴即席得句
　　元正才过绮筵排节赐先期为值斋【上元前例宴外藩并行赐赉兹以值斋故先期于初二日即颁宴赏】遂试氷嬉千队出【是日并令观氷嬉】旋歌露湛八音谐旧藩已似世臣荩新部胥娴国礼佳紫阁犹然战图绘旌功益切奠遐懐
　　氷嬉聨句【有序】
　　东郊候仗行颁三始之春西苑旉茵早展九賔之防序过趯陂饯腊清余六出璚葩班添蒲澥朝正胜引四围水镜爰举
　　国初令制用征嵗首隆仪于时列楯诸郎传呼小队期门上士排叠周阹扱鞵则芒刃发硎讵等防河示趫轰礮而徼防从律宁夸躤栁蜚英方正正堂堂百变陋鱼龙曼衍倐行行止止一成兼鵞鹳弥缝防帜尚徐麾蹴部谁撄壁垒捉襟俄防趂登陴共羡神仙风外聼防鸣不尽抽房碧砮云间看虱贯无遗压架元珠缅十年赋岂徒研辞归数
　　典期寸晷诗皆就范颂戒防箴矧夫殿启武成讲事知非嬉日轩邻同豫聨情信洽氷天在蕃封黄斚胥霑已承筐而志渥俾册府缥囊迭探还扣鉢以摛芬庻几思绍
　　前闻例
　　萝图之入咏抑且题留后劲须珤瓮以珎抚兹篇蓝尾六廵适协环循六甲占翌旦遨头一路端宜韵押一先
　　【御制】开宴紫光元朔后氷涵太液早春前鸿嬉俾阅縁宣武
　　鹭序分赓竞骋妍阵拟颉防循古法歌征糺缦
　　授新编纳凌应莭仪常肄【臣传恒】吹琯迎韶典更骈三素云中凝皎皛六花腊里积芊緜岸容琢玉龙池防【臣来保】山立輘琼虎旅骞职贡来伻驰博洛朝正属国防和阗律师久詟洸兮溃【臣刘统勲】绳伎徒矜美且鬈防踽齐班同防裂顤顟夹侍半头纒聨情讵以幽遐阻【臣兆惠】
　　【御制】布惠兼令聼睹鲜有戒文恬夸豫大无非国俗致精坚西瀛北漠胥来贺
　　县圃环洲俨列仙洁映岛陂仍绰约皑铺鼇蝀自连蜷引来
　　画鹢舷殊扣【臣刘纶】望去飞鳬履并跹朱芾生辉全蔽膝缇衣待号各张拳雷霆出奋轰三防【臣阿里衮】鵞鹳分行勒两甄令肃但闻声轣辘技嫺或作走盘旋广场防衍翻军戏【臣舒赫徳】万顷玻璃当舞筵暗渡奚妨璚作室频犂欲借海为田掣惊犀影波臣慑【臣阿桂】
　　【御制】砑讶绡纹鲛客搴鱼负节过犹沍尔虫疑时笃尚遥旃配藜不碍趍千队
　　轇轕重教蹴一川趫足髙骧时絶迹剽材继至或摩肩追风影籋奔踶马【臣陈悳华】曵电身投侧翅鹯离众孤轩欣自试乘人斗防怵他先凌虚远逐追夸父【臣彭启丰】径意飞行迈偓佺布武祗依驰道直呼名惟聼唱声连横庚絇齿莹精锴【臣董邦逹】露夘韦条束逹楄拓蹠利于超距迅竦躯稳似注坡便熊罴緁猎胪双引【臣张泰开】
　　【御制】荼火鲜扁领四员抡出鹰扬轶羣疾旁舒雁翼接行翩天毬连中皆飞卫【古之善射人也】
　　地轴通衡倘吕涓泽腹砥容九走坂和门孑比褐纒旜捎云浮奄刚移防【臣观保】偃月寒规早控弮屈曲长蛇萦首尾廽环大象运玑璇鹏搏倐挟扶摇迥【臣于敏中】觝角徐看蹴踘圆抛向狮钩随锦攫探从骊颔抱珠眠撇擎掌上神逾勃【臣钱汝诚】突过竿头态亦嬛赵帜防余应避舍楚弓得处竟忘筌俯趋若个登先也【臣王际华】
　　【御制】髙举于兹获隽焉梡鞠腾空争上搏防旗分界示中权雕离靃绎光呈镜
　　踸踔翘遥势着鞭欢洽嘉平
　　金母奉艺陈小部侲童沿要因摝铎于畋习【臣蒋檙】重以
　　投醪
　　大赉悬内外旗区均四百东西伍合逮三千坡翁故事嗤秧马【臣窦光鼐】墨子新机陋木鸢彳亍几曾泥滑滑票姚一任履平平防河漫跃三春歩【臣金甡】竞渡宁操五日船在藻恰逢羔未献承筐还喜荔初传九賔紒辫森礝磩【臣陈兆仑】
　　【御制】八伯衣冠丽斗躔月窟饮腾豪士志玉壶咏属翰林篇芸帷试重【去声】披长赋瞥眼东风十九年
　　陆治雪见易图
　　两峯髙并玉崔嵬下韦编破冷开借问天心何处见一枝春报坞旁梅
　　降防加赈山东甘肃去嵗偏灾州县
　　十行寛大讵虚谈实政应教惠泽覃东厪低田沴齐鲁西忧瘠土旱凉甘贫分极次为赒赈令饬抚藩慎再三恩戒侵渔须遍逮春来胥俾力农蚕
　　甲申春帖子
　　愼微钦出甲敬始肇申坚瑞律元正后祥花臈日前月竁天方接朝正并贺春布徳须教浃宁惟九域民今嵗甲申乙夘日大清一百廿年春敬
　　天法
　　祖政由旧较雨量晴律转新
　　集张照春聨字为春朝吉语得诗十七首【有序】向爱张照书凡屏扆殿壁间长帧巨幅多其奉勑书者每见輙裒为巻册收弆其所书宫庭楣牖春聨因嵗久更易新者所司以其旧版呈阅请毁之余曰不可缣素虽剥蚀而笔墨精神故完好设以蠧朽弃其诮与焚琴煮鹤等若仍其俪句辑藏又与五都市贾敛售旧物不知鍳别者何异爰次其大小行楷差爲七等得字四百有竒并于几暇仿春帖子体集成五七言诗十七首装池作巨巻并命董邦逹绘嵗朝图巻首以志履端佳兴夫集字法虽剏自古人若懐仁之圣教序赵模之千字文并集右军书镌之然皆出自钩摹且以散字牵就成文缺者或假借补缉其于本来面目去之远矣兹既化无用爲有用而篇什聨属墨迹宛然不异其挥毫结搆自成全璧洵可珍也若夫酿花作蜜缀腋成裘人皆知之而甜彻中边缝无襞积则别有防心焉而以春聨作春帖殆亦化机之自然流露韶华花卉适叶文章者乎
　　璿玑调化雨嘉节法青阳温树深移影华开烛宝光花丽明光殿春多昼霭萦鑪香升靉叇
　　仁夀祝华苹
　　太平开万象草为带氤氲御景书蓂荚三花作晓云参三奉光大植万美宁清六位符中正欢同百福成政成丰屡泰近日物皆新雨露天方永腾欢遍兆人惬心看宝字解愠以薫弦万物咸时若风开美景天亭映三霄瑞林飘四面香春图挥一气大地与风光钥扶五云鹤画镂四楣银泉曲鸢鱼想悠然濠濮春松云清栋牖书契藻嫏嬛四政和于烛祥风鳷鹊闲爲图焕龙马齐七合玑璇甘玉时风雨遥看珠璧连珠扉春洞逹青琐日和嘉烟暖风徐动梅舒玉槛花恩与仁风拂心当丽日明洪长凝宝位巍焕万方清三阶清宴在平章华日和风带景光文焕天成无不服玉芝圃长凤衔翔
　　九天图画太灵爲桐乳成林草细垂铺戸巍然盛金璧寄心静赏物情怡
　　滴壶玉漏永
　　瑶池紫界云天昼日迟鸾鸟交和辉宝树恒春喜共协仁慈
　　九衢丝柳乍摇风城雪轻寒旦日融防燕转帘频语久祥英照地见枝红
　　碧枝琼蕊丽天阊日近金铺霭瑞光仗外祝山仍五玉殿头谐祉鬯三阳
　　货郎行题苏汉臣画
