<!-- { "loadSidebar": true } -->
　　法曲献仙音【题双湖巻赠周君寿】
　　剰水分江栁堤梅垞属玉聨拳鸣唤浸玉濆珠钓童浣女芙蕖并头凌乱看皓月金波散俱涵一轮满　水晶馆问东君酒巵无恙长日里兰舫绣颿相绾掩映翠琉璃似佳人一对纎眼碧潄红酣瀼东西止隔花岸待年年嵗嵗倒着接防还健
　　鹊桥仙【七夕】
　　氷盘荐巧珠帘堆莹半卷生绡光致嫦娥妬眼便西沈又早倩羲和催辔　多情瑞鹊填桥度我何不晓来回避但敎三万六千年也不弱人间百嵗
　　百字令【青州阅武偶成】
　　竹符铜虎是何人管领东方千骑画防雕戈霜万叠独譲些些麈尾璧月辞櫜莲花离匣马足寒飚起雷奔电击一麾波静如洗　屈指斧钺行边楼船横海济甚人间事涂抹支吾天地老眼底英雄而已九合诸侯一匡天下自是真男子向防管仲吾其被髪人矣
　　又
　　王明佐别创新词数阕见示流丽清圆殊富风人之致仆素拙于调未敢效颦聊据古大江一章为赠辞既不工更惭作者独记区区倾倒于王至耳
　　栁骄花横未全受眼底封姨拘束不为章台春做主为有王维新曲翡翠帘垂欝轮袍就字字敲金玉樱桃防绽一声扶醒红緑　堪羡鳯缕瑶筝鸾镌牙版羯鼓催相逐换羽移商才不尽那怕周郎囘瞩和雪人稀奏薫弦断昨夜东皇恧罚敎尘世白头长自空谷
　　满庭芳【春夜不寐】
　　尖侧东风迷离烟雨只解排比黄昏一灯清映炯炯泪珠痕薫尽铜罏香炧相思被熨帖难温那堪更穿花玉漏防防出长门　无端千万种新愁旧事来往纷纷总成就天涯一病身捱得邻鸡报也权撇下防件销魂还禁架杨花燕子迟日悄庭阍
　　又
　　碧屿遥攅緑波新剪淡月防晕梨花薄罗香袖十指秀琼芽任不寒暄半语背人处犹自怜他那堪更朱唇皓齿锦字走龙蛇　瞥然还暂去司空见惯老子难捱强将来对盏眉语交加怕被旁人看杀洛城里难坐羊车临岐约羃防过访休许露些些
　　又【登道塲山作】
　　一雨催凉千崕吐秀万壑争效潺湲暂停篮笋携杖翠防间防防龙鳞玉甃堪怜处屐齿敲悭朱栏外粘天万顷七十二峯间　呼尊夸更有松飊鳯吹云岫鵶鬟又谁送黄鹂巧唱绵蛮漫问何山最好争应道还有何山能移兴新晴月色飞步上孱顔【傍有何山亦佳】
　　又【閠六月初七夜戏为天孙赋此】
　　玉露初零金飊防送银浦垂静还波七防人倦纎手掷鱼梭记得年时此夜双星聚乐事还多生绡底天鸡唱醒低语别牛哥　黄昏肠断处无情乌鹊忘却填河渐转低瑶斗蹙损青蛾方悟朱明宰閠排年月恨杀羲和常记取人间天上要好便多磨
　　夏初临【苦热简王防军】
　　燕诉余愁蝉鸣新怨千唆万弄斜阳斗大书斋无端夏日偏长碧纱单捱流光觑残榴褪尽红妆孤松犹瘦清隂正稀难据胡床　常时河朔避暑传觞醉乡天逺归路仓皇隐嚢纱帽故人别号清凉但过何妨对弹碁散帙焚香逞踈狂髙歌羽声片片飞霜
　　双双燕
　　俞仲蔚有画眉养之二十年竟以老死仲蔚不忍敝帷埋之花下余为词吊之
　　廿年恩养念暖幌雕笼一时勾了低声软语泣别殢情京兆无柰春山顿老况冷断如簧雅调辞君岂为无鱼叹汝难同凡鸟　惊起钩帘浅照见妩月初生似他波俏飘黄摧粉总愽緑愁红躁谁破芸牎乍晓怎忘得双弯纎妙知否御爱开元鹦鹉墓傍新旐
　　满江红
　　五岳先生天原付一双髙屐端只为防篇诗句漏伊消息空自挂冠神武外依然乞食铜驼陌记玉鞭环佩夜朝天空陈迹　青鬂在还垂白血泪洒都成碧叹帝城宫树夕阳秋色明日酬他迁谪恨西风战尽英雄防唤白云随我共归来人方识
　　又【题髙宗赐岳武穆诏后次文徴仲待诏】
　　御墨淋漓到飞字百身难赎弹指罢遗黎梦断旧都沦覆十二金牌丞相诏风波片纸君王狱恨当时巧放两人归乾坤蹙　翘首地青衣辱囘马地朱仙哭笑大江东去一防兹足北面生看臣构在南枝死望中原复痛他年降表出臯亭鸱夷目
　　春云怨【饮酒】
　　风僝雨僽渐栁眠无力花如中酒睡怯象牙寒悄幽梦防囘浑不就燕搊华弦莺调清管细谱新词杜鹃噣行路方难归期无据愁与闷相守　芳醪防出天公手解翻寒作暖撺辰成酉枕畔华胥暂拖逗青眼朦胧一任长门送来银漏未举尊前乍停杯后半刻也堪白首
　　玉蝴蝶【拟艳】
　　记得秋娘家住臯桥西防踈栁藏鸦翠袖初翻金缕钩月晕红牙啓朱唇含风桂子唤残醉微雨梨花最堪夸玉纎亲自浓防新茶　嗟呀颠风妬雨落英千片断送年华海角山尖不应飘向那人家惹新愁髙楼燕子赚人泪芳草天涯况浔阳偶然江上一曲琵琶
　　解语花【题美人捧茶】
　　中泠乍汲谷雨初收寳鼎松声细栁腰娇倚薫笼畔鬭把碧旗碾试兰芽玉蕋勾引出清风一缕颦翠蛾斜捧金瓯暗送春山意　防袅露鬟云髻瑞龙涎犹自沾恋纎指流莺新脆低低道卯酒可醒还起双鬟小婢越显得那人清丽临饮时须索先尝添取樱桃味
　　又【题美人捧觞】
　　檀槽细压紫溜泠泠滴碎珠千斛鹔鹴初赎谁揩醒卓女逺山黛緑朱樱小蹙风袅处山香防曲捧屈巵徐露春芽一様纎纎玉　何事锦围翠簇只枝头一防买断金谷灵犀轻嘱防酣后记取夜来题目双鬟趂逐扶俺向碧纱厨宿夸醉乡还傍温柔此际平生足
　　贺新郎【谢袁履善恵酒】
　　春意归风雨到如今缓红舒翠一畨重起况更索居无一事镇日琴书而已待醉也如何得醉多谢白衣能逺致把葛巾忙却科头倚胸磊块故应洗　琼膏慢入清尊细似当年掌分茎露雪消春水欲折筒荷充泛驾凭借麯生为驭直引到华胥路里遮莫归来问名姓道清真袁粲频为主天下事任公耳
　　又【谢汝钦侄恵酒】
　　酒债防常有闭闲门落花芳昼独吟搔首可恠袁君相赠后镇日唯防緑友到骄惹传杯之手从事督邮何足较但醉乡别业吾能受君不见洗愁帚　清狂阮籍天应厚醉醒时漫开青眼阿咸为寿犹有焦生风格旧试问无功知否待徙倚临风频嗅曲沼防鱼堪投馔况隔帘歌鸟来行酒洗盏罢酹杨栁
　　多丽【晚春雪后即景】
　　醉飞琼恼乱瑶池清宴吉玲琤凤钗敲碎荡成满地飘霰送天桃武陵防树伴梨花杜曲千片妬我春衫妆他寒食乍惊蜂蝶又猜莺燕五陵畔杂和烟雨寳马踏青转樊楼上银筝细炙红罏重暖　怯寒色条桑小妇幕防轻护娇面展纎弯一双莲瓣屐齿香泥粉痕浅冷落流光萋迷余景东风无计玉山软天公老被伊瞒过红日防时见空担阁无主野芳满目愁怨
　　怨朱弦
　　和王明佐新声慰其不遇名曰怨朱弦
　　谱朱弦一片秋声万壑松涛银汉初倾挟徧侯门沈深似海雕栏十二娇莺流苏帐底小按银筝哑哑轧轧嘤嘤骂书生煞横捻冷装酸搅破春情我道髙山流水渠道香云暖雨两语难凭怎能勾师涓老子证个分明酒人哉匕首荆卿宋意悲歌髙渐沾缨应徴飞霜倚天雌霓长河倒泻珠绳葡萄尚暖蝴蝶犹萦被杜宇啼醒道不如归去归去来兮任汝纵横鱼为洞庭清乐鳯为苏门长啸飞跃争听何须借天公两耳枉施瑶京
　　小诺臯
　　偶有所感信笔为长短句一首第以新名不足防墨曰小诺臯盖取酉阳生之防云耳
　　阖辟以前乾坤之外到了不堪穷际尽追求尽教胡突依形附气何处小儿谵语羞杀井蛙蛭蚁説甚麽出世住世治世黄面瞿昙青牛老子更有那我家司冦伎俩一般而已赚人处还在此　稷下万言河间千巻毕竟没些巴鼻莫轻容古人瞒过常谈俗事妆防防张故纸无柰藏头露尾不采他上计中计下计浊酒三杯清琴一几别饶借淡风防月受用剰山残水五更事休办取词余
　　折桂令
　　问先生酒后如何潦倒糢糊偃蹇婆娑枕底烟霞杖头日月门外风波尽皇都眼眶瞧破仗青天信脚胡过好也由他歹也由他便做公卿当甚么麽
　　又
　　问先生不饮何如一防篝灯数巻残书冷却扁舟闷他五栁淡杀三闾太行路都来胸腹帝京尘满上头颅睡也忧虞醒也忧虞不得酕醄怎便糊涂
　　塞鸿秋
　　月昏昏罢转霓裳队漏沈沈忽呀铜龙闭冷清清暗滴梨花泪懒丕丕绣出鸳鸯翅流苏七寳围破玉千金赐猛追防认做了前生事
　　水仙子【归思】
　　日轮踅住下坡车风伯吹开障眼花天公放下单身赦猛囘头都防咱告蜂王且散昏衙争刘项摊塲戏耍走仪秦儿童鬭哗谈周孔故纸生涯
　　又【丙辰偶成】
　　蚩尤遍揷五方旗饕餮平添八面威于莵长出漫天翅骂张翁都是你搅乾坤任意胡为老龙呵睡眠多日螃蠏呵横行防时神呵曵尾涂泥
　　画眉序【春怨】
　　丝雨殢东风防透流苏问残梦道衾儿闲半冷暖谁同红将軃唤转簧莺香欲散收囘么鳯倩他新织双鱼带争信我玉减珠松
　　前腔【秋怨】
　　纎玉上鰕须起唤银钩挂秋树恨龙沙天逺鴈足无书铜壶冷泪滴清铅金剪澁脂蔫红絮浓霜断角辽阳道知他梦里何如















　　弇州四部稿巻五十四
　　钦定四库全书
　　弇州四部稿巻五十五
　　明　王世贞　撰
　　文部
　　序十首
　　送王员外新甫视广西学政序
　　新甫拜刑部主事时最少乃日夜奉三尺读之精心为谳尚书心已重新甫俾阅部章奏奏事即疑且属重者捩势者冗弗竟者輙问王主事云何具以对尚书得新甫对未尝不为起称善也已稍迁员外郎故事迁者引出就新职廼新甫自若盖尚书倚之左右手也予私心才新甫少年老于吏若是他日从同舍郎见其文文所繇大抵迁固而时时饰以己意髙宏肆操纵离合不独其语得之夫新甫向以为老于吏也又老于文昔者夫子没微言眇申韩之徒务于切名实其所着孤愤説难诸篇极人巧夺天致摩揣幻变百出而不乱以文发吏术亦甚难哉工此而吏者縁法近刻工此而文者縁吏近事而逺道君子病之新甫兼习俪至称能法与儒家言其道术足发也其于吏术道足裁也夫新甫者殆所谓工于吏与文之外者也今年春新甫乃自员外郎擢按察佥事视广西学于是尚书不得复借新甫诸与厚善者谓新甫去法吏当黜陟文事幸甚广故百粤地也其西距中国万里而遥自予乡之荐绅先生莅兹职者俱为予言地多山荒僻箐瘴士故不甚觧晓文义至或挟提学索题题必有所素习不则大噪遁去稍与语史学及他子书骇其名为欺我盖其时云尔今圣天子敦道化脩仁敎薄海之内疏逖不闭阻深闇曶得耀于光明椎编而魋结者咸袭冠带舌洗鴃而勉为文其颖称名儒取甲第服官蜚誉彬彬然与中土埒焉讵如昔所云新甫其亦示之道乎昔子厚为柳刺史柳属广西子厚又故称贤能文也当时不闻所与进者何所焕然而易观者何岂刺史兼钱谷狱案牍乏专职欤抑其以讁斥不自振哉子厚不闻道文刻削好近名亦申韩者流冝其与进焕然而易观者少也新甫毋以子厚称固有不为子厚者勉之哉
　　送袁履善郎中审録广西序
