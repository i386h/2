<!-- { "loadSidebar": true } -->
　　东风骀荡珠斗旋女夷早识当司权探春爲使冒晓寒垂垂雪节报韶年东郊迎春春可怜赭黄袍笏映日暄是时红梅方灿然暗香踈影笑逋仙晓妆学杏鬬芳鲜九嶷蕚緑环佩珊不许舞蝶知因縁湘妃波上犹跹跹云仪雾从衣袂聨九龙爲御不须鞭一品九命瑞香团味输龙沉与麝兰万粒齐绽雪防残诗人漫夸紫毬般寳珠山茶出祗园杨妃焦蕚空喧传滋兰九畹忆屈原凌驾菉葹突蕙荃东皇绶帯垂翩翩管领嫣红姹紫天南阳诸葛卧龙蟠只今遗种犹田田玉李含桃相樛连緐英碎瓣春星攅色香不辨孰媸妍百花领袖文杏专上林仙子名姓宣亦有行人断魂牵清明时节村舎边双双金雀何飞翾宛同社燕珠帘穿紫棉垂丝笑靥嫣欲绾青阳片刻延荆花解令昆仲欢不须更咏棣华篇光风转处蕙丛芊态比吴兰差娟嬛野薇含笑美且鬈苎萝村里浣纱人【叶】蝴蝶惯抱花心眠紫罗花凤低枝骈海棠贴梗种尤难元都观里春将防桃花人面啼防干雪梨映月小院偏木笔防咏芳园闲昭容紫袖俄双搴流苏万结压井栏蕃薇金朶垂篱垣如来迦叶曾示禅何来于菟绕戒坛比邱伏后都忘筌谁将荷包名牡丹满贮春和露未干轻鯈出水波溅溅弱榦掩映梳烟鬟银丝万缕疑珠贯【叶】瑶葩眞是抵金钱浴蚕初罢豆花緐不与桃李争春官绕蹊棠棣常偏反【叶】满囊金粟胜霜籼双成上元纷骑鸾石家歩障金谷筵紫丝十里围芳阡沃丹九转驻朱颜虞姬杜鹃愁满川蘂珠宫里防毬悬兰膏微晕胭脂殷名传西府堪吟攀长春四季开斓斒直将春秋纪八千丛丛石竹疑湘斑洛阳魏紫尤称尊琼田瑶圃樊杜班沉香乐游应幷删身傍小玉欺素蛮木香郁李枝连蜷玉堂佳客挥吟笺缤纷翠羽来空山亚盆栀子丽且但闻薝卜余香捐忘忧防爱北堂萱豆篱花满凉蛩喧金银引蔓飘温黁蜀姬濯锦锦浪翻石榴争似葵心丹南中金丝五出圎盈盈黄苞衬緑盘千叶翠桃欹晚烟连昌宫墙那能关还疑洞口寻刘阮【叶】玫瑰宜上美人钿纒枝千结芳菲魂佛国嘉种称旃檀离垢顿悟倒刹竿渭川遥接武陵源观音幻柳何曾观石菊凌霄剪碎纨或绽砌旁施松颠海桐蒙蒙清露漙渌波初日舒芳莲亭亭翠葢凌风轩虙妃罗袜歩银湾郎名紫薇侍金銮晚香未入嵇含编岸莲紫鹤净粉铅玉阶岸帻鸡人冠露晨报曙琐前清江红醉雁初还牵牛七夕鹊桥填秋葵凤仙簇藓砖美人绿鬓映貂蝉闻雷悟处同风旛马兰珠兰争笑嘕茉莉吐馥髻云海棠秋染红霞痕幽馨逸态难具论淡竹不离僧伽肩芒鞋挂处铁线纒汉宫秋色赤焰燀玉簮挿髻清芬喷蓝菊翠梅各婉婵桂花丹粟月窟根木樨弄影临清湍夜来香绽花须鬗桃蹊李径委榛菅九秋佳色东篱存当年陶令兴盘桓金英落砌犹堪餐嘉名万寿荐寿樽月月红妆灿朝暾芙蓉寒倚夕阳滩江乡一幅图范寛累累天竹缀琅玕山茶艳质名玉环香传眞蜡薇露湔月明林下殊清便玉梅宜殿花王铨更番风信非虚言明年芳事从头看
　　上元前一日雪
　　腊雪将消春雪宜三农望岁喜应知麦针簇簇皆垂玉柳絮飘飘半挂丝色借金鼇增夭矫光凝银蒜正迷离无妨似幕同云布况是冰轮未满时
　　上元前一日宴外藩王公
　　试灯酬令节锡爵宴嘉賔玉树花辉夕琼枝火廹春【是日雪苏东坡诗飞霙欲要先桃李散作千林火廹春】乍攅星作阁浑以雪爲银柳眼将青放梅腰半粉皴三巡歌湛露午夜糁珠尘熻烁鼇峰驾蹁跹鹭羽振混同思
　　祖德燕乐拟家人共庆丰年瑞应知
　　大造仁
　　元宵喜晴
　　元夕琼瑶足三春膏泽多鱼龙纷陆海宫阙罩曼陀琪树悬金朶丹葩绽玉柯平添灯信景预卜麦秋和闪铄摇冰蘂轻盈鬬火蛾姮娥不让节半夜擘云窝
　　正月十六日赐宴聨句
　　【御制】玉防银蟾满魄圎禁城不夜艳阳天传柑宴乐鹓行集
　　撒荔筵开凤侣偏一道垂虹朝贝阙双葩结焰庆牺年氤氲有象洪钧转【臣鄂尔泰】靉叇成隂瑞霭聨碧落烟消千月映紫澜风定万珠妍仙蓂叶乍飞瑶砌【臣张廷玉】火树花緐耀采椽只爲德隆星晷顺从占福履洛畴全康衢舆诵丰亨防【臣福敏】
　　【御制】嘉夜同歌燕衎篇靃靡冰荷趺蕚焕崔巍昆峤凤鸾翩裁罗拨蕊偷春艳
　　镂翠成林濯露鲜馥馥蛟罏香篆细迟迟虬箭漏声传御防络绎分珍膳【臣徐本】中使频仍擘防笺百末兰英催送琖九韶嶰管慢随弦鸾刀细劚蓬池脍【臣任兰枝】翠釜徐行渤海鱻歌杂早莺吭宛转舞摇防鳦态蹁跹鱼龙曼衍纷呈巧【臣陈悳华】
　　【御制】鳬燕焜煌倐自燃侈志素知惩甲煎忧心未释忆淮堧因祠青女占农事
　　咸秩宛【平声】陵伫吉蠲五色非烟香界郁一轮如靣庆霄娟同依妙鬘云中住【臣张照】参得光音天上禅涵日鎭依真帝所御风直到紫皇前优容小语华裀列【臣阿克敦】惊捧
　　鸿章防璧骈鳷鹊楼头锵玉佩芙蓉殿里撤金莲今朝
　　即席承
　　恩渥【臣蒋溥】
　　【御制】令节称觞戏彩便珠树遥窥翔麝月珉宫忽讶聚梯仙君谟七盏焉同此
　　玉女三浆洵有然春防漫教荣李峤星槎不羡度张骞瀛壶早觉初风暖【臣梁诗正】箫鼔应知九陌阗卜贵相将探白茧宜男绰约试新蝉尧樽锡福人皆醉【臣汪由敦】农瑟迎龢物并甄鱼藻蓼萧谐雅什日华云缦纪祥编欣叨授简鸣欢豫【臣德龄】
　　【御制】讵爲逢年弛敬防映座宵眀鼇赑屭沿堤春到柳蔫绵随时纳悃思防正
　　顾影衔恩祝寿籛花信头番梅戴雪诗牌聨咏日移甎风光依旧如三五【臣鄂尔泰】空照由来彻大千比屋年年歌乐岁法宫旦旦凛深渊土膏覛起农祥正【臣张廷玉】暖律依韦泰簇宣方贡风车通火徼来同黒齿并朱鸢朝正属国趋王防【臣福敏】
　　【御制】行庆当阳奉化权杓指始青旋北极麦含三白润东阡敢夸嘉防交成泰若惕时乗志体干
　　题王原祁雪景
　　宣纸一幅刚尺一中有千山高嵂崒摩挲象轴认虫文喜是麓台老来笔麓台年老笔亦老洗净铅华存秀质当轩爲展玉屏幛别有石笋天边出槎枒古木无万数苍松叶在隂犹宻盘折羊肠围山腰替戾铃声飘塔室忆昨盘山最上盘巉岩偶驻金吾跸谓当积素复来观旋念执事增寒栗今朝披图正雪后十四从知原二七坐教心地足清凉把玩闲吟看折堲
　　春寒
　　积素满皇州沟塍喜泽流廹来春冷剧挽得腊寒留迟觉风光好平添景致幽独思畎亩畔于耜有妨不
　　填仓日
　　三五夕刚过二五始韶景色归京宇银田烟暖带余膏春台物乐含阳煦今日何日号填仓堆盘蔬饼杂粔籹我闻俗尚贵随时奚必典则咸参古荷叶田田先夏风玉芽防防金柈贮园亭已撤人日屏村里行闻社朝鼓流隂宛转入吟哦摐摐声色婆须女从来耕九重余三此意殷殷铭心所但令万户足仓箱导官故事由伊举
　　雪消
　　墙隂犹砌玉池北渐镕银晃日浑无质凝冰暂有鳞敷爲大地泽恰称一天春青女萧闲甚星河欲理纶
　　冰柳
　　滕六多应恋化枢依留御柳且斯须可堪眼滴盈盈泪无那腰寒捻捻躯忽讶梅邨粘粉带低临镜浦缀银须蕋珠宫阙琪花满不限寻常曲瘁株
　　御园早春
　　柳岸桃蹊未放春东风有信报诗人苑葩谁与添颜色一夜枝枝尽缀银
　　莫道春迟春不迟含韶景色已如兹朝来静对明坐电影櫺光渐渐移
　　正月晦日作
　　剪罢宜春胜燃防太乙灯光风依蕙转淑气与云腾镜浦痕将泮瑶山色尚凝渐看柳眼放喜泼瓮醅澄社燕思营垒池鱼已负冰昆明留防赏故事有谁徴
　　春意
　　朝寒料峭暮寒如午暄晴旭辉绮疏芳园春事尚迟赏惟念南畆将兴锄玉积鳞塍膏泽足遗蝗入地来牟沃更思此象徧寰区到处欢声起茅屋
　　咏鼇山灯
　　驾山海上浮秉烛夜中游腊尽烘春丽崖悬挽水流灯王法轮转蜃市化人稠但使机心息蜕然万事休
　　二月朔日进宫
　　界道青郊御柳稊暖风燠日霁光防依迟雪色绵将化隐约禽声嫩欲啼北极近看双阙逈西山遥度数峯低银骢馺娑非无意喜味行行溅锦泥
　　二月初四日雪
　　遇闰节偏缓当春霰尚飘如留寒转剧似惜雪将消入夜飞蛾骤堆田碎玉饶东皇花信慢青女助琼绡
　　二月初六日经筵
　　风色云容淡沲春广庭鹓侣列华茵欲衡今古惟时叙借澡身心与日新别院漫传花似绮甫田喜积屑如银【是月初四日雪】自惭致治非三五梦想萧曹房杜臣【是日讲颐卦圣人养贤以及万民章】
　　晴
　　天衣归遐峯银蕋辞寒条暅阳煦妪之百昌熈春朝扇以眀庶风吹万不刁刁鳞塍深沃玉润渍如培浇根荄已纽芽昭苏半及韶富媪将侈富行看物华撩代谢何圜转一息而一消处其噫欠间恒春安可要及时披古编席珍延大僚三惧铭在心得志毋或骄如彼服田农时时勤耘苖
　　盆花
　　盆花炕作春罗植有数品异候可齐芳翻风而逗锦花师欺女夷窃权亦殊甚不取苍松枝谓比花容寝韶姿讵久驻零落乃苒荏虬盖撑悬崖落落挺寒凚人巧固不牢奚若天所禀持以告苍松苍松其懃恁
　　仲春养心殿
　　棼橑焕晨煦春信归桃詄荡双阙开盎盎眄神皋平秩廑予怀与物含甄陶身居九重上心爲天下劳
　　读薛文清读书录
　　孔孟既云没邪说浸昌炽祖龙焚坑之吾道益失坠汉唐千载间孰爲传道器宋氏正学明乃能辟邪诐周程与张朱前后绪相继卓哉薛文清爲学知取弃独宗五子语可谓得大意兹读读书录聿见平生志自云心所开取以相劄记如香象度河歩歩皆实地澹泊味有余中庸行多愧所钦道圣贤文章乃余事
　　题十二月宫词画幅二十四首
　　镜样月辉三五夜锦般春鬬绮罗丛米家灯胜沉香煎映彻云鬟半靣红
　　檀板鸾笙午夜酣献椒才过又传柑夫人钩弋新封号麟趾螽斯咏二南
　　别院离宫绕曲池宫娥结伴许追随春光二月过垂柳不数绯桃越艳姿
　　集芳亭畔晓春寒淰淰韶华取次看小立沙隄浑不定印来苔篆恰双鸾
　　轻罗黄繖飏风斜凭立高栏玩物华望去彩桥名玉蝀簮来钗凤号桐花
　　嬉春人竞打秋千婀娜腰攴防袖聨画板红绳尚心怯骑鸾底用学飞仙
　　四月清和万景攅金铃常自防花栏沉香亭里人如玉不让花王是牡丹
　　辛夷初开春满枝甲帐流苏睡起时欲品烟花拈防笔却忧博士到来迟
　　朝阳阁里恰端阳的的榴花绽綘囊亲教宫娥羣角黍金盘射得许先尝
　　防缕蒲樽覆赭罗犹闻别馆按云和溶溶御水凭栏看竞渡龙舟几个过
　　晚移轻櫂学吴船一片空明泛碧烟谁道钱塘苏小小兰舟罗袂似神仙
　　采莲仙子泛清江惊起沙鸥恰一双却喜拍篙新涨绿临风不用锦帆防
　　楼号开襟乞巧宜宫梧金井落来时都穿针孔将心卜未许身旁小玉知
　　果盘棕盒自陪从苔砌行来露气浓莫爲黄姑愁寂寞一年还有一相逢
　　瑶天露冷玉蟾蜍十二増城帝子居高阁漏长新得句缓调平仄向空书
　　晚妆初罢翠蛾修匼匝银屏素月流丙夜牌传犹不寐一年佳景是中秋
　　万岁山前槲叶黄携尊篸菊过重阳玉清高处谁能到几阵天风桂子香
　　秋雨初过菊蕊馨折来枝叶爱青青琼英莫遣旁人见欲进君王防景亭
　　天葩一夜缀琼林宫锦泥温室深却爲初冬寒尚浅携炉女伴几廻寻
　　列屏山色白如玉凝镜池光冷学银屈戍重闱寒不到香俦绣侣小阳春
