<!-- { "loadSidebar": true } -->
　　权舆十骏图驈皇癸亥歳命世宁郎至今厯卅余年长继厥后者颇多良十中亦或备数常原非匹匹供御缰和阗贡珍羾天阊肖形事俾玉人襄合先跻后惟抡臧爰成八数古语偿引领仍属万吉骦以徳弗以力致祥骝称阚虎星降房雄姿威服于菟藏俊逸独是霹雳骧木兰围里殱天狼赤花鹰似朶云翔鴥彼飞隼相低昂【以上四骏仍旧十骏图中者余则其后所得后十骏内选其四】有骝佶闲鸟中凰海子蹙毙胯下麞【戊寅春于南苑乗此骝行围突有奔麞从胯下窜过骝飞驰如故蹙之而仆回鞚輙命中】厄鲁所进如意骢【叶　准噶尔台吉噶尔丹筞凌所进】麟身汗血气开张锦云骓穏坐玉床雪山潦途健步康【辛巳春巡幸五台经长城岭时雨雪连朝山径泥滑乘此马陟栈行淖穏步如践平地】寳吉骝来最后行洪豁尔逺天一方【此骝为土尔扈特亲王防伯克多尔济所进及洪豁尔属部色尔克斯产也其地更在哈萨克西北界邻俄罗斯从古未通中国辛卯秋土尔扈特归顺此马因得贡天闲调息之果良马也遂锡之名每嵗木兰御以行围】凡兹八者真骏英【叶】无慙琢彼琼瑶相紫檀为屏美牧场饮龁适性乐无央龙为友固可年忘遐想造父事穆王以车御行穷八荒何足数哉肆游狂朝家诘戎马射蘉夙所资力应表彰夀之贞珉允所当峻坂驰下为弗徨【朕自六旬以后虽毎歳仍行围木兰但择地略驰不似向年之磬控险峻矣】作歌识兴防慨慷
　　题金令昭水亭高士
　　倚几高人弗碍凉溪风吹送野梅香箕裘虽有家声继【令昭乃廷标之父此画即其子向所进者】一例石渠古画藏
　　咏永乐雕漆盒
　　果园佳制剔朱红蔗段尤珍人物工无客开牕盼秋宇擕僮侍杖聴松风【所雕人物景如此】细书题识犹堪辨后代仿为究莫同三百年来此完璧文房抚古念何穷
　　文徴明清溪茅屋即用其韵
　　百尺飞流落石滩緑隂深处草堂闲幽人独聴仍独返那更林扉借叩闗
　　热
　　今朝午觉热乃符夏徳暑暑亦岂能无长遂化工补然此山庄中饶有避炎所谷口风送凉林间隂更普广轩复庨豁蒸溽弗到戸墙外市辏难免烦敲鼓因忆仆从人可忘怨咨苦
　　夜雨【五月廿二日】
　　昨热知蒸雨殷雷聴夜斋遂闻响银竹旋报湿琼槐飒爽帷间透腻炎戸外排
　　大安明晓至快霁以为佳
　　出丽正门防迎
　　皇太后至避暑山庄喜而成什
　　朝晴夜雨符汛洒路左迎
　　銮此夙兴十日牵萦欣大慰
　　万年康健福骈膺惟兹避暑期恒豫不觉
　　乔龄逐渐増欲拟求仙为驻景秦皇汉武有明徴
　　游文园狮子林
　　园里文园才一隅却成十六景分铺取诸左右源堪挹别以高低趣更殊朝暮霭岚标活句清真山水列竒图问从何处得粉本格法依稀自嬾迂
　　文园六咏
　　房
　　迹自倪传今属黄世间执业底为常云林图展试一证慙愧草房易瓦房
　　山
　　四面真山中假山颇因诘曲露孱顔暇余偶向其间步真假何须辨等闲
　　水
　　鴈齿桥栏照影红金阊想像画图中虽然入海殊遥近及至其间合相同
　　松
　　峰侧岭端合防缀槖駞教种稚松新设如拱把例桐梓孟氏良言思养身
　　鱼
　　网罟丝竿例不动镜中拨刺锦成云文园当日原灵沼于牣何殊乐利羣
　　蝉
　　流响欣闻绰尔齐【塞外之蝉防古名曰绰尔齐盖谓歌曲者】蛙声自合异髙低聴来却欲笑王晏鼓吹宁须慙孔圭
　　再题所仿倪瓉狮子林图仍叠前韵
　　倪图一再仿渠渠【苏州狮子林御园及此而三皆仿云林为图各弆之】并有题词巻内书翰墨因縁虽慕昔亭台建置觉过【平声】予游观富固输吴会山水清原自赫胥重此拈毫赓旧韵东坡往事每因如【一韵数叠惟东坡愈出愈竒】
　　题清舒山馆
　　緑隂喜清逺夏日正舒长遂与寻新径依然得古堂泥融留鹿篆树爽奏蝉簧原是常来处会心每异常
　　颐志堂
　　颐志颐
　　慈志额顔
　　皇祖留教生即
　　家法
　　夀祝拟仙筹夏凊日方永山停水自流
　　懿懐増豫者耆定奏功收
　　含徳斋
　　已徳不须夸要在含而蓄人徳不须忌要在含而育含徳之义大淑身治世属书斋适在兹水抱山之曲即景多蕴借循名应佩服
　　尧章岂徒云武铭可同读
　　静寄山房
　　山馆别清舒山房临静寄无过一溪隔过桥数武至嵗久庭树乔雨后树隂翠叶蝉无躁音藻鱼有潜意率足静以观而寓寄之致
　　莹心堂
　　四面水围镜一庭山敞襟书堂幽致静暇日步延寻防意道堪味循名实可吟莹心思治理
　　睿藻示人深
　　咏和阗玉夔纹环壶
　　和阗采出春秋贡琢器频翻博古图时様颇嫌巧乃俗周壶犹近古之模干龙为玉魖似矣帝乐鸣球夔戛乎设更因文思敬义丹书语敢忘【去声】斯须
　　恭侍
　　圣母登舎利塔喜而成什
　　山庄朝爽了无炎
　　慈辇梵宫奉
　　拜瞻
　　曼夀已登八十五堵波犹陟九层尖似兹
　　健步佛仙佑益切衷心爱庆兼
　　大徳自应具四得千秋彤史孰曽觇
　　雨泛八首【五月廿六日】
　　雨云
　　雨云弗借殷【上声】其雷了识为时必久哉【凡有雷之雨为阵雨为时弗长若无雷为时必久屡试弗爽】刚见遥天敷霮防片时乱防落空来
　　雨山
　　螺黛分眀见逺山藏林蔽壑瞬眸间横排竖洒恣流宕不动髙峰祗是闲
　　雨舟
　　湖舟那似御舟大【谓安福舻昨御以东巡者】中使撑篙遇雨忙却喜无端入画景【石渠寳笈有李唐风雨归舟图】更思盼泽过瀛沧【山左回銮时久缺雨登舟后盼泽甚殷虽篷牕夜聴曽蹔慰怀究以渥未霑不能惬意】
　　雨荷
　　新荷才见两三荣骤雨杯如沆瀣倾细聴声为小石调遗山佳曲面前呈
　　雨鹿
　　左右今看濯濯真踉跄学步领麑新【凡鹿于四五月间生子必遇雨而后产】因之无害狎鸥悟林下同然不避人
　　雨鹤
　　乔松翻下近根边避湿胎仙性自便白片设还疑作雪王恭鹤氅是天然
　　雨岸
　　米家画里不分眀到岸方知觌面迎莎草那妨泥滑刺肩舆也教漫徐行
　　雨斋
　　数武居然也到斋雨衣原是瓦为佳漎漎檐溜声鸣里写就新诗八首排
　　喜晴即事
　　昨晓
　　大安礼梵宇山衢快爽值晴明午炎
　　寝殿宴息适申刻遥峰荟蔚生遂霈甘霖宜稼穑更辉朝旭放光晶似兹时若利农务总沐
　　天恩豫
　　懿情
　　荷二首
　　去年花遇以季夏今嵗看花才夏中迟速总因节早晚不同间自有其同
　　风度九龄特相【入声】如六郎岂足污涂诸漫言塞外何有此君子寕须择地居
　　玉琴轩
　　引水借地势成轩不日中毎来昔有咏爱此兴无穷但聴咽危石寜夸识防桐如云五弦抚慙愧是薰风
　　寜静斋口号
　　迩嵗有征事吐蕃旰宵筹笔不辞烦受俘宴凯行而至寜静真知是此番
　　千尺雪二首
　　雨过溪流涨野滩喷珠峡口落飞湍坐来未可黙然置欲去陈言戛戛难
　　凭流耐可小徜徉幸罢军书频问忙战将归来谈玉垒此时落雪正寻常
　　六月朔曰初伏
　　三庚至后数【上声】初庚【世率以三伏谓三庚然亦有四十日之伏者究以夏至后第三庚数伏起之三庚为是】朔旦巧逢月首并恰值片时飞阵雨更欣少刻凑佳晴东南云敛溽蒸卷西北风吹飒爽迎畏虑翻因为庆慰【月朔及首伏最忌连隂兹雨而即晴实叶农占】愿同农父祝秋成
　　永恬居
　　兰迳向西循松斋倚巘唇偶来值初伏言到却逾旬【到山庄已逾旬日矣】山色总依旧世情率喜新一端因永念谁是得恬人
　　素尚斋
　　拾级陟回廊据坐素堂岚光飞翠迥松籁落空凉防景忘今昔潜心究缥缃尚哉知礼后得矣起予商
　　至创得斋小憇因题句
　　肩舆更向西聊乗片时暇峰廻路屡转峡陟泉常泻入深益窈窕歩仄频上下岩斋亦已到緑隂茂松架谡涛送防凉于焉憇敞榭泠泠聼漏声隙影弗少借去嵗所吟句壁间陈迹讶
　　枕碧楼
　　出树居然有逈楼扶栏朅尔畅吟眸层层风送碧波泛不异子荆欲枕流
　　过东岭至栴檀林
　　横岭分东西东则栴檀林水月庵亦近向毎留清吟岩斋【谓剏得】跻岭半言返类画今事半而功倍进也语良谌水月兹姑舍檀林适可寻数武斯已到坐我虚堂深一以息众力一以畅逺襟岩枝及涧叶浮碧万顷临防耨底须烧是香非世音反嗅得闻思调御证愔愔
　　天籁书屋櫽括南华语
　　子游问籁答南綦语固荒唐义可思莫适为天谁主役咸其自取怒其谁【尝谓韩昌黎物不得其平则鸣语出南华此论】
　　澹轩
　　山巅艰致水一呈鉴池宁须波澜寛所爱縠纨漪小轩搆其上每喜澄光披漫议石泉细半借人力资夏雨满陂塘亦有防涨时盈科縦无进濯清还有期
　　云润楼
　　夏日易生云山更生云处层楼倚山架出楹恒写雾天衣润人衣任来亦任去作雨惟片时旋复曦光露名实信两收农桑庶不误
　　超然宇口号
　　与天为葢与云齐南望千山眼底低设论游乎物之外子瞻未得诩胶西
　　松云楼
　　云来每依松云去松还在固知云无定而松恒不改虽然有转语松云讵他待试看緑容容岂非碧霞防斯则贯四时是其所以乃
　　水月庵
　　盘旋仄栈落斜深路便归途竺宇寻大士莲花须上坐如如常聴海潮音
　　山心精舎
　　竺宇边傍精舎搆坐欣九夏似深秋不因儒墨寻陈迹已忘【去声】筌蹄此偶游忽遇来亲林下鹿可呼相狎海中鸥山门正与东峰对【谓锤峰】鑪锤【去声】之间看举头
　　题和阗镂玉防子
　　玉材不中【去声】鼎尊卣刻画为图效沈周覔句归来度野彴便摛新藻上书楼
　　右溪桥策杖
　　青巘白云叠出竒科头松下坐厜防一筹胜得丹青处深浅峰峦自有姿
　　右松巘看云
　　咏木瘿笔筒
　　瘣木千年物文房谁氏留居然伴毛頴诡矣喻庄周何碍斯尫伛能全以肿疣砚南看朴雅【人在砚北则笔筒应在砚南也】摛句似兹不
　　王谔溪桥访友
　　草楼松下碧溪隈不设牕櫺面面开恰似陈蕃方下榻遥看徐孺过桥来
　　题刻玉兰亭图
　　流觞曲水修竹述古永和暮春此画全赢笔画诸人真是玉人题词聊纪兹日抚景朅忆南巡【辛未南巡渡江至兰亭时当三月八日曽即景题什并成杂咏】玉枕命刻旧迹【命刻丁夘年所临玉枕兰亭于背】愧逊昔嵗精神
　　咏哥窰盘子
　　六出防分花瓣一圆仍具月形器固逊于难弟果亦贮其宁馨碎纹纷缬鳝血全体却隠螺青嗟彼古时次品今为珍玩晨星
　　题钱维城竹院清吟
　　山耸秀而水漾清髙人独坐搆吟情后庭修竹轻含籁相和敲金戛玉声
　　出山庄观农务即事得句
　　我至山庄将半月迩逮旬朝未命舆虽然咨政日宣召筹笔既罢多暇余髙居岂曰所无逸厪心农务应阅诸夏雨既渥非霪潦赫曦晅之助长如累累已有结穂者十日以前观顿殊更殷此后祝时若西成庶足慰田夫
　　澄观斋
　　因至澄观斋深绎澄观义澄实近无为观乃邻有事修已以治人安民与察吏何弗借乎观那尽澄而置然羲传有言百虑原一致有事处无为聊因存此意
　　翠云岩
