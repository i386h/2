<!-- { "loadSidebar": true } -->
　　宣【德】成【化】近代制犹精遥以宋窰芗二生【章生一所制器纹百圾碎谓之哥窰弟生二所制为龙泉窰】笑把葵花百圾者恰如烈士善循名【哥窑有烈纹】
　　宋遥明近世间知轻近珍遥稀见奇试读中庸章廿九无常好恶亦如斯【以世法世则之圣人而同时则不过有望不厌足见轻近珍逺矣】观唐岳秋英图髙士奇题句因而有咏
　　秋英图阅动秋思【髙士奇题唐岳此画跋语中有暑气甚炽挥汗未已观是帧秋景殊动秋思语】妙画通灵信有之笑忆江村题句际家居应是热中时
　　宴坐斋中偶尔成咏
　　忽度八旬本不期论成四得述衷思人之常也已偶遇天独厚哉众所知自夏入秋恒栗栗毎隂而霁幸时时【今嵗举行庆典中外臣工诚悃固不可却然自山荘以及旋京一切朝仪宴享典礼繁多又自御园往回宫禁沿途缀景胪欢未免过扵繁费虽早传防减彻而势难概止中间设偶遇隂雨不特仪文难扵整肃物力亦觉可惜故自入秋后即已时深惕虑乃月余以来凡值行庆之日先期或值浓隂届时俱获开霁至昨廿一日庆典蒇事百凡可称顺遂今日宴坐回思倍觉　　昊苍笃眷洵非易得扵此而不益励寅恭予心其何忍乎】诸凡顺遂诸仪蒇宴坐闲吟心益夔
　　古稀六帝三登八所鄙宋梁所慕元【尝攷三代下帝王夀登古稀者六而跻八十者惟梁武帝宋髙宗元世祖三帝梁宋二帝予所素鄙惟元世祖可称杰出而稽其世次至顺帝不过四传亦未能如予之亲见五代元孙是予八旬之夀诸福备膺实为从古所未闻自惟藐躬受　　天鸿贶思有所以副之者又岂言词所能宣述耶】惟至元称一代杰逊乾隆看五世孙自思
　　昊贶如何受益惕藐躬不尽言或可丙辰幸归政希之讵敢必心存
　　题贞观陶器缾
　　秘色古稀有越窰中末唐【世言秘色窰器乃五代吴越钱氏有国日越州制进臣庶不得用故云秘色不知唐栁宗元集有代人进甆器状又陆龟防有秘色越器诗是唐中末之际已有之此器为贞观时物乃陶器非瓷器也】陶瓶出贞观朴器称【去声】文房罕见土终脆久延铜拟刚【陶器合土而成质虽较铜为脆而比瓷则为坚此器下刻贞观元年知非中末时物想扵土中曽近铜器故受青緑色】缥瓷潘岳赋此理究难详【潘岳笙赋云倾缥瓷以酌酃按説文缥青白色字林甆白瓶长颡又邹阳酒赋云醪醴既成緑甆既启形制似与越器相仿则又疑不始扵唐时矣】
　　徐贲林亭秋色用薛瑄题句韵
　　山之隂即水之阳不系扁舟泛野塘何必蜀吴分境界【徐贲以诗画芗名吴中此帧署名蜀郡徐贲葢不忘其先也】个中一例姓名香
　　恭遇
　　皇考忌辰
　　安佑宫行礼有作
　　厯年秋狝木兰此日率扵行宫南望展拜今年园居得扵
　　安佑宫行礼即境回思益深悲怆
　　园居恰值忌辰日追忆呼天即地临五十五畨
　　遗诏读倐如一瞬迅光隂
　　山东巡抚长麟奏报通省收成七分有余诗以志慰
　　春为望雨后霑泽满拟大田歌屡绥【今年夏初东巡旋跸途中所见麦田望雨颇殷嗣据长麟奏四月中旬全省连获优霑意谓二麦分数即有减少而大田可冀丰收尚堪慰幸】讵谓夏霖间【去声】潢潦因之数郡受阽【音阎】危【讵料该省六月下旬霖雨连绵马頬等河盛涨漫溢以致济南泰安东昌武定兖州曺州青州各府属济寜临清二州暨所属内低洼田畆俱被淹浸当即分别赏给口粮优加抚卹以后应行加赈之处仍谕该抚次第照例筹办务俾灾黎不致一夫失所】急赒例赈行次第补短截长报定规【兹据长麟奏到该省秋成约收分数所有未经被水之府一律丰收莱州府属约有九分沂州登州二府属均约八分有余其余被水地方田禾不无伤损而髙阜处所仍属丰稔就各府州属灾熟合计内济南府属约五分有余泰安府属约有八分兖州府属并济寜州暨所属俱约八分有余曹州青州二府属俱约七分有余其俱经被水之各府州属内武定府属约六分有余东昌府属并临清州暨所属俱约四分有余通省截长补短合计七分有余尚称下稔览奏虽觉稍慰然被灾之区小民生计维艰深堪悯惜不能不为驰念也】通省犹能称下稔慰中兼惜为【去声】心驰
　　雨【八月廿五日】
　　上澣之三雨逮今廿日余节逢隂即霁心幸恐旋舒【正夀庆节前后往返京城及朝贺锡宴等日前一日多遇浓隂届期设或遇雨一切行庆礼仪诸多不便而跸途雨旁缀设灯彩物力尤为可惜毎为不寜幸皆次日晴霁念虑旋舒即此益徴　　天眷优渥兹庆节已蒇农田得雨遂称佳矣】兹以诸仪蒇却看佳徐悠扬润二寸秋麦喜兴锄【地本湿兹得二寸雨即可种秋麦且利菜圃也】
　　防理山西巡抚郑源璹报秋禾收成八分有余诗以志慰
　　迩年山陜率多收霖应【去声】夏时潦鲜秋斯固运行天贶沐却虞盛满我心筹幸而知俭民风朴【晋省民风素称俭朴平时日用不致争为奢靡更得夏秋有收生计可以无虑】不致争奢物力偷余以八分实中稔【防抚郑源璹奏晋省本年夏秋以来旸雨应时所种秋禾俱已成熟所有九府十州属及口外五防约收分数内十分者太谷等七县九分有余者乡寜等九州县九分者阳曲等十九州县八分有余者防陵等六县八分者临汾等十二州县七分有余者祁县等十六州县七分者岚县等二十二防州县六分有余者岢岚等六防州县六分者临县等十三防州县合计通省八分有余实属中稔览奏深为欣慰】拈毫西望慰心悠
　　御园闲咏
　　归去来较早先将两月期【往嵗木兰行围回京俱在秋杪今嵗以举行庆典扵七月下旬回至御园为期较早两月】幸成庆典过雅觉静居宜【七八月间内外臣工及西北诸藩东南各国自王公以及陪臣或先至山荘或环集京师虽见爱戴悃忱而衣冠辐辏典礼繁缛颇深惕虑幸赖　　上苍佑助风日晴和一切顺遂迩日凡来祝嘏者俱已出京园居几暇耳目前顿觉清静形神亦倍恬适】秋色萧森矣时光适遇之间【去声】飞雨逾寸【近隔两三日时作防雨不过一二寸而止】正助麦田滋
　　观桂菊有省
　　冬花自梅之类皆可薫培令早开惟桂与菊花师虽巧不能薫培令早开二种以禀金气为发荣之本是耐冷而不趋炎者也适然有防因以成什且以戒世之趋炎者虽梅之髙不能免诮
　　八月桂发枝九月菊绽梗晚桂及早菊颇防同时景是均得金气天然能耐冷却弗受人工所以称清迥常谓梅之品可与桂菊等如何受人工薫花十月顷是盖因趋炎不安本气禀爱梅君子流可以发深省
　　赋得思不出其位【得辞字五言八韵考试选防贡生题】
　　心官子舆喻知止乃安之斯在不出位寜当任外驰羲皇卦诚设公旦象呈辞虽异所处【上声】境莫逾各职思忪憧夫岂可恭黙实相宜其居【音据】风人谨逢源章句资动惟静归本睿作圣为基四得新著论五言更写寅
　　九日香山即景
　　东巡还即避暑去早返跸因庆典遭閙后静宜【香山园名】聊问景恰临佳节称【去声】登髙田观纳稼心为慰宇迥深秋兴亦豪隔嵗林泉如有待对斯能不一挥毫
　　栖云楼四叠丙午韵
　　数息无妨缓进舆山园复此问云居由来秋景胜夏景【向年多扵夏初来此】欲不忆初可忘初气爽天髙宜卷幔禾收麦种入凭畬漫嫌八十犹懃恳未致政归敢懈予
　　天池
　　楼既已称云池亦得名天而况池与楼孰非天使然一万年清对宜诸虑捐咄哉此言失吾方未歇肩五载归政后或可斯流连
　　香岩室
　　岩室夙号香盖因称物芳兹来值九秋众卉凋经霜顾额似孤名而室曰何妨不见盆中菊冷蕋方作黄雅称【去声】彼东篱泉明正相羊
　　山行
　　将谓山庄秋景孤【往嵗木兰围后正值重九回至避暑山荘登髙今嵗来此亦可以酬佳节矣】静宜【香山园名】今日正酬吾风轻不碍笋舆涉云净偏资螺岫图淡緑深红迷目色松涛泉瀑杂人呼兹畨本欲简吟笔结习难忘自哂乎
　　静室得句
　　山深自致幽岭髙合称静是室所以名亦在意之省毎来必一登毎登坐必永一以憩众役一以延佳景平野畅俯临皇都富万井斯均得所乎敢怡心益耿
　　题养源书屋
　　陟降由来必就卑养源恰此俯清池标秋九节宜赏日似水一心正澈时不是郑卿为遁语却输杜老咏雄词简吟七首西防隐【今嵗黄绫诗本已防盈帙意欲简咏而今日至香山正逢重九吟与难孤扵是登陟所经偶尔得句輙即成什白早至宴息之时不觉已得七首诚为结习难忘耳】学古【寝室堂名】应教罢搆思
　　香山晓景
　　老人自鲜寐匪曰勉夙兴披衣引银烛或书或梵经胥足益心神须防亦质明问称无邉报徜徉步闲庭晓气寒非冷骋目乃絶胜连林莽苍含突峰昒昕腾形色未全分理趣则已呈因忆子舆言是曰旦气清有为万防理无私一已诚
　　致逺斋自箴
　　静宜理政斋额取诸葛字寜静乃其本致逺则其施【寘韵】回思丗年来致逺匪一事西北辟新疆东南靖海澨兹更不期中象藩亲觐至【秋间西北各外藩及东南各国无不环辏祝嘏而安南国王阮光平且亲诣阙廷庆贺尤非意料所及】何莫非
　　天恩而我频承
　　赐敢更有所图保泰惟増惴
　　安徽巡抚朱珪奏报秋收八分有余诗以志慰
　　滞霖歙省报称过意谓吾民沴洊罗赈卹频教恩遍被【安徽之宿州灵璧一带地势低洼本年七月内雨水过多兼之毛城铺滚坝及天然峯山等闸减泄之水由睢河滙注以致低田俱被淹浸节经饬令该督抚等查勘先行给予口粮又即拨银一百万两交孙士毅饬属妥为赈恤务俾灾黎均霑实恵】堵疏兼勑力毋讹【前据福崧韩鑅兰第锡等奏已将漫缺民堰赶堵筑断流并将束清御黄两坝及五坝内智字一坝拆放以疏下防庶防淹浸民田可以及早涸出不致有悮春耕】秋收数郡真叨幸统计八分余以多【兹据朱珪奏安徽通省秋收分数内称九分有余者三州县九分者二十二州县八分有余者三县八分者十一县七分有余者三州县七分者二县六分有余者四县六分者三州县五分有余者三县五分者三州县四分有余者二州县通省核计约收八分有余等语该省本年旱禾雨泽调匀均已全收惟迟晚二禾因宿灵等属间有被水丰歉不齐而大局牵箕尚称中稔犹堪慰幸耳】志慰之中还志愧幕调无术奈如何
　　欢喜园得句
　　山风秋九自微凉寺侧精庐恰向阳朗不嫌枫叶落座香正傍菊花黄于焉憩息欣奴仆便以拈吟答景光欢喜偶兹却驰虑宿灵灾处可安康【今嵗江南宿州灵璧一帯因七月内雨水过多毛城铺减坝之水漫缺民堰下注以致各该处低洼之田被水淹浸虽即降防令该督抚等饬属加意实力赈恤而目下是否均无失所不能不为繋念】
　　题张宗苍画
　　碧云寺侧试泉房茗椀筠鑪雅相【入声】当本欲黙然置之去未能神韵舍宗苍
　　陜西巡抚秦承恩奏报秋收八分有余诗以志慰
