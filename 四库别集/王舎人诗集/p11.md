<!-- { "loadSidebar": true } -->
　　陆路南来第一程暁烟寒树广川城仆夫隠隠随车逺官骑萧萧冐雨行野店杯盘多旅况客途风物总诗情驰驱不觉天将晚喜见殷勤驿吏迎
　　挽盛进士衍
　　姓字登科病已纒忽闻长逝益増怜恩荣才制新袍笏志业空遗旧简编丹旐西风秋色里白杨孤冢暮云边为言堂上休悲慽恐逐修文在九泉
　　静趣轩为顾徳润题
　　竹树隂森映短萧然絶俗似僧房出城相去路三里闭户独眠书半牀风暖林花飘几席雨晴沙鸟入池塘惭余扰扰红尘客到此犹能百虑忘
　　哭亡兄
　　十年逰宦滞京畿防度缄题问我归骨肉本期常防合音容谁料永分违风飘花蕚鹃声切雨暗闗河鴈影稀闻説今朝临塟日泪痕空满客边衣
　　五月一日钦防赐扇上有古人嘉言皆当今名翰伏读之余喜而赋此
　　新扇初颁拜宠光格言名翰玉成行一时暑气都驱却四海仁风得奉扬皓彩照人如月様微凉拂髩有天香菲材自愧浑无补喜覩南薰物阜康
　　和吴中书阁老韵【均】
　　班列鹓鸾肃羽仪恩颁新扇暁光熹才临北阙瞻天拜便觉南薰遍地吹在手敢忘君父徳省心常佩圣贤辞凤池阁老能诗客有倡佳章纪盛时
　　题江雨轩为耦武孟作【讳桓】
　　江上轩居晴固好雨中风致更相宜秋声满屋隠书几爽气一帘倾酒巵莎汀飞鹭下冥冥云浪去帆迟诸孙凉夜亲灯火絶胜旅篷愁听时
　　逰神乐观期耦君武孟不至明日耦君有诗见寄遂用韵答之
　　退直乘闲蹔出城岧嶤仙观壮神京坛边人拥青鸾帚花外谁调彩凤笙斋殿风微香馥郁醴泉云冷鉴澄清题诗无限登临兴独欠君来未畅情
　　代作送大学士黄静庵先生拜封归永嘉
　　贤郎禄养正宜留底事匆匆买去舟世泽共推家学在荣封重沐圣恩优一帆烟水离京口两防云山过越州遥想到家秋正好亲朋诗酒乐林丘
　　送石宪使中美之四川
　　持斧逺临西蜀去绣衣荣作外台臣威行一道霜风肃恩被重霄雨露新剑阁山川当嵗晚锦城花栁待阳春驱驰好叱王尊驭圣主深懐在逺人
　　别蓬庵
　　染翰年年直禁闱此身生计未应防惯听风雨蓬为屋小凿池塘竹映扉在客亦知聊蹔泊出门那忍遽相违山灵不用移文诮滋味依然一布衣
　　扈从出京
　　二月阳和驾北巡两京佳气蔼晴旻寰瀛共仰乾坤大草木均霑雨露春仗簇五云常捧日兵严万骑不惊尘菲材自愧浑无赖载笔叨荣列从臣
　　二月九日瞻望大驾渡江作
　　风送龙舟正落潮山形盘踞郁岧嶤帝图久已超三代王气何曽数六朝樯橹中流江路迥旌旗夹防海天遥只今万国歌游豫不独康衢稚子謡
　　夜次淮安西闗
　　独客防吟夜不眠官航初换宿淮堧烟深灯火津桥市月下帆樯贾客船千里河流长不息两城更鼓互相传含情未得询陈迹韩信祠荒草满阡
　　暁入清河舟中眺望
　　风帆暁入清河口野防晴飞白鸟羣水入淮流千里合路通齐地一支分驰心辇下常看日回首江东已隔云试问县楼应不逺夜来更鼓月中闻
　　江行得便风快甚民望索诗遂赋
　　舟泛长江一苇轻棹歌齐发浪花生才看帆腹添风力便觉船头响磵声涉逺底湏登陆路凴虚真欲上苍冥题诗为报偕行客同是鹍鹏十万程
　　寄京师诸友
　　法驾时巡出紫宸从行犹及布衣臣驱驰不觉离情逺感激惟知宠渥新乡信到时应嵗晚征途随处逐阳春两京宫阙遥相望云树沉沉入梦频
　　登剑台望京华作
　　一上高台首重回五云何处是蓬莱帆随鴈影天边去人共春光日下来淮甸烟销平似掌河流氷泮碧于苔翠华行幸应非逺佳气氤氲绕上台
　　寄同舎余彦行乡友
　　髫年交谊在乡闾老大京华共客居分手又经千里逺对牀空忆两年余春风禁苑莺声早暮雨闗河鴈影疎聚散人生那可料平安湏用托缄书
　　夜泊徐州
　　楼船今夜宿彭城楚汉当时此战争帝业定知归有道兵家尤忌出无名废兴旧迹余山色今古流年逐水声感慨独吟眠未得忍看孤月照人明





　　王舎人诗集巻四
　　钦定四库全书
　　王舍人诗集巻五　　　　　明　王绂　撰静夜
　　夜久篆烟凝欲眠方掩扃梧桐外月悭到枕边屏
　　芭蕉
　　嫩緑开如扇不禁风雨秋都来浑几叶作出许多愁
　　和董校书秋香十咏
　　种菊
　　根宜宿土随疎列可分移只恐人轻触先教防短篱
　　灌菊
　　灌时须趂暁日出露将晞栽后无多日苖添几叶肥
　　催菊
　　种尔酬佳节节过开尚迟纵令迟更好争似莫愆期
　　探菊
　　无日不相访殷勤直到开一从栽种后篱落几徘徊
　　删菊
　　秋来菊覆畦青蕋着枝时蕋少花方好浑消三两枝
　　折菊
　　秋来开几丛宛见晋人风折向东屏笑樽中酒可空
　　移菊
　　篱下开虽好盆中看亦宜金钱盈屋里寕敢富翁欺
　　翫菊
　　篱畔醉黄花巾披一幅纱浊醪还自醸何必向隣賖
　　餐菊
　　秋菊可飡服落英多晚香不知騒赋后才思有谁强
　　对菊
　　浊酒几畨醉黄花千古秋酒香花正好不必漫生愁
　　题邹园十咏
　　容春阁
　　一醉更无事四时长有花谁知春去尽却独在君家
　　水石轩
　　人生贵自适于焉乐所遇开轩水石间无限湖山趣
　　涵翠亭
　　亭前竹色好亭下池水寛平波浸寒影古镜飞青鸾
　　秀石
　　米老拜为丈我复结为友坚贞太古心天地同不朽
　　方池
　　斋前凿方池聊以供涤砚云影与天光波静时时见
　　桂屏
　　疑是广寒物金翠何灿灿香风四面围经霜犹不散
　　栢屏
　　香叶多攀结铜柯巧屈蟠苍龙倚檐外翠壁耸髙寒
　　黄杨
　　结葢多川产盘根盛吴中清风记赋笔允矣欧阳公
　　木香架
　　柔条架低屋紫心开玉团摘花醸芳醑清香入肺肝
　　蒲石
　　爱此九节蒲托根一拳石晴风日妍相看眼逾碧
　　题斗方山水
　　雨过乱泉流风声满树头山斋如斗大容得许多秋
　　题山水
　　路縁清涧转门对白云闲每每看图畵令人忆故山
　　松溪书屋
　　一榻半书巻主翁如此清松风与溪水夜夜作秋声
　　题畵
　　繁露陨黄叶西风起白苹一声新鴈过惊却未归人
　　晚节
　　不独宜烟雨尤能傲雪霜隆冬残腊里相伴野梅芳
　　湘潭暁云
　　防防落林花寥寥弄山鸟何处一声钟云峰万重暁
　　题畵和俞嘉言韵
　　小迳没芳草衡门掩落花身闲常嬾出不是薄韶华
　　又
　　向晚雨初过南湖水气凉隔帘有荷芰不必更焚香
　　又
　　新开竹下扉地僻徃来稀邻曲东西巷牛羊晚自归
　　又
　　羣峰面面开几处玉楼防今夜望溪口有人乗兴来
　　题扇上枯木幽石图
　　露彩莓苔碧天香桂子丹多应广寒夜流影落人间
　　篷庵【以篷覆故名】
　　织苇代陶瓦破竹编篱笆顾非城郭宜自是山人家
　　着存【嵗特享先于此】
　　禄飬既莫逮何由展诚爱随寓供蒸尝庶或吾亲在墨君别馆【宾客以仆好写竹多见徴时时挥洒其中葢用坡翁墨君堂记语也】
　　湖州有君堂东坡有君馆我亦常致君砚池墨花满
　　清风林【馆前种竹数竿森然成林】
　　种竹风满林风清尘自逺芳樽聊独持非敢慕阮
　　洗心池【林下凿小池甚清澈】
　　寓目寻尺小适意湖海深岂唯适我意将以涤我心
　　活水源【池之上流也】
　　池水清不竭正尔源头活未放入江湖恐成烟浪濶
　　听风雨【在林池之侧以为宾客宿止之处】
　　萧騒复萧瑟非筑仍非琴天籁本无作澹然千古音
　　云窝【防室也】
　　饙气初鬰勃炊复氤氲室中久无妇莫讶阳防云
　　藏晖阁【寝室颇奥因穴其上用蠡甲覆之光粲尤甚】
　　奥室乃环堵戸何由施一瓦覆蠡甲天光常下垂
　　米家船【藏先世所遗法书名画】
　　旅泊无长物满载惟书画聊应随处娱未许人携借
　　思报【月支廪禄及时有赐赉之物用之有余輙藏于此】
　　一饭尚云报况此登金门缕衣与粒食要识皆君恩
　　玉笋晴云
　　聚散不可常飘飘任舒巻山人去莫留影逐孤帆逺
　　清江碧嶂
　　清江皎如练列嶂开新晴一段好风景翻成客路情
　　丰城劒气
　　牛斗有佳气分明见龙光张华固能识神物终难藏
　　铁柱寒波
　　金铁有断制角木终见降旌阳利物意千载安兹邦
　　五老云屏
　　匡庐削芙蓉九叠云屏翠五老惜离人目送斜阳外
　　九华仙掌
　　羣峰列如掌传闻是九华仙人不可见千古閟烟霞
　　牛渚秋清
　　牛渚古矶头谪仙曾醉游白鸥残照里防破一江秋
　　鳯防春色
　　防上鳯凰鸣朝阳树色明停舟一登眺春意满都城
　　题竹寄浦嬾翁
　　君家溪水上种竹绕幽栖雨后翠阴合钩帘听鸟啼
　　又
　　晚节喜长存阳坡大托根年年春雨后生子又生孙
　　风雨溪居
　　宿云暗溪树新涨没莎渚幽人正酣眠茅堂闭风雨
　　题畵双鱼
　　雨晴春色暮花落水初深好共潜游去人多结网心
　　畵马
　　万疋羣中久已空几翻嘶向落花风孙阳去后无知已沦落盐车阪道中
　　写秋林髙士图并题
　　我昔山中日日闲不因临水即登山而今役役风尘里此趣犹存防染间
　　塞上杂咏用耦武孟韵【讳桓号讷庵娄江人所着有江雨轩集】
　　漫天风雪掩穹庐客里谁来问起居忽报乡人喜新到寄来犹是隔年书
　　地上苦寒非故乡天明屋底满衾霜起来欲把吟须撚冻断浑无一寸长
　　次韵张真人所画潇湘意
　　翠竹苍烟两防秋扁舟曾忆度湘流偶来琳馆看图画彷佛推篷宿雨收
　　苍龙掩雨响萧騒墨沼风生起翠涛想见仙翁挥洒罢洞庭空濶楚山髙
　　题明皇听贵妃弄笛图
　　笛弄霓裳月正秋三郎侧耳复凝眸当年聴谏如聴曲车驾应无幸蜀忧
　　题木香五色鸟
　　彩翮翩翩五色齐惜春犹解惜毛衣恐应花底藏金弹欵下枝头又欲飞
　　题海榴靛瓮鸟
　　曽随阿母作青衣人世于今几变移仙驾不来云路杳海榴枝上立多时
　　题桂花士女
　　沈沈凉夜玊阶空独立含情小苑东明月未来人已倦薄罗香透木樨风
　　喜家兄以中自滇南归
　　每叹飘零若转蓬归来复喜两情浓翻思在昔遥相忆山水几重云几重
　　写墨竹遗人
　　满几秋阴落砚池漫涂烟雨墨淋漓不工形似难持翫一种闲情许自知
　　古木竹石
　　苍苍寒色未知春野石荒苔古磵滨一段闲情谁可共相知殊是寂寥人
　　桃源图
　　碧嶂排空隔世尘几家鸡犬自相亲种桃底事临溪水惹得渔郎来问津
　　竹
　　舟子歌残月欲低一枝苍翠鳯毛齐几畨风雨打篷夜梦入楚云湘水西
　　题畵赠刘廵检
　　柳暗花深犬不惊雨晴村巷緑苔生县中近日无廵警挟弹来听树底莺
　　题士女戱婴图
　　新剪春衫白苎轻宜男花放午风晴儿痴未肯离懐抱却忆当时弄化生
　　送友
　　路极天涯未忍分一重山外一重云人生自古多离别江海飘零岂独君
　　写古松图寄澄江教谕蔡广文【允升三衢人】
