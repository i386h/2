<!-- { "loadSidebar": true } -->
　　靖曰：“学此道安用？”二女曰：“知此道者，可为王者师。”靖曰：“孔子言仁义，老子言道德，宜为王者师，未闻以适甲者。”二女曰：“遁甲，数学也，与理学相为表里。甲、庚、丙、壬、戊，即仁、义、礼、智、信之五端。圣人曰：‘人同此心，心同此性，性同此理。’又曰：‘人同此身，身同此气，气同此数。’古圣人未有明心达性，而不知遁甲者。”靖曰：“古人云：甲之神有六，何也？”二女曰：“以甲游行十二支，故有甲子、甲戌、甲申、甲辰、甲午、甲寅之称，非一甲之处，更有五甲也。推而行之，远取诸物，有天上之甲，地下之甲，一国之甲，一家之甲，一年之甲，一月、一日、一时之甲，一事之甲；近取诸身，则有一动之甲，一静之甲，一身之甲，一心之甲。子善读之，可以察天时，卜地利，知人间祸福，逐日吉凶。故曰：理有一定，而数有长短。是理为主，而数为末也。数有一定，而理有权变，是数为主，而理为末也。用理而不用数，则吉凶消长之道盲然；用数而不用理，则君臣父子之伦息矣。有以理驭夫数者，明哲保身之人也；以数循夫理者，杀身成仁之士也。自古以来，未有立大功、创大业而不知遁甲者也。”靖曰：“其书安在？”春兰开筐取出一书，双手授于李靖，李靖再拜而受之。其书大半是蝌蚪字迹，文义幽深，古奥难测。二女乃尽心指点，一年有余，靖乃学成。
　　一日，二女又相语而歌曰：
　　琴兮瑟分音太和，山兮水兮志未磨。
　　遁甲天书人识破，空留日月掷金梭。
　　李靖怪而问之，二女泣曰：“龙母欲以天书畀汝，使吾二人奉先生箕帚，欲观先生之心术耳。今见先生之心术正大，予二人乃敢出书授汝。汝今揣摩既成，予二人留此何为？将复龙母之命。”李靖曰：“予今揣摩此书，自信可图人间富贵，与卿二人共之。今欲弃我而回，予愿从汝，同侍龙母可也。”二女曰：“不然。予二人蛟族也。君前去自有佳偶，勿以予为念，后会亦当有期。”二女同向李母下拜，靖方欲挽留，二女化清风而去。李母与靖怅然自失。
　　不上一年，李母招李靖而谓之曰：“人之在世，生灭无定，如月盈亏，如花开谢。今生前死，今死后生，今死不明，后生奚保？吾将远逝，勿用深悲。”言毕而逝。李靖服丧三年，极尽其礼。
　　一日，见白气横天，知南阳必有兵变，乃往见总兵伍云召，劝他去官回里。云召不悦，夤夜逃至痘母祠，题诗感叹，潜往长安，谒越王杨素。越王见客，置侍妾三十余人于左右，皆制宫服色，号曰活香锦屏。越王见李靖仪表非凡，心甚喜之。及扣其所学，靖应对如流，目不斜视。越王益奇之，因设席命坐，右红拂技冯红绢为舞。越王曰：“此女最有口才，试听之。”红绢乃执红拂为舞。李靖佯醉，辞越王回寓，越王曰：“无事时，可来相访。”靖拜谢而去。
　　回至寓中，又看了几卷古书，日夕而卧。将交三更，忽闻扣门声。开门看时，见一少年，系二马而进，峨冠博带而入，不揖而坐。靖问曰：“先生何来？”少年曰：“吾乃今日席昌之歌妇冯氏也。”靖视之，果然。曰：“尔来此何事？”绢曰：“长安不久将属他人，岂不闻危邦不入？不知先生来此何故？却又与死尸对饮，不亦羞乎？”靖曰：“子将何以教我？”绢曰：“安排青眼，阅人多矣。求其胸襟洒落，无如君者，吾盗有越王令，欲与先生逃。”靖曰：“将安往？”绢曰：“太原唐公，仁人也，可依之。”靖曰：“越王追及奈何？”绢曰：“此垄中枯骨也。君费一席话，妾为一曲歌，必免。”李靖送与绢窃关而逃。
　　次日，越王府中不见红绢，左右遣使捕捉，越王曰：“红绢入府，经五年矣，未尝以颜笑假人，吾尝谓绢有侠士气。昨日席间，以目熟视李靖，必从靖去矣！”左右往察之，果如越王之言。请于越王，欲追之，越王曰：“藩镇诸侯如予荒色嗜音，多选名门女子贡予，是其来也如云，其去也当如水。胶漆无情之物，尚然相投，况绢与靖，天下之奇才也，而有不相怜者乎？蜂蝶戏于花间，吾每拂蛛网以快其意，今日独不容靖与绢，毋乃不善用其情乎？惜乎！靖非知予者。知予必不去，吾将厚赠之。”左右曰：“恐其有效尤者将若何？”越王曰：“惟靖与绢则可，非靖与绢则不可。彼小人与女子，情欲而已矣，吾必扑杀之，汝等毋多渎。”左右不敢复言。自此天下贤士，多有依附越王者。惜乎！不学无术，好谋无成，不能回隋氏之乱。彼哉，彼哉！要知李靖去后如何，下文分解。 
第五回　　弹宝铗红绢说奇人　画三策李靖献良马
　　却说李靖与红绢策马而行，来至临潼山，到了梅林镇。日暮投店，歇于楼上。次日天明，濛雨不休。李靖晨起，捡书观看，红绢亦对镜理发。对门楼上，坐着一颁白老者， 发如旋螺， 须若短松，以目视红绢。李靖心甚恶之。绢低声谓靖曰：“对门老叟，状貌不凡，才识必出汝之上，子试往拜之，必有所赠。”靖信其言。老叟曰：“子先怒我而复来拜我，必对镜者之所教也。”靖曰：“然。”老叟曰：“子为谁？”曰：“吾李靖也。”叟曰：“对镜者为谁？”靖曰：“室人冯氏也。”靖因问曰：“先生为谁？”曰：“吾亦姓冯，名冀，西洋人也。”靖曰：“先生何以至此？”冀曰：“吾观中原气数参差，故吾越国而来。近见太原正气时现，吾将安用？思往南安一游。”靖曰：“弟欲与先生订同胞之谊，若何？”冀曰：“不然。尊嫂姓冯，吾亦姓冯，吾当与嫂结为兄妹。”李靖返告红绢，绢大喜，于是绢拜冀为兄，冀拜绢为妹。
　　一日，靖谓冀曰：“人生斯世，必如何方称为奇人？”冀曰：“关所谓奇人者，举世不能建之功，而我能建之，三纲于焉而明，举世不能立之节，而我能立之，五常因之不坠。为天地所依赖，为古今所推仰。冀虽不才，心窃窃焉慕之。”靖曰：“不然。此所谓英雄也，非奇人也。所谓奇人者，言不奇于人，而言可法；行不奇于人，而行可师。规规乎见利不趋，见害不避，澡其身于德，若鱼之浴于水，呼吸吞吐，无非善也。到若功与节，视乎时，审乎外，不以得之为喜，不以失之为忧。靖虽不敏，愿从事于斯焉。”红绢曰：“此所谓贤人也，非奇人也。奇人者，尽性了命之人也。夫凤生于山，人莫不知其为凤者，以文辨也；龙居于水，人莫不知其为龙者，以鳞识也。奇人与世居，而人知其为奇者鲜矣。岂惟不知而已哉，疑之者视之为愚，谤之者称之为矫。奇人处疑谤之间，择其善者而教之，其不善者而化之。志与众人异， 而心不忍与众人离。 浑于物比，不知有我，虽至老不悔。”靖曰：“此奇人之操也，奇人何所学而成？”绢曰：“子日诵圣言，尚未间奇人之所学乎？圣圣相传，只此‘中’字。审中道而行，谓之奇人。所以言行遵先王之法，视听效先哲之为，异乎流俗，遁于污世，故疑谤之士，视若奇人，虽然，果有奇于人哉！”靖曰：“此奇人之节也，奇人之心术若何？”绢曰：“主乎‘中’者，谓之道心；出乎‘中’者，谓之人心。道心者，操之则易，存之则难。存而不伤于固，谓之善养，则更难，故曰惟精。精易失之太过，防其太过而止之，则又失之不及，故曰惟一。一而至于浑忘，谓之允执。允执者，身不出‘中’外，心不出‘中’中，其神如化，其德配天，而人莫之拟焉，故谓之奇人。舍中道而言奇人，异焉而已矣。”于是冯冀掣宝剑，击桌而歌曰：
　　大道根茎识者稀，愚人日用不自知。
　　为君直指性命理，但教心与性相依。
　　李靖亦执剑击桌而歌曰：
　　日月虽明不为明，日月之明有时昏。
　　我心之明无昼夜，不是奇人是奇人。
　　红绢亦持剑击桌而歌曰：
　　堪叹我身寄世居，淡云飘泊走天衢。
　　从风不若从龙去，择拣身心傍太虚。
　　三人在店中盘桓了三月有余，每日谈诗论道，彼此相长。冯冀恐误了自己大事，拜别李靖夫妻，欲往安南，李靖亦欲往太原。冯冀临别嘱曰：“期至十年八月初十日，看南方红光烛天，即吾事成之日。十五年，吾当来中土致贡，与汝在长安相会。”于是三人挥泪而别。
　　不言冯冀南行，单言李靖与红绢行至太原，果然耕者让畔，男女别途，道不拾遗，夜不闭户。又天朗气清，山川献瑞，不时有王气纵横，李靖惊讶不已。及至太原，觅了寓所，谒见唐公，唐公待之甚厚，命长子建成答拜。红绢于帘内窥之，谓靖曰：“无能为也。气滞神驰，非善终之辈。”他日，次公子元吉来访，绢又谓靖曰：“未语先闭目，其中多诈；开口欲人从，其志不谦；与人言而目多内顾，其意必奸，宜远而不宜近之人也。”
　　一日，李靖偶过学宫，值三公子在泮池闲步，公子谓从人曰：“走马者是谁？”左右曰：“此人姓李，数日前来谒老令公，大约携妻子寄食者耳。”原来三公子好学不倦，每日视膳问安之后，即入学宫读书，不比建成、元吉终日游荡，故此未与李靖会面。当日瞥见李靖，即备名帖来访。李靖接见，分宾主而坐。公子曰：“先生抱济世之才，不远千里而来敝邑，使弟得承教益，实为万幸。不知先生教我以何者为先？”靖曰：“公子名德施于天下，虽三尺之童，莫不仰望，况靖以四海为家者乎？”公子跪而言曰：“交疏者，言必浅；礼厚者，教必深。某愿以师礼事先生。”靖亦跪而答曰：“靖实不才而公子错爱，愿效犬马，以备裁取可也。西席之位，则予岂敢当哉！”公子曰：“吾观先生，伟丈夫也。先生自度与古代名贤，堪与谁为伍！”靖曰：“靖学浅志下，求无愧于今人足矣，焉敢与古人为伍哉！然靖虽不才，亦愿闻公子之志。”公子但笑而不答，李靖亦点首会意。又谈论些闲话，公子辞李靖而去。红绢出帷，迎谓靖曰：“此真命主也。他日鞭笞藩镇诸侯，其惟斯人乎？”次日，三公子又来相访。自此，李靖与世民交游甚厚，逐日往来，却无一言及于天下大事。
