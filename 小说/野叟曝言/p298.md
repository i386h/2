<!-- { "loadSidebar": true } -->
    天气晴和，余暑尽退，园中万鸟翔集，音韵铿锵，笙簧球磬之声，相间而作，宛如韶、之乐。龙麟率百兽而舞，池内龟鼍诸物，均昂首唼喋，往来游泳。坐至时许，凤凰直进亭中，望后妃坐处而立，张翎摆尾，劈出采毛，宛然孔雀锦屏，不过稍为小些。那些和鸣之鸟，也跟过来，一阵繁响，辨不清几种啼声。水夫人请后妃下阶散步，众鸟随人而起，愈集愈多，细观柳荫上下，飞鸣跳跃，络绎纵横，太皇太后都喜到尽情。回至万花楼，令宫女采球子桂花，各簪凤冠之上。喜笑入席，猜谜行令，尽欢方散。出至补兖堂，忽见神芝，重复留步聚观，赞不容口。太皇太后道：“老身自入宫后，衮赏之乐，无逾今日者矣！”水夫人等送驾后，至补衮堂，见御题匾额，是“德配坤元”四字；屏门堂柱，各挂一副对联是：
    膝绕孙曾，具百官之富，积厚流光，四世一堂歌八秩；
    心通洙泗，积千圣之传，诚中形外，九州万户祝三多。
    至耄而手不释诗书，式谷贻孙，声教讫乎东西南北，聿创一朝之大业；
    垂危而心独忧老佛，遗言诫子，驱除遍乎侯甸要荒，永开万世之太年。
    水夫人看完，神色变异。再看到对旁小款是：“宏治十二年己未仲秋，恭祝镇国卫圣慈寿宣成文母水太君八秩大寿，皇帝枯樘薰沐拜手谨题并书”。不觉汗流浃背，浑身战栗，头晕目眩，望后欲倒。正是：
    德当盛处心逾畏，宠到深时受愈惊。
    ●第一百三十九回  四灵护贤母荣归　百诗颂圣君盛治
    遗珠、阮氏、田氏、红豆俱大惊失色，一齐扶住，璇姑、素娥忙掇交椅，徐徐纳坐，与湘灵、天渊及诸媳女，或激切问候，或屏息围侍，疑乏者去备参汤，疑饿者去取饼饵。水夫人闭目静坐一会，睁开眼来，说道：“你们不必惊慌！我为御赐匾对，誉过其实，宠逾其分，已觉心口发酸，津津汗出！一看小款，称谓格外尊重，兼落御名，不觉浑身战栗，通体汗下，遂致昏晕！闭目凝神一会，已照常矣。”四位公主齐道：“匾对皆非虚誉，父皇在宫，常欲以母事太婆，兄事公公，知太婆及公公守礼，断不肯听，每发辄止；此心实事太婆如慈母，落一御名，何足尽父皇诚意，敢致太婆谨慎若此！”水夫人道：“公主等为父言则可，为君言则不可；出嫁从夫，又当为夫言，则尤不可！皇上诫公主等，不可有一毫挟贵之心；老身亦诫公主等，不可有一毫挟有勋劳之念。汝翁非不有劳于社稷，然只属臣职之常；公主等若视皇上之隆恩，为汝翁所应得，即有功劳之念，于臣道妇道，俱有亏矣！况受宠若惊，臣子之于君父，即分所应得，亦当有惭惧勿胜之念乎？孔子曰：‘出则事公卿，入则事父兄，丧事不敢不勉，不为酒困，何有于我哉！’此四事非神奇之行，而以至圣自视，独不敢居；老身何人，而以道统为辞？匾额更云德配坤元，是以鸾凤比鹪鹩，蛟龙比鱼暇也，有不心酸汗出者乎？君犹父也，天也；为臣子而落名，宠逾其分，至矣，极矣，战栗昏晕非勉强，诚惭之至也！”顾谓田氏：“汝夫遵旨悬挂十日，十日以后，即谨庋高阁，勿常悬以重我罪！”四位公主皆满心发亮，再拜受教。
    初三日庆寿仪注，诸亲王、郡王如王子礼，公侯以下，南北向四拜，太君西面，答两挟拜；水夫人俱辞谢，亲王等望对遥祝，古心、素臣答拜。初四日，亲王、郡王妃如皇子礼；公侯夫人以下，如公侯礼，四拜不挟，太君答两拜不挟。初五日，东方旭随同全身行子婿礼，四拜。皇子随同诸孙婿行礼，皇太孙随同曾孙婿行礼，太君南面立受；惟太孙令文虚扶住，但拜手，不跪，不顿首。古心、阮氏、素臣、田氏、红豆率合府眷属，分班叩祝。鸾吹随同遗珠，行亲女礼。马玉、干珠、关兰以固求，得同未婚诸孙行礼。红瑶、玉儿、金蝉、篁姑，亦得同诸孙女行礼。太君南面坐受。初六日，惟楚王、东方侨、全性、任信、林士豪、宁文向内遥祝。其内亲戚如东阳、徐武、金相、长卿、玉麟、天生、田宝、虎臣、云北、梁公、洪儒、虎儿，俱以子侄礼拜贺。初七日，刘大夏、戴珊、心真、首公、成之、无外、双人、正斋、介存、以神、尹雄、铁丐、施存义、袁作忠、闻人杰、林平仲、刘牧之、朱无党、屈明、邢全、韦杰、易彦、兀思、于人俊、于人杰庆祝，水夫人坚辞，俱向内以子侄礼拜祝。初八日，惟楚王妃、田太夫人、余太夫人、任夫人行宾主礼；其余李夫人、徐夫人、皇甫夫人、刘夫人、戴夫人、洪夫人、白夫人、龙夫人、铁夫人、田夫人、刘如召夫人、沈夫人、元夫人、金夫人、匡夫人、尹夫人、邢夫人、水梁公夫人、余夫人、米夫人并任信、士豪、金相、梁公、玉麟之诸妾，俱以幼辈礼庆祝。初九日，赛吕并奚奇等十二将及三营各将弁，俱三叩头，不打恭。吉於公因系长史，不随三品以上大臣庆祝。虞挥、禹陵、倪又迂、国无双、羊┙、岑文，因皇子、皇太孙随同孙婿等行礼，不敢以侄孙婿礼庆祝，亦於是日列府，随於公后，以属礼庆祝。古心、素臣亲陪。文恩、文寤、文长、金砚、锦囊、松纹、韦忠、十男飞卒，叩祝毕，即行退出。素臣令张顺，另陪於文恩、文寤两宅筵宴，命文麟、文凤亲递三杯酒，以谢之。随氏等十二夫人叩祝毕，不敢当客礼，阮氏、田氏、红豆亲递三杯酒，命凤姐、书姐代主。紫函、冰弦、晴霞、生胜、熊熊、乌乌、玉奴、阿锦、赛奴、柏氏、天丝、娇凤、小躔祝毕即退，璇姑、素娥亲递三杯酒，令沈家另陪於西宅改缁堂。本府内监宫女仆婢下人，因初五日行礼不及，俱於是日叩祝，惟文虚、文妪设单行礼，至晚赏席，命文柔、文龙各递酒三杯。余皆不设单，但赏席而已。
    初十日，轮着外国使臣，虽奉旨止许正使一人庆祝，已至一百八十余员；加以扛抬礼物，随从人等，竟至一二千人。素臣先朝奏明，役使三营军士陪待下人，把辕门内四十六间房厅，及工部搭盖芦篷，都坐满了，仍不够席位；只得将三营行营，於空地上张设起来，方才安顿，各有坐处。府中将补衮堂及东宅戏彩、西宅改缁两堂俱设筵席，方才安顿各国使臣，俱有坐位。此月自初一日至此日，景星庆云，日日俱见。使臣们耳听《韶乐》，眼看四灵，食甘露之华，饮醴泉之水，观梅花之神鹿，见五色之神芝，珍禽奇兽，瑶草琼葩，观之不足，玩之有余，无不矫首顿足，心醉神迷，俱叩首恳求，十年后复许庆祝太君九十寿诞。素臣道：此回由皇上特恩，家母即幸致遐龄，亦何敢再烦各使！”诸使臣相谓：“届期当相约各国，连名上表，恳奏大圣皇帝可也。”十一日，合府进宫谢寿，备了八十席盛筵，送进宫去。十二日，备席分送外国使臣。十三日，请朝臣。十四日，请命妇。十五日，请亲。十六日，请友。十七日，请亲友女眷。十八日，请僚届。十九日，家宴。二十日，宴犒下人。二十一日，谢寿起，至二十五日，谢毕。至三十日，各远客陆续散尽。除初十日以前，费用俱出内帑；自十一日起，至三十日止，一切酒席犒赏，程仪杂费，整整用去一万银子。把合府上下，俱劳乏得耳鸣喉哑，力倦神疲，常是立着走着，便打起瞌盹来。本朝勋臣贵戚家，庆寿之盛，从末有如此之极者矣！
    十月初一，水夫人入宫，陈乞骸骨。太皇太后等，俱泣下沾襟，无可奈何，只得允奏；但请缓时日，於次年二月春和起身。自此后，不按讲期，常请入宫，略讲了一二章书，即留筵宴，以序惜别之情。十三年正日，古心、素臣俱上表，告请终养。天子准古心之奏；不准素臣，降旨慰留。素臣托刘健、洪文代奏，天子只是不允，恳切慰留。素臣情急，称疾不起。复因刘大夏值经筵，托其固请。天子泫然道：“自素父奏辞，朕食不终簋，寝不贴席者十余日矣；主人留客坚，客亦为勉留，素父独忍舍朕而去耶？”言讫，泪涔涔下。大夏亦泣。良久，良久，天子拭泪嘱大夏：“亲见太君，委曲致辞，必得允朕之留，感在君行朽！”大夏出朝到府，宣旨欲见太君。水夫人遵旨出见。大夏述对旨毕，复泣。水夫人、素臣俱泣。水夫人谓素臣：“君恩至于此极，复遑将母耶？汝死是官可也！”
