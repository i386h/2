<!-- { "loadSidebar": true } -->
　　三希墨妙镌次第昨复累累得续编【乾隆丙寅就养心殿温室易其名曰三希堂以贮王羲之快雪时晴献之中秋王珣伯逺三帖次年丁夘复谕内廷翰臣勘校石渠寳笈中钟繇王羲之诸人书下迨唐宋元明墨迹尤佳者勒石名三希堂帖凡三十二册石则嵌于阅古堂壁间至甲戌嵗又捜遗石渠得禇遂良以下诸人墨迹勒为四册顔曰墨妙轩帖石即嵌于轩壁继又于已丑年出内府所蔵淳化阁帖初搨本重摹上石以广示艺林壬辰工蒇后砌石于含经堂后之廊而即蕴真齐之旧拓为轩名以淳化并为之记以志寓名蕴古之意迨已亥嵗复有兰亭八柱及快雪堂帖之刻各有诗文志其原委昨癸丑嵗以从前所辑秘殿珠林石渠寳笈成书后又阅四十余年续入书画真迹甚伙复命彭元瑞等详加勘择进呈钦定荟辑为续编并御制文冠诸简首夫鉴古勒珉亦艺林佳话惟年代乆逺真赝纷歧如谓鉴赏不爽锱铢则犹未敢深信然而屡举斯类虽曰兴文颇自厌且自愧】稽古虽云成韵事斯之未信合慙然
　　载时堂
　　水裔虚堂三架开梁溪不异晓春回如询此际何所载满眼思看捷信来
　　知鱼桥
　　春水融氷澹荡漪弗寒弗暖正宜时其间底用劳分辨莫若娵隅付彼知
　　就云楼
　　云有去来楼有定是诚云就就云讹偶观额字恒失笑颠倒似兹讹者多
　　澹碧斋
　　方塘几亩铺新水曰凝曰融鱼负欢立望一时思捷报澹然却羡碧波安
　　水乐亭
　　漫笑八音水字无吹风激石视斯乎观澜防括聴澜意【避署山庄有观瀑亭亭额为　　皇祖御书向年驻跸山荘自癸亥始有观瀑诗乙丑始有聴瀑诗嗣后屡成题咏盖观者其色聴者其声瀑泉兼具其胜而观可括聴意义原是融合是以癸未观瀑诗有是观可括聴声中觅色难之句丙申观瀑诗云髙悬　　圣藻曰观瀑可识观中即具聴于观聴异同之义辨析至详兹水乐之称于热河瀑泉实可互相印证正不必数典于苏轼东阳水乐亭诗也】数典何须忆老苏
　　二月朔日作
　　节事御园度廿日还宫依旧例成吟【新正初九日幸御圜阅今二十日庆节宴赉备举每嵗例于二月朔日坤寜官大祭月神并以次祭　　社稷坛御经筵诸典今年传位后承祀讲学皆子皇帝之事惟宫中大祀月　　神仍须亲行因于廿八日进宫依例致祭用展防寅】祈农讲义付胄子惕夕干朝仍一心谓有倦闲闲岂得那无余念念犹深夙兴南望劳双眼春仲周年企防音上年二月初四日据湖广总督福宁提督刘君辅湖南巡抚姜晟贵州巡抚冯光熊驰报贵州铜仁府大塘苖人石栁邓勾结湖南苗匪石三保等滋事不法迫胁各苗寨聚众抢掠焚燬民居经督提各臣带兵进因即降防令福康安往办而福康安于未接谕防之前即自云南驰赴铜仁不待所调之兵到齐先将正大营之围解散节次又将嗅脑松桃一带贼匪杀开通道路其时苗匪有窜入四川秀山县境者勾结滋扰亦被官兵截适和琳新授四川总督自蔵来京入觐行至邛州地方闻有此事即一面驰奏一面带兵兼程驰赴秀山将贼匪痛其晏农炮木山川河盖一带所屯苖匪亦节次殱戮殆尽于闰二月内福康安和琳防兵一处自黔入楚军威大振将黄寨蘓麻寨大乌草河等处攻克节次擒获贼首吴半生呉八月汉奸诸人贼势已极穷蹙又续据奏攻克金岭冲攻破吉吉等寨而相率归降之苗寨亦有数千百户现在将石栁邓石三保等擒获后即可直抵平陇收复干州大功告蒇此事本由逆苗自作不靖曲直之理
　　天鉴昭然惟因地势险峻雨雪泞滑贼苗得以负嵎抗拒致稽时日今已阅一年事迨垂成盼望益加殷切亦惟仰吁
　　昊佑指日成功捷信即至经理善后事宜俾万民永乆安居乐业耳
　　命皇帝春仲经筵即事
　　春仲经筵崇徳辉事虽仪典义深微
　　传心【殿名】祭俾思精一【防典载御经筵日例命大学士一员祭　传心殿予乾隆六年御经筵特行躬亲致祭礼昨六十年以践基符愿仍亲祭以致防恪殿中所崇祀自伏羲以至孔子皆　皇师　帝师　王师　先圣　先师内圣外王道统相承精一心传乃治世临民之本兹授位子皇帝俾勤习庻务训学即所以训政因命依例以仲春御经筵是日亦令先亲祭　传心殿令知治法不外心法道法也】御论看犹足发挥【皇帝将所制御论呈览此次首题大学诗云乐只君子民之父母次题易经元者善之长也亨者嘉之防也首题御论言人君于民必当保赤求宁则下民倾心感戴若依父母次题御论言元者生物之始亨者生物之通春生夏长自顺其序发挥题蕴尚不至紊】训政讵应忘训学知文实不外知几元正昨甫相授受陶景虞薰慎莫违
　　御园泛舟
　　卯入辰春春合早【今年丙辰立春在上年腊月廿六日似融和宜早而园中开冻较迟自因春寒之故】却因春冷冻开迟凿冰劳勠夸劬者不以为嘉翻饬之【东风觧冻气自然乃向来内监拏舟者每强凿冰开以通舟路其意祗在献勤深厌其习屡行饬禁彼仍窃为之】
　　还宫几日仲春临冻已全开水已深试泛木兰何不可违时厌彼献勤心
　　已归政复值望捷栁眼梅心好是初把笔欲吟吟辄懒风光得不笑人疎
　　二月七日即事
　　初正五与七雨雪寸胥双【去嵗大雪节瑞雪优霑二麦蟠根深固新正初五夜得雨二寸初七夜复得雪二寸可以接润迨今已逾一月若得春膏及时麦田更资长发】忽忽霁弥月殷殷泽望厖土嫌黄起井【洞防记汉武帝于青绮窓问东方朔火徳瑞应事朔对以抉桑东七万里有及云山山顶有井云起井中若土徳王黄云出云云盖不过五行相配之诡説耳迩日天每作风黄尘时起有若黄云出井之状地土末免縁此干燥】云冀黑铺窗【亦櫽括方朔意　昨日夜间询知天气隂沈今早又复开散惟望云势浓厚可兾甘霖渥沛】兼企防音近【昨福康安和琳奏报自攻克苗匪吉吉寨之后连日整兵前进复攻破连云山寨及岩峒大寨三十余户苗匪全行攻克连云山为平陇西南两面要之地既已攻破则贼匪益无可恃并称广为布置步步安营严杜首逆逃窜兼防后路抄截想二逆更无可遁惟盼捷音之速至耳】片时心费降
　　自题太上皇寳
　　由古来云太上皇徽称懿号谓非当【史策所载太上皇帝有加上尊号之文在当时意取尊棠实皆繁文缛节深所不取昔年皇祖平定三藩及恭遇　　庆节臣工等屡有以上尊号为请者　　皇祖皆却而弗许　　圣训煌煌实可为万世之法予仰　　昊贶践阼六旬今嵗元正授玺子皇帝惟命镌太上皇帝之寳并预先降防不令请加尊号盖人君敬　　天爱民惟在实心实政诚不借圣神文武之虚称也】即斯六袠庆犹幸加以双文愧莫遑自问生平奚立徳永言绳继祝丕昌窓明几浄西铭读【谓全篇之末句】恰合随时爱景光
　　青龙桥西作
　　今年镫节率虚度初仲韶光亦懒题玉雁因看标塔顶青龙遂以过桥西夹衢栁色金方窣出陇麦苗翠已萋泽美新正霁逾月雨佳雪可两微徯
　　题华滋馆
　　华则待华滋已滋渐当风作每攅眉恐如望泽常年惯况复筹军报捷迟归政讵能忘庶政一思或又引千思予无乐乎为君者此苦知乎抑未知
　　第一泉
　　龙神祠祈雪
　　明知地发润仍吁
　　泽资农暖雨寒雪可【北方二月之雪即甘雨也】祈
　　神布恵恭来非畅逰目咏亦鲜【上声】欣胷师近搜贼窟何迟报捷踪【平陇为逆首石三保石栁邓等巢窟昨据福康安和琳奏已攻克其西南连云山寨为平陇紧要之地谅四面攻围贼匪无可逃遁日来盼望捷音益加心切】
　　夜雪【二月初八日】
　　晚同云布入宵春雪霏缤纷看烛照疎宻积墀微醒睡频咨问
　　神明幸佑依晓晴京兆报二寸渥郊畿
　　直隶总督梁肯堂长芦盐政方维甸各报雪诗以志慰
　　仲春同是初八日三辅雪霏先后殊【京师初八夜自酉至丑得雪二寸有余越兹初十日戌时复得雪寸余】敢谓
　　神灵格实有益钦
　　天眷照遗无保阳报至尺盈矣【梁肯堂奏保定省城二月初八日自未至戌得雪盈尺其各属自当一律同霑俟查明另行具奏】津海逮霑寸六夫【方维甸奏天津地方初八日夜间得雪自戌至丑积有六寸现在浓隂未散霑被必广】泽盖南赢【比京师得雪较大】递南施【去声】豫齐普被望殷吾
　　近日
　　近日常作隂云浓风弗仵三朝三寸雪【自初八夜至初十夜三日之中两次共得雪三寸余】虽微覆防补正当地发润麦苗渥苏土今晓云复佳风随晴以午不知足之心依然虑楚楚问已过何由盼捷意或怃【今春地气滋润正二月以来又屡得甘泽此时本非急望但早间云气颇浓午刻又因风开霁以予不知足之心未免又为之虑得无日来盼望防音过于焦切之所致耶然予惟时时自省不敢不静以俟　　天恩之锡即此为君难之苦心只予自知之耳】然讵敢作威心惟自知苦
　　喜雨【二月十四日】
　　好雨欣霑六寸余
　　天恩优渥谢夔予清明前正春分后授位终方莅政初父子何脩防益凛麦麰有庆实非虚宵中命笔促成句不寐奚妨半刻书
　　题春雨轩【是日花朝】
　　春雨名轩忆昔年【轩落成于乾隆乙亥是年春雨优霑因以题额并有句云春膏今嵗庆别殿落成歌盖志喜也】十艰一遇幸今然防欣有膏【去声】尺盈继【北地春雨防难优渥综计六十年中不盼两之春十祗两三遇耳今嵗正月初旬得雨雪四寸昨初八暨初十夜两次又得雪三寸余十四日继又得雨六寸余合计已过盈尺诚属罕觏】奚碍无花嵗两连【去嵗二月逢闰春气较迟故花朝无花之作有云今年立春刚及月寒勒花枝自常例今嵗节虽早而春仲连得雪雨气尚寒花亦未放然叠沛春泽大利农田无花何碍乎】正旦甫过授与受昊恩防值襌【去声】原传【唐虞禅让皆非一姓夏商传子后世因之然躬亲授受如唐宋之事俱无足称向屡吟咏及之予躬膺　　昊贶元旦授玺礼成禅与传合为一义洵千古未有之吉祥盛事】良时掞藻诚应喜望即蒇功意尚悬
　　镜水斋襍言
　　循廊至侧斋斋牖临清泚徐观旧额名两字曰镜水水镜鉴人面白发较増矣繄予近懒吟归政理应尔兼之望捷切兴乏句摛绮因悟一之忧乃赢十之喜喜春雨片时忧楚兵千里杂言多识愁杜老先标防
　　无倦斋叠去嵗口号诗韵
　　六旬周甲丙辰春
　　天佑幸为符愿身敢曰倦勤无事者劳劳望捷正愁人【去嵗斋中口号有深慕　　天恩或符愿明年即作倦勤人之句今嵗虽已传位而子皇帝践阼之始用人行政尚须训示予幸精神强固每日披览庶政不至倦勤且楚南逆首石三保石栁邓势已穷蹙擒获在即而捷报尚未奏到盼望殷殷亦正劳念】
　　山东巡抚玉徳河南巡抚景安各报得雨诗以志慰
