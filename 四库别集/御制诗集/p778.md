<!-- { "loadSidebar": true } -->
　　家风浮云尽敛依山白落叶犹存出树红六十二年此行猎【余自十二嵗随　　皇祖于木兰行围迨今凡六十二年矣】七旬四夀尚弯弓挽强发疾浑非昔摛句惟深自愧衷
　　于永安莽喀即事六韵
　　第一围场地永安自昔称【木兰东伊逊崖口首围为永安莽喀西伊玛圗崖口首围为永安湃围场多仍防古名惟此二处则语永安谓沙莽喀谓冈湃谓处均　　皇祖所赐名而汉字书永安尤协围场吉语云】阅年景似旧见猎兴仍増
　　皇祖恩曽沐【壬寅嵗余年十二随　　皇祖行围至永安莽喀围场　　皇祖御火鎗中一熊已伏不动因　　命侍卫引余往射欲予于初围熊也余甫上马而熊复突起奔前　　皇祖御虎鎗殪之还以语　温恵皇贵太妃有伊命贵重之　　谕此实孙臣受　　恩之始详见山荘纪　　恩堂记】元孙吉已征缓驰试平坂险陟罢髙陵不待相如諌或犹马援能防麅牡只【是日围中所中】连中【去声】技如恒
　　止猎【八月廿二日】
　　雨搜向常咏縁已撒成围【木兰围场防古供猎者千二百人向扵寅刻即往撒围虽遇晨雨亦不令罢因人众先往且皆有雨具见向年雨猎诸作】复此灵山过【向年每经海喇汗山必有雨屡试辄騐今经此复雨盖山神最号灵异云】恰逢夜飞中宵传止猎【是日丑未防雨寅初渐宻时人众未往因命止猎】七萃虑霑衣度岭午旋霁摘吟对朗晖
　　于巴顔岳乐放鹿之作
　　兴安过岭北第一围场迎曰巴顔岳乐向巳传其名巴顔盖谓富无万鹿食苹岳乐盖谓雕鸷鸟多飞腾国语防古语无异同一称译之以汉文亦惟借音声巴顔鲜义解岳乐义颇精岳实山之尊乐具神怡宁此地叶此义所以萃嘉祯是日获鹿多他他借借呈围中尚羣聚弗忍尽戕生开围任驰去深林恣长征武士訾姑息文人颂哀矜訾颂两弗居恻心斯偶行
　　出鹿柴门作
　　半月围期出柴门康强清吉沐
　　天恩外藩亲近扈左右
　　家法殷勤示子孙磬控而今多谨慎俟儦如昔获频繁赐筵颁赏依前例景色南来日向温
　　回跸至避暑山庄即景得句
　　塞狝言旋四日程山荘莅止九秋清浓云防冷依峯敛【塞山有云之日必暖而无霜】小雨洒尘傍午晴回望鹿冈方罢鬬【木兰之鹿每扵八月争牝而鬬故哨鹿必扵八月也】来听麋坂正扬声【山荘之麋其争牝则迟扵木兰之鹿及一月今正其时然麋实不可哨效其声哨之亦弗进也】火鎗更弗即林入【火鎗之鎗谓宜从木作枪音锵而近时承用多从金作鎗然鎗本音铛读若撑乃酒器也但习惯难以改移姑仍其旧】只当【去声】山中鼓吹迎
　　创得斋题句
　　今年创得未题诗如此佳宁恝置宜围罢山庄驻数日几余秋暖渉斯时沿溪度岭迟舆歩逝水流隂引笔思飒防林风翻叶尽创看峯骨得来竒
　　回跸至御园作
　　江国旋舆驻越旬山庄唘跸不辞频【今春六巡江浙扵四月二十三日回跸后即举行殿试散馆及馆选庻常引见文武官员诸政务夏至　　北郊礼成扵五月初八日唘跸幸避暑山荘】去方筹笔勤旁午归早成功逮小春【五月唘跸时正甘省逆回田五等纠众滋扰军书旁午筹笔殷繁因遣阿桂福康安海兰察等驰驿速往殱贼扵七月初间攻破石峯堡贼匪扫除净尽并生获贼首张文庆马四娃等械送热河廷鞫分别斩磔示众其逃匿贼匪余党并扵九月前殱捕无遗】靖逆安良赖
　　天佑持盈保泰励躬寅秋收更幸逾常稔【北省今嵗雨旸应时均有收而甘省当大兵之后雨水极为霑足立秋后晴霁田禾得资晒晾秋成获稔更逾常年古称军兴每多旱少雨今幸防　　天佑庆协绥丰惟益深干惕耳】休养惟欣共万民
　　孟冬时享
　　太庙礼成述事
　　迩常躬祭值冬烝【朕临御以来凡　　南郊火祀必躬亲将事自甲子以后每祀俱有礼成述事诗至时享　　太庙自御极后每多亲　行礼至今不啻百余次而述事诗则或有或无近年自热河回跸率值孟冬时享每必亲行至嵗暮　　祫祭则无不亲祭也】
　　祫祀恒亲奉豆豋去嵗自慙两畨阙【昨嵗因诣盛京恭谒　　祖陵至十月望后回跸孟冬时享未获躬诣至祫祭时值气滞旧疾偶作因遣皇子防代】
　　五朝倍慕一心増六英和协礼兮乐百世本支云与仍【我朝自　　太祖　　太宗　　世祖　　皇祖皇考以暨朕躬一辈者为　　太祖六世来孙至永字辈为晜孙绵字辈为仍孙奕字辈为云孙凡九丗至今嵗朕所得元孙载锡为十世又命宗人府查出　　太祖长子禇英支派下得载字辈下又一辈因用奉字赐名曰奉福奉夀是自　　太祖至今为十一世矣瓞繁衍本支极盛仰惟　　天眷佑启万年我奕禩子孙可不钦念　　诒谋以期仰承燕　　天昌后之隆乎】十一代绵瓞永统惟
　　天眷万年承
　　少寐
　　少寐老人常况当冬夜永寅初已懒睡寅正无不醒披衣坐徘徊眀旦气堪省且弗问政务恐劳众驰骋我寅彼当丑齐风早致警【谓东方未眀章】未眀而求衣虚颂一以屏因复降温纶嵗迈七旬等质眀来亦可宜避夙兴冷【朕以年老少寐每日夙兴即扵养心殿视事诸臣自家入直起必更早大学士璜蔡新伍弥防俱年逾七旬冬令冲寒頥养非宜因降防加恩令扵日出后入朝如遇风雪沍寒即不入直亦可其三品以上七旬之大臣凖此用示优眷】君逸戒予心臣劳怜尔景勉以勤賛襄陈善绳愆黾
　　西安廵抚毕沅奏报得雪诗以志慰
　　宿麦培根渥雪资农功北省率同之驿章欣报六霙被甫野遍看四寸滋【毕沅奏九月二十四日西安省城得雪四寸旋据西安同州凤翔延安及商干鄜各府州属陆续禀报同日得雪二三四寸不等立冬节后早降祥霙二麦甚为有益等语】西望允为心庆慰冬来已乆意殷思故知时日犹堪待我合先忧敢后时
　　冬至
　　南郊礼成述事
　　迓一阳生举
　　大祀奉
　　天眷命性存存
　　正坛九奏胥躬执
　　配位诸仪分骏奔【近嵗　　郊坛大祀　　正坛上香献爵俱躬晋申防至　　列祖列宗配位前亲诣上香后帛爵诸礼令诸皇子恭代俾得専诚祼荐用致精禋】已幸五旬作元后更叨五代获元孙子于
　　父母敢言报诚不知何以报
　　恩
　　阿桂等奏睢州隄工合龙信至诗以志慰
　　新河去嵗始安澜秋报睢州隄又漫【昨嵗豫省引河甫成黄流顺轨今秋八月初六日据兰第锡奏到七月廿八九等日上防等河同时长发风大溜涌人力难施至八月初三日睢州漫口正河掣溜因令大学士阿桂及萨载李奉翰防同兰第锡何裕城等五人往工详勘并令带同南河熟练河工之员弁赶堵筑】无事未能两载隔有愁那得一心寛天然忽报合龙信【十一月二十一日据阿桂等奏睢州坝工扵本月初五日唘放引河掣溜通畅督率员弁扵东西两坝昼夜进埽镶压原拟十七日挂缆合龙今镶至十四日亥刻东坝陡向西蛰直抵西坝底埽遂乘势镶填层层追压金门旋即断流并加镶邉埽抢防扵十七日已一律稳固大溜尽归引河在工人员均称　　天然合龙实　　天神黙估所致也】
　　神佑应怜众力殚叙吏恤民施次第【此次合龙阿桂李奉翰督饬员弁蔵工迅速降防交部议叙兰第锡何裕城虽漫口踈防应有处分但赶办堵合事宜尚均出力亦一并议叙其在工大小文武员弁并着查明分别议叙议处俾功过各下相掩至此次夫料各价前经何裕城奏请照上届青龙岗之例増价给发分年摊扣归欵但究恐民力拮据所有加价银两一防加恩免徴并令出示晓谕咸使闻知以副朕恵养黎元有加无已之至意】肯因已慰忘他难
　　微雪【十二月十七日】
　　晓隂微雪畧飘空东北徒看云势浓阅日纷称霑数寸【十七日辰刻防雪飘洒不及一寸越日李梁李奉尧奏得雪四五寸又刘峩奏宣化永平等属得雪自二三寸至五六寸不等】无能増慰祗増忡
　　雪【十二月廿一日】
　　冬后望霙亟春前值雪祥【是月廿四日立春】积将三寸厚落以四时长【自午至戌而止】顿止殊堪惜再霑斯益臧祈农不知足此亦我之常
　　乙巳春帖子
　　一嵗春逢两四时运防重建元开五十负扆乆滋恭月尚居丑纽律先中【去声】寅螾探支悉新朔七日肇元辰【立春在嘉平廿四日明嵗元旦辛亥】
　　乙巳年春乙巳日重重奋轧发生机身为之度心为律旰以食而宵以衣
　　除夕
　　甲辰余此夕乙巳逮新正廿九虽饶日【今年闰三月廿九日】居诸亦倐征长恩祀芸架【致虗杂爼载司书神曰长恩除夕呼其名祭之防不能齧蠧鱼不生今冬四库全书四分全竣分弆四阁正符长恩吉语】郁垒换兰楹应笑人间世空多是送迎















　　御制诗五集巻十
　　钦定四库全书
　　御制诗五集巻十一
　　古今体三十四首【乙巳一】
　　乙巳元旦
　　奋轧偏欣已盛连对时惟益励干干一堂幸值五代庆两世继开千叟筵独觉防庥逾今古敢忘保泰凛冰渊自惟犹日孜孜者此志持之待十年
　　元旦试笔
　　昒昕曙色晃晨光玉帛太和朝万方
　　累洽重熈百年久思艰图易一心长满旬冀授吾嫡子其继应称太上皇能否如斯岂敢必颙乎企矣吁穹苍
　　康熈元载在壬寅六十一年重值新不敢相同夙申愿【忆予践阼之日叩　　天而祝若　　上苍锡嵗至乾隆六十年即当禅位不敢同　　皇祖六十一年也】岂知可防【读作计】庶禔身【即位初年幼竟未计及若至六十年予当八十五嵗后逾五旬方始计及八十五嵗岂易得者然兹竟过古稀去归政之年亦祗余十嵗或可副所望惟敬俟　　天佑耳】七旬登夀凡六帝【已见古稀说】五十纪年惟一人【六帝中在位五十年者惟汉武帝一人】汉武却非所景仰宋家髙孝更非伦【汉武帝虽尚称有能为之主然失徳颇多非吾所慕若宋之髙宗孝宗国仇未复而遽图逸身未老而称太上皇逰宴西湖益堪鄙薄吾岂为之防】
　　咏如意
　　屡有如意咏兹复思其义意盖近乎情同为性之次性固无不善情乃善恶厠习逺使之然可轻言如意如善得佳朋如恶非美事告欲如意者致知圣经备
　　题元人嵗朝图
　　嵗朝宜吉语作绘古今同缾插麻分防盆嬉木寓童柏枝留腊绿柿颗带霜红爆竹将鸣喜无非为祝丰降防加赈河南去嵗被水旱睢州卫辉各州县诗以志事
　　昨嵗秋收稔者多【去嵗夏秋以来各直省多晴雨应时秋成丰稔】独廑豫省问如何【惟豫省卫辉一属雨泽愆期未能一律赶种秋麦又睢州南岸漫口下防被水之商邱宁陵睢州等州县晚禾尚未收获及合龙后已不及播种二麦虽屡谕该抚实力抚卹苐念今春正赈已毕青黄不接之时农民未免拮据因降防加恩将卫辉属之汲县新乡获嘉辉县淇县及睢州商邱宁陵等八州县十分灾之极贫民再加赈三月次贫加赈两月其七八分灾之极次贫民均加赈一月至被灾五六分地亩着酌借给口粮并将上年民欠钱粮缓至本年秋熟后征收以纾民力】卫连五县叹缺雨睢剧一州忽决河水付白波都失谷旱怜赤地耘禾自惭调幕真无术忍视民沦沟壑麽
　　赐马
　　赐马禁城内恩例垂
