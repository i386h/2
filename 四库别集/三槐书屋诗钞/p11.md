<!-- { "loadSidebar": true } -->
　　先高祖午亭公手写三槐书屋诗钞四卷早岁为亲串萧某所假虽先君子不知也嗣以诸父过其家获覩是书归以语芳芳惊喜急请索回幸未污损岁辛未游沈阳藏之行箧适缪太史东麟公自山左来太史者诗钞中缪公楳澥之曾孙也于芳有通家之谊因请为序以付手民诗卷甫投而有九月十八日之变芳仓猝西奔太史亦去沈阳非但剞劂无日即此卷之有无亦不可知矣踰年归询知太史所在具函存问得悉此卷无恙惟太史则以年老力衰寄回原诗辞不为序沈阳有刊行辽海丛书之议芳以为言承允刊入属芳校其字芳以先高祖不朽之盛事自此乃不朽也因忘其庸愚欣然从事校勘既毕并识其始末如此俾知撰述者固匪易保存者亦不可忽云癸酉冬义州金景芳谨记
