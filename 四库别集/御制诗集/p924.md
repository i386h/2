<!-- { "loadSidebar": true } -->
　　卑辽尊上党此见落井底苏之诗与文别如酒与醴【苏文实髙而诗则有出入且泥于禅至此首则颠倒是非矣故不可以不辨】唐宋限时代【吾宿不喜宋诗若欧苏之文何尝不可匹韩栁至诗则去之逺矣】故当卑格体长白迥灵区三江涌巨泚【人参产辽阳吉林宁古塔诸山世珍为上药盖诸山皆发脉长白水则鸭緑混同爱滹三江神臯钟毓是产灵苖乃王气悠长吉验如上党所产不啻凡卉今率不甪其不能得辽参者或以党参代之而不成功用也】蕴秀产神苖为诸药祖祢上党何足云持稗谓贵米轼实通理者谬见何以唘物生各禀地难移种根柢【如南方橘柚北方梨枣已不可移况人参乎上党秦地也移秦参种之越地更形不通】秦越移种之类以火为洗怪哉达生人【谓轼】贪生为【去声】首稽【末句即用其意观其诗可知】
　　骤雨【三月廿日】
　　傍晚炽炎蒸东北油云起昨遣祷
　　龙洞鉴诚或锡祉【昨长麟言济南有　龙洞向来地方官祷雨輙应即遣侍卫庆成前往防致瓣香心希仰邀鉴佑遄沛甘泽】风催阵雨来来速去亦驶篷船落檐溜势如不可止旋止望索然隄洼积寸水奚救麰麦哉徒压尘埃耳彻夜隂弗霔入辰大晴矣小慰益増愁摛毫愧抚纸
　　题宋髙孝法书合册
　　宋帝率能书石渠藏屡有兹册合髙孝三希刻曾乆防暇偶展观谓昔鉴失苟全书苏轼诗题识无其后【末只有御书之印一并无欵识】地黄昨辟苏不复摛吟口但如马喻身苏宜帝何取【轼自喻马可也髙宗身为帝无恢复之志书此诗自卑以拟老马是益可鄙也】书亦逊赐岳【三希堂法帖中并有宋髙宗赐岳飞手书清健流防此颇不及】颇疑出伪手既成弗可更遂过吾自丑
　　右髙宗书苏轼地黄诗
　　贞观论为政隆兴示恤民好専斥隋主戒怠励诸臣【用册中语】那解忘讐失徒称行孝频【世之论孝宗者谓孝宗事髙宗极其孝而光宗事孝宗极其不孝天道好还不宜有此予谓人君之孝与庶人不同必当思及祖宗不失其业孝宗不思复中原报国耻而区区于飬志承欢之小节岂得为天子之孝详见向着宋孝宗论】左方记曽觌【是书乃孝宗书赐曽觌者左方有觌识语】美刺孰知真
　　右孝宗书唐太宗与张元素论政道语
　　册中更有论赈事谓民安知吾心数语失之甚矣遇灾施赈其有向隅之叹引为已过察吏役之侵冐可耳民何罪焉书此以示救荒无善政
　　登光岳楼即事
　　甲辰四叠十全成已有质言弗再赓【向登光岳楼诗一韵二首至甲辰四叠韵已成十全是以有四叠欣成十全什合因阁笔复赓无之句兹来因更拈别韵亦成例也】城北城中早实攷为光为望总虚名岩岩岳气镇千古欵欵心瞻申一诚副此为难兹竟副【予数年前每言至八旬正夀时当躬谒　岱宗祭阙里以申防谢夫古稀已为帝王难得之夀今予幸跻八精力尚强兹来俱各成礼竟副夙懐实为　　上苍鸿佑惟当益励防寅爱民勤政以待归政之期庶不负初心耳】益钦
　　天眷凛持盈
　　直总督梁肯堂奏报得雨诗以志事
　　迎銮舟次过津南遇雨因之驰防骖却与水途同日廿幸其霔垅寸逾三【据梁肯堂奏由天津一帯查阅水营縴道于二十日行抵沧州地方自未时起至戌时止得雨四寸晴霁日乆得此膏泽滋培麦田大有禆益且是日云气浓厚雨势必广现在飞查各属另行彚奏】即兹遣请
　　神祠处亦沐霈膏沃野覃【前命庆成驰徃济南　龙洞防祷二十日未时驰到即于是日申时起至亥时得雨三寸并据长麟奏济南东昌泰安曹州各府属厯城等十八州县均于二十日得雨一二三四寸不等而是日驻跸水营仅得骤雨一阵不过寸许盼望之心益切兹阅所奏慰与愧并应识为君之难矣】奏牍展观艰措语一为慰矣一増慙
　　无为观四叠旧作韵
　　复得叩
　　神宫深防
　　帝泽崇漕川资利物旗运总勤公清汶以浊卫无为乃有功厯观前作什例视送飞鸿
　　近作泾清渭浊纪实一正向来注疏家之误夫以者因也经文眀言泾水夲清因渭水而浊原无难解即如此地牐内汶水色清牐外卫水色浊自二水合流而汶以卫浊矣事理显然亦一证也并志之为攷古之助云
　　夜雨【三月廿四日】
　　夜半忽闻雷须臾催雨来催来复催去能过那能回乆未片时阅深无一寸才披衣凌晓望云散益吁哉
　　即事
　　岱岳
　　孔林礼毕修满期无事发归舟微霖继只微霖霔【半月以来望雨殷切乃昨二十日及廿四夜两次阵雨俱不及寸旋即为风吹散亟盼甘霖日深一日矣】一日深于一日愁民若父亲实堪念【每日舟行夹岸小民欢迎瞻就不啻亿万计且有随舟奔走十数里不止者尊亲爱戴之情如此忍不益加渥泽俾得共享盈宁之福耶】君承
　　天职益増羞何当优渥霑齐野可种禾希麦半收【若目前即得透雨可以及时播种大田麦收分数髙处仅可得半即近水低处亦不能不稍减惟有吁恳　　昊苍速施
　　恩贶深自愧歉而已】
　　云贵总督富纲奏缅甸国长孟陨遣使祝厘并乞封号诗以赐奨
　　奉表前年施恵徃请封今嵗竭诚归赤心那限万里隔黄诏从教举国辉经事自惟老胜壮化民因识徳赢威内安外顺胥
　　天佑益切屏营凛勅防
　　咏洮石兰亭砚
　　洮石虽然逊旧端质佳亦得伴文翰坐来贤主对嘉客疑是羲之与谢安讶抚画圗原述晋可知亭子得称兰题斯景不一而足【内府所蔵兰亭砚入西清砚谱者五方俱经题咏】摹帖永和毎慙【去声】难
　　遣闷叠丙申诗韵
　　自我过赵北麦苖甫青葱【二月二十一二过赵北口鄚州一帯见麦苖甫茁青葱一片以昨嵗秋雨地润不至为望雨也】及至入齐境蔚眼緑益芃侵寻诸礼毕归舟趂顺风既秀秀将实设雨仍期丰【自登舟始觉望雨日甚一日矣】奈愆五日期不禁増惕忡遣闷翻旧槀明言鲜恒通【丙申东廵四月初旋跸至徳州其时亦因盼雨殷切遣闷成吟有因思消息问理固鲜恒通之句】景况如昔年祈泽计亦防【束省麦秀颇早因雨泽愆期辽得而虞失与丙中景况正相似昨两次命庆成丰绅济伦驰赴济南　龙洞防祷虽屡应而尚未得渥泽烦闷之情盖难言罄】怜民苦奚当责巳恕不容忌顺事诚顺【造物之埋以太顺为忌现志内外谐事无不顺适兹缅甸既祝厘请封藩通市而南掌国亦遣使骨贲祝厘实惑荷　　上苍贶佑惟近以切朌甘甘闷懐莫绎此予所以有不能去三日忧之论也】返躬益惭躬五字不成章何以副观农
　　题夏珪江山无尽拳
　　焦墨谁臻禺玉班别裁无尽见江山禅和即色即空界髙士不衫不履间千里孰寻原与委一挥顿就往和还漫嫌幅里失题识神在真超形迹关
　　旋跸至徳州行宫叠丙申旧作韵
　　前宵微雨又非霑较以东昌尚觉纎【昨廿四夜微雨深不及寸较之前在东昌水营所遇骤雨无风而势宻颇有亷纎入土之望乃少顷即止仍不副愿深为怅惜】例是丙申一心所遗来庚戌两眉尖愁农今昔惟增愧望泽兴居那得恬旧作题楣试赓韵佩阿笑我此重拈
　　总督书麟奏报得雨诗以志事
　　迎驾南来遂扈随甫希时泽故应知【书麟于二月末至曲陆店途次迎跸即令扈从至泉林于三月中旬谕令回任其时甫希雨泽书麟已知】岂期日甚愁于此却阅雨霑报自其【据书麟奏于三月十八日回抵徐州一路查勘工程二十日行至宿迁地方自申时得雨起入夜绵宻滂沱逹旦入土七八寸池塘积水优足不但二麦得此滋培更加芃硕并可翻犂播种借水养秧民情欢庆且云气浓厚霑被必广俟查明另奏等语是日正驻东昌水营傍晚风挟阵雨自东北骤至旋即催向西南彼优斯绌思之实觉慰不抵愧云】即是东昌飞骤阵却当宿预霔优施慙斯慰彼心无定慰少慙多苦诉谁
　　登舟
　　信宿徳州驻登舟昔例同【自济宁登舟由水程至徳州驻行馆再宿俾扈从众人应乘官马者易直马后仍登舟北行亦循昔年旧例也】望霖事有似【辛夘丙申两次东廵经水路中均以盼雨殷懐迩来情景慙正相似】观麦惜无穷五日期仍廹连朝心益忡催漕虽利用愿且息微风【江南山东一路水程多东南西南风旗丁谓之催漕风盖谓利于粮艘北上也今嵗漕运遄速现在抵通各帮较每年早至四十余日而跸路所经望雨綦切每有雨势輙为风催散权其缓急有风不若无风之善耳】
　　题旧写玉兰桃枝
　　三朶玉兰十朶桃兰陵舟次昔挥毫流隂廿八嵗过隙饶汝舟中香色牢
　　总督福康安奏报两粤地方雨水情形诗以志慰
　　近观旱象疑将信【自曲阜旋跸后盼泽渐殷至济宁登舟以来日甚一日始恐成旱设再数日不雨则信旱矣】遥报丰形信转疑两粤春膏胥普被海禺麦熟且先期【据福康安奏广东省城南海畨禺二县自正月初二三四日起至二十五七等日先后得雨八次二月望前复得微雨四次至十九日霈泽普霑入土深透二麦菜子俱已成熟渐次收割均极饱绽南雄韶州恵州三郡所属等县各于嵗朝获雪此外各府州属禀报雨水次数与省邑大略相似其广西桂林平乐栁州庆逺泗城镇安等府属节次具报各得雨雪均极调匀春花畅茂可望丰收等语】踵连西贩谷船至价贱东疆烟户怡【又称东省防垣烟户繁多全赖西贩接济现在谷船衔尾而至市粮充溢价值甚平】慰矣畧虞言或饰【复疑其果如是否】君难身厯乆方知
　　江苏廵抚闵鹗元奏报雨水情形诗以志事
　　安歙季春报获雨否曽因即问江苏【前因署安徽廵抚布政使康基田奏安省二月内先后均已得雨复于三月初旬连得澍泽念及江苏自书麟奏报二月内得雨后又将一月其时书麟由山东迎觐归尚未抵任因驰询闵鹗元江苏地方曽否续得雨泽令其迅速覆奏以慰厪念】据称廿日霑有【兹据闵鹗元奏称江苏所属江宁苏州松江常州镇江太仓扬州通州等府州属地方于三月初六七及十一四五等日各得雨二三寸而二十二十一两日大雨霶霈尤为霑足】即是东昌骤过无【二十日驻东昌水营傍晚骤雨自北而至旋即为风催过正江蘓得雨之时也】大麦实成小麦穂水田泽积陆田濡【折内又称现在大麦结实小麦吐穂池塘充满亦得蓄水飬秧于农田更为有益】淮徐忆及待续奏【又据称淮安徐州海州等属待陆续禀报】佳信督臣早报吾【日前书麟奏回抵徐州一路至宿迁地方于二十日得雨七八寸盖宿迁距行在不逺是以先行奏到而闵鹗元在苏州较逺故未知此次淮徐之雨也】
　　化城寺再叠辛夘诗韵
　　化城古寺运河濆建置求详未可闻逮此甫吟三叠韵率因即陆鲜留文【是寺面临运河六度南廵旋跸至直境即遵陆路回亰惟辛邜丙申及此次东廵由水程取道天津回銮方过此是以前韵甫经三叠】
　　丙申斯一舣舟隄祝
　　夀曾因敬首稽【丙申三月恭奉　　慈宁谒　岱祝厘路经斯寺畺吏敬设祝嘏经坛因路便防致瓣香】畺吏依然设法事【今嵗地方官以予八旬正夀亦于寺中集缁流诵经吁庆迩日盼雨殷切即以此为诚请甘霖耳】望霖只当唤鸠啼
　　片时礼拜登舟去多事斋陈翰墨筵緑麦秀齐正将实倍因资雨意徨然
　　朴斋三架傍僧庵往事犹传驻
　　御骖【康熙三十八年　　皇祖南廵曽经此寺　书额赐悬傍有屋三椽即供　　憩息之所】　兹觉轩亭増布景不为生喜为生慙
