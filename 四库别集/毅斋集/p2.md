<!-- { "loadSidebar": true } -->
　　粤有瑞兽其名曰麟禀乾元之正色被神龙之奇文柔角丰隆而上植灵徳温淳而内驯郁郁穆穆彬彬振振兹岂非帝王之上瑞而特应于我圣君者乎尔其始生也协隂阳感星辰集众灵走百神开阖化枢斡旋天钧枵毓其精富媪孕其真至和凝其质太灏宣其文祝融扬光以照野风伯先驱而警尘胚胎浑以神化与万物而皆春其为形也天驷赋足灵麕肖身抱顺独立含和自珍屹然而跱粲乎若丹凤之映日跃然而举矫乎若神虬之凌云望其目若景星之耀华采视其脊若灵之负人文至若其行则髙下中程进退合度避生物而不践择髙明以自处惟步武之圆方乃自然之规矩其鸣则或宫而温或商而清五音和八风平伶伦拟之而按律师旷写之而象声是故游于山则象车垂钩丹芝敷荣饮于水则玉醴流香珠夜荧林栖而甘露降野秣而嘉禾生偕神明而共居岂罘网之可婴必圣人之在位乃呈祥而效祯惟我圣皇文武仁明跨四海以为家冠百王而作程轶淳风于防古沛鸿恩于八弦云行雨施而羣生咸育地平天成而万邦永宁来职贡于梯航端冕旒于穆清元气絪緼太和薰蒸是以若斯之仁兽自逺国而来庭也尔其越洪涛济沧溟海若警跸阳侯抗旌超鲸波于瞬息欵天闗而献呈召羣公集六卿奔林虞走水衡稽灵篇啓瑞经登阊阖之嵯峨歴玉台之峥嵘仰龙顔于咫尺聆钧天之铿鍧容与纡徐不震不惊重瞳为之怡悦百辟为之懽腾庆希世之未觌蔼洋洋之颂声当是时也人纪立天功凝景星明泰阶平玉衡贞寳瓮盈诸福至百谷登信皇仁之逺被而王化之大成也噫斯麟也应天而生待时而出游于囿而昭帝徳之祥出于郊而永仓姬之厯彼汉閤之穹窿揭嘉名之烜赫啓炎精之景运伟中兴之丕绩秘灵迹于千年固有俟于今日是固将乘庆云鸣和风游灵囿侍法宫朝饮玉泉之清冷暮食瑶草之丰茸拜于庭而凤凰仪立于墀而獬豸从先百兽以率舞昭圣徳于无穷
　　表
　　庆贺醴泉出神乐观表
　　伏以圣人御宇仁恩普洽于万方天命垂祥景贶诞贻于九土凡在幅员之内咸沾瑞庆之隆海宇均懽神人胥抃臣闻惟徳可以动天无逺不届惟诚可以格神有感必通祯祥无虚出之符天人有必至之应矧兹醴泉之上瑞实为盛治之休征钦惟皇帝陛下天纵圣神日新徳业垂衣裳而治天下万国归心奉圭币以事郊禋百神受职仁化敷于率土孝诚昭格于皇天华夷仰覆载之恩草木荷生成之惠是以坤灵协应水徳献珍懿兹若醴之甘泉出此事神之福地庆云甘露光啓其祥白鹤青鸾载昭其应谨按鹖冠子曰王者之徳上及太清下及太宁中及万灵则醴泉出孝经援神契曰王者徳至渊泉则醴泉出瑞应图曰醴泉者水之精也味若甘醴可以养老饮之令人寿礼纬曰尧徳匪懈醴泉出山然则斯瑞自古所称祥源允钟于地灵瑞应实由于圣徳氷凝镜彻味防醴甘演庆流于无疆跻民生于遐寿鸿图永固帝道益隆臣某等忝班朝着欣覩祯符涵泳恩波颂皇仁于九有仰瞻天日祝圣寿于万年

　　毅斋集巻一
　　钦定四库全书
　　毅斋集巻二　　　　　　　明　王洪　撰古乐府
　　艾而张
　　畋彼南山艾而张罗黄雀髙飞其如雀何有虎有虎南山之下朝出咥人暮行于野我有长劒亦有劲弩胡不我即乃复彼微者成汤祝网天下归仁除暴懐柔永康我兆民
　　朱鹭
　　振朱鹭飞戾天或下而食啄我茄与莲我不汝捕于以振我鼓不以茹不以吐昭我声名奋威武徳音无违永绥此九土
　　雉子班
　　东方日出露未晞羣雉角角鸣且飞雌从其雄雏后随羽毛五色纷葳蕤分场啄饮占所宜我草我野我泉池或东而西众击之綉头断锦翼披采色岂不美恃勇而愎反为黄雀之所嗤君不见凤凰雝雝食竹实逍遥太和安所适
　　战城南
　　朝出战徐吾南莫出战祁连北军声遥惊瀚海翻杀气直入天街白自古圣人以五兵治不道腹心爪牙各矢厥谋力为民除残去蟊贼胡为彼顽不我率挥我天兵奋长防虎罴咆哮鸷鸟击薄其穹庐夜不食招摇为我怒弧矢为我直参旗开张虎奋翼蹀胡之血斫胡之头悬之藁街竿百尺戎胡万里恒威徳一身为长城四海永宁谧下传子孙上宁邦国声施千秋永无极
　　临高台
　　今日不乐登彼髙台吹竹弹丝与君徘徊发我浩歌酌我金罍顾望四山郁何崔嵬人生若寄多忧何为嵗月既遒曽不我迟皎皎明月泥沙蔽之灵蜦云飞蝍且制之织女在室不秉机杼惟星有鳖不可以釜黄鹄一举戾于云衢啁啁鸒斯哂之枋榆莫髙匪山莫深匪海穹为幕长河为带招彼黄鹄俾为君驾君坐而驰我以为御超厥泰防歴天而游逍遥无为以永千秋
　　上陵
　　上诸陵眺西土佳哉山川郁四固函谷为闗金城为户陆海万里河渭在下芟蒿莱拓土宇允懐我髙祖懐髙祖五年马上饥不及飡头发若蓬葆服此劳苦传子孙谨厥度永绥此九土明明赫赫昭厥上下天命良不易坤为舆干为葢振洪恩遐哉沛神功迈三王仁风洽四海俾弥嵗万亿基业无有壊
　　巫山髙
　　巫山髙髙入云烟青壁万仞下深渊丛林杳杳雾雨防防上不见日与天惊湍迅洑不可以渡悬崖深谷日夕愁鸣猿嗟哉客子行路何独难在昔草昧元政微夏氏窃国恣淫威圣人龙飞不我归跳梁踊呼肆彼防与鸱铁絙髙张矢石四围王师若雷霆奋厥虎与罴碎髙城塞深池缚其嚣童来献京师自古立国以徳天乃不违恃险而虐鲜不颠以危矧彼昏狡自速祸灾三涂洞庭古所规
　　将进酒
　　将进酒待嘉賔设朱悬肆华茵琴瑟御钟鼓振蔼穆穆肃肫肫情之畅礼愈敦乞周行伫令言仰熙阳廓昬氛挹冷风濯沈防賔前席跽自陈古之戒窃所闻躭麯蘖比匪人欲败度性失真业既隳身亦沦惟清浄道之珍俭而恭徳之醇天助顺民归仁古成败咸此循请司爵书诸绅
　　有所思
　　有所思思美人畴昔见之鲁东门顔如苕华发鬒罗裙翠袖翩若云膏沐芳馥口吐芬众人求之心匪亲自成缱绻独予勤弹弦哀吟妙入神三星在户夕向昬谓我车来泗之津临行赠我帨与巾胡为一别今三春思而莫见我心棼揽衣出门仰苍旻北风萧萧鴈南賔牵牛织女东西陈两心一意含莫伸含莫伸将焉匹愿为黄鹄并双翼遨游青天乐无极
　　古歌曲
　　大明铙歌鼔吹曲【一十一首】
　　龙之飞自淮圻元之昬民曷依纷猰防肆淫威匪圣神孰拯之皇受命奠羣黎握干符顿坤维翼风云驾电雷众灵协羣英随斮枭獍戮鲸鲵定九州绥四夷泽之滂遍九垓煦以仁惨者怡圣化溥皇风驰一戎衣四海归
　　右
　　皇基巩惟圣神迈义威扬皇灵越天堑波不惊奠群黎嵲者平阶天壤家八纮海之地岳乃成万邦式四海宁极无外毕来庭命允固仁弥校防古峻莫京
　　右
　　番之水弥太清有孽者蛟猘不宁污泽为窟潦作城狠噬虺毒干天刑帝震怒挥天兵祝融助顺神雷轰灰彼骨投老孽死子仍桀鼠狐跳躅尚守故穴寸绠絷之刃不血疆宇诞宁四海悦
　　右
　　逖彼闽粤斗絶海域有穷其魁式顽骜且逆自谓僻且遐据釡假息蛙怒鼠侦敢悖我有徳帝命赫王师奋如虎如螭往殱厥命匪师之威皇之训不枭其顽民曷定漠漠遐裔茫茫羣氓出彼霜雹同阳春万里烜赫扬皇仁海波镜浄无纎尘东极日竁尽来臣圣功亿载昭无垠
　　右
　　潼闗髙防华壁立河为壕枢制四海【阙】陇洮有威不捷徳乃牢【阙】


　　右
　　狄之穷矣既昬以渝下民燠休甚毒于荼穆穆皇仁若躬其痡命厥元戎乃虎乃防勿恃桓桓惟仁之敷于炎于凉于醒其苏狄势既窘角崩肱栗撤其穹庐中夜以北匪余殄之皇天是殛殛之维何祚我有徳皇徳旃罽乃冠乃服幽窟鬼区毕来受职功轶古初徳流罔极烝哉图于万于亿
　　右
　　旷彼汾土孽啸以狂挟其萤爝敢抗我太阳王师若雷霆孰我敢当悖者戕厥命顺有显光乃谕乃诱聿降其良其良既溃羣丑丧厥气万骑歘若天上坠身不得甲袒而逝皇威载廓并兾安以治
　　右
　　吴之疆土茫茫糗粮山积货海藏何辰不淑豢此虎与狼羣飞旅啸谓莫我敢当饥食人饱翺翔自肥其躯氓毕戕氓毕戕皇威赫折其牙角斸乃窟老雄羝触狠而愎羣奸势穷自食闭目而踣就予辟勍冦既殱四海一
　　右
　　氓峨奠坤域巴剑阻重闗彼雄有明氏乘时盗其间父死子复继茍此井蛙安曰我弹丸区四絶固已完日我王者师桓桓复啴啴飞度井络外雷霆摧丘山赤手抟穷狐弓弭甲不擐掉【阙】　尺组缚其昬童还饮至奏凯乐懽声薄霄汉神化洽逺徼天威詟羣蛮从兹亿万载永无西頋患
　　右
　　惟讧者蛮窃彼东土附于大海厥壤膴膴我师攸徂不戚而舞曰我圣皇我父我母倒戈而迎拜命伛偻南金大贝海错维旅皇心孔嘉乃训乃抚脱其黄帼授以文组有饥而哺有孤而乳惟皇之圣惟仁惟武风驰四夷不怒而附烝哉圣皇聿宁厥宇
　　右
　　狄之穷淫以渝天降命昏愚氓必瘅望来苏皇圣仁握干符命元戎授神谟连我熊螭斮枯鱼崩厥角蹙以孤秣槖驼撤穹庐凿其北牖中夜逋荡荡漠茫茫鬼区伏不敢南頋恐干神钺击之殂威声振无外左袵辫发咸来朝帝都四海混一万邦无虞
　　右













　　毅斋集巻二
　　钦定四库全书
　　毅斋集巻三　　　　　　　明　王洪　撰四言古诗
　　鲁林懐思【并序】
　　鲁林懐思诗为太常寺丞孔公克准而作也孔氏有家于衢旧矣至公以淳茂庄慎遭际圣明擢奉常论徳惟允深惟本源之义北瞻鲁林眷言有懐因为图以自见记曰乐乐其所自生礼不忘其本君子于是谓公知礼故予作是诗以泄其思焉
　　郁郁鲁林有枌有檀逷我后裔于越之间一本中分爱念伊始我欲从之不遐甚迩于川于舟于陆于马岂不夙夜于林之下岩岩鲁山有庙奕奕羽籥琴瑟左右有绎衍我圣祖金石愔愔愿言靡获实劳我心明明我祖典常是纪恩被罔极讵曰厥世穑夫之良克念惟贤矧兹承徳敢有不防乔乔林木遗泽所萃穆穆我宗四方所视惟积斯髙惟濬斯深匪古匪今茂是徳音
　　五言古诗
　　拟古【二首】
　　结发有壮志仗剑游三河方舟泝洪流击节扬其波俯食首阳蕨缅懐商山歌我欲求兹人遗冢空嵯峨鸿飞已感慨何其多
　　有士在山泽五月恒被裘饥食商山芝渴饮颍水流世人不可见巢许相与游伊我欲求之巾车陟崇丘芳草满涧阿松栢防道周欢然延入室言为我酬愿此谢尘鞅卒嵗以为俦
　　写懐
　　春阳喣万彚苍鹰化为鸠腐草一何微熠燿乃宵流盛年不再遇流光忽已遒四十而无闻能不为我忧
　　拟陶彭泽
　　蔼蔼篱下菊众卉恒蔽之凉飚飒然至妍华见幽姿有酒盈吾樽欣言及兹时幽鸟懐茂林潜鱼乐深池且为懽此饮知命复何疑
　　和郭主簿
　　我家南山下前有嘉树林好乌呜其颠凉风吹我襟泛此樽中酒抚我膝上琴禾黍亦已繁桑麻蔼余音知止良易足劳生非所任
　　张氏南溪草堂
　　禀性少谐俗养生殊寡营偶从田野居遂兹云壑情攸攸水含波萋萋卉敷荣霭霭髙榆闲喈喈春鸟鸣复兹微雨霁旷然山水清鸣琴坐日夕时复挥我觥多求徒为累茍出良自轻栖迟此为乐孰谓无所成
　　酬蒋御医见寄
　　策马上西山望彼千里道洪河亘淮汜江流复浩浩伐木无遗音郁哉兴懐抱啁啁慕黄鹄蛩蛩恋芳草各勉日新志慰此平生好
　　拟镏公干
