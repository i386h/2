<!-- { "loadSidebar": true } -->
　　别墅多佳号澄懐我所题飞鱼峡之上瀑布涧犹西游目乐山水甄心悟筦倪无能斯久坐苑外马声嘶
　　芙蓉泉
　　泉以峯名峯俯泉春风翠跸小流连清晖表里欣相暎一朶芙蓉上下鲜
　　清晖楼
　　寒山别墅里髙阁曰清晖是日重来赏春光正入微含漪讶波立落影认峯飞那更因天绘劳劳辨是非
　　戱题驰烟驿
　　驰烟驿路见孔德璋北山移文宧光所以命名也前屡有诗今见石上刻驿为峄命更正之并戯成是什
　　驿路驰烟移草堂千秋结想有宧光何人泐石称博古不见孤桐曰峄阳
　　法螺寺
　　竹迳通幽竺宇披髙楼延赏坐移时华山更不烦重到几席之间揽莫遗
　　天池
　　天池有水瀣浆如仿佛明星玉女居度难在人宁在境曰毋错防枕中书【老子枕中记华山可度难池在山之巅故髙啓诗有灵峯可度难昔见枕中书之句】
　　题髙义园
　　万笏天平翠名园有范家但看题两字早觉胜其他雨意如湔竹风情善舞花麦舟前轨在善继莫教差
　　白云泉三叠白居易韵
　　白云泉是白家泉林色岚光太古闲不为炫能频叠韵髙人风度缅其间
　　题龙门用髙啓韵并示沈德潜
　　导河自龙门卓哉神禹迹三峡流束黄万古浪无白明传四载乗幻讵五丁劈天平忽有之亦非一朝夕青邱曾留题逸兴托泉石我来游范园万笏看累积细雨偶罢登应是尘凡隔展集爱格髙赓诗虑韵窄欲罢又不能聊以抒吟魄千乗与万骑岂必沿幽壁不如付髙士枕流潄石激季廸非忘世抚景思防额何一谒眞龙【用季廸语】还削神仙籍德潜大胜之老作金门客
　　黄公望浮岚暖翠
　　春入千林暖蓊然翠霭披天平恰当面气韵讶如斯
　　用髙啓虎邱次清逺道士诗韵
　　清逺竟何人清词丽霄汉岂其谪仙籍尘世等迁窜飘然落呉下虎阜一游翫蓦遇沈恭子殷周谈汗漫仍复返云衢谁能窥道岸鲁公书剑池漫漶苔防乱此诗未磨崖得全乃以半青邱出尘想和韵懐聚散而我兹朅来胜迹遇春旦依様易得句讵云夸藻翰本无求仙心饶有忧民叹流连非所宜勑几思益赞
　　剑池
　　山川宇宙来便有岂信剑飞划作岩四字宣尼曾不语惜哉佳境溷愚凡
　　再游灵岩作
　　昨日细雨今朝晴南国为喜宜春耕灵岩秀色在咫尺姑舎辽待非近情出郊罫町濯绿润花栁时世装嫌轻骈塡老防歩随马禁躙菜麦怜农氓不三十里倐已到盘旋山路原熟程松风谡谡扫尘迹塔影矗矗标心旌调御丈夫对我笑去来现在奚称名到此着语不可得逡巡行馆凭南荣太湖眼底一勺水三万余顷谁量衡但觉空濶物不染无内外复无将迎我心与之然乎否风铃落落催宜行
　　采莲泾
　　若耶溪上女忽作呉宫人不知四术行百计悦娇颦莲开泾水芳莲谢泾水戢几谢复几开越兵由此入
　　游上方山楞伽寺
　　治平西去总湖边熟路分明忆昔年山色波光相荡漾蜂台鹿苑实骈田当春忍草奚为忍泯识禅枝果是禅若问楞伽标妙谛峯峯法尔茁青莲
　　行春桥乗舟归苏州行宫即景襍咏八首
　　蹋马灵岩复上方石湖侧畔小徜徉昨题七字磨崖读【昨仲春游石湖时见山腰一清泚可爱四面皆石大士阁在其上因题有谁识山腰始是眞之句今来重游则已泐岩壁间矣】行馆言旋进便航
　　白芷青蒲演漾舒渔舟舣待欲何如繄予汉诏犹曾忆生养方春不打鱼
　　行春桥下春水明行春桥上万民迎我欲治民如治水淆之则浊澄之清
　　亭子湖心从未到西湖揽景况方回勤民都似此争胜吾更何忧不治哉
　　平流一带郡城西润逼呉天霁景防水碓溪桥皆入画男耕女织总堪题
　　菜麦润含方过雨杏桃芳鬬恰烘晴省春正义夫何谓讵谓无端问景行
　　马行本较舟行速沟洫纡回反致迟因悟北南形势异诸凡要适用为宜
　　鸣榔廿里胥门到按辔城中路不遥大畧已观民意悉江宁发驾定明朝






　　御制诗三集巻二十二
　　钦定四库全书
　　御制诗三集巻二十三
　　古今体九十九首【壬午七】
　　苏州启跸作
　　两日驻行旌黄龙发水程不耽惟我志略恋是民情吴防歌声逺惠山秀色迎东南风恰好卓午到舟营
　　雨中逰恵山寄畅园
　　春雨雨人意恵山山色佳轻舟溯源进别墅与清皆古木湿全体时花香到荄问予安寄畅观麦实欣怀
　　恵山寺叠前韵
　　每逢佳景喜题句率以镌崖纪歳年是曰有为之法耳逺哉无我只如然爱听春鸟闲弹梵懒与山僧坐讲禅一语何妨聊顾问即今悟处可曽圆【寺中犹有雍正年间内廷行走僧】
　　戯题恵泉方圆二池
　　一脉流来疏两池圆甘方劣志传竒人情圆喜方斯恶泉自淙淙自不知
　　题漪澜堂
　　四围清泚绕书堂檐梠光翻漾镜光乍可观澜知有术因之防笔遂成章春隂琼岛虽数典【琼岛春隂有堂亦额是名】冰洞松庵讵易方缅溯东坡题额意崇情泉石托偏长
　　若冰洞
　　石甃方圆引侧注攀跻更上小云峦讨源直到真源处冰洞翻花万古寒
　　驻跸金山作
　　秣陵将问古氐父暂浮江雨不妨兼驿【是日自丹阳城霞阁发舟行八十余里申刻即到金山】风全静渡艭水天凭几席花鸟列轩窓只合蠲诸虑谁云声色摐
　　句容道中
　　扬子登舟指秣陵中途易马度江乗菜花引蝶麦藏雉画里溪村农事兴
　　迤南峻岭北长江天堑真称险莫双底事古来恃险者竖旛频见出城降
　　小儿已长老年多纵令随观不禁诃五十帛需七十肉孜孜为虑应【去声】如何
　　慧居寺
　　峯岭因何秀秀因泉石遭恰宜耆域扩底较蒋山髙禽演无生偈松翻万古涛阇黎惟守律不习坐禅逃
　　逰栖霞山
　　栖霞名寺遂名山防窜宁因字句间【本名摄山栖霞寺名也今云栖霞山或因避摄字耳故戯及之】药草摄生何不可乳泉涤虑恰宜闲偶来寻胜非耽静敢懈观民正忆艰朴斲行宫居信宿对时摛藻我犹闲
　　紫峯阁
　　峭防髙峯生紫烟峯颠松栢见齐年三间小阁开窓对太华何殊玉井莲
　　功徳泉
　　紫峯阁对青莲壁下有泠泠功徳泉偻指不须数以八论年讵止阅惟千何当古月临澄照且看微风作细涟虽是山根畧疏剔由来得倍借天然
　　栖霞行馆作
　　行馆朴而幽依然前度修轩窓无俗韵林壑有神投鸟语花间出泉声竹里流玲峯院墙内趁暇一登逰
　　太古室
　　仰睎叠巘俯临池宇宙以来原有之我自先忧后乐者底须髙企子西诗
　　玲峯池
　　天半渫天池玲峯四面竒五年才一照为尔坐移时山以万丈计泉淙为有源下视沟浍盈岂可相衡论老松髙百尺新松低数寸小草莫相欺防有凌云分澹澹含春日英英吐春烟野花姗入影也自一时妍不肯泻为瀑渟然守太初忽怀齐隐士亟命返肩舆
　　题张宏栖霞图
　　胜逰冬孟挈良朋山寺栖霞冒雨登【见张宏自识语】托兴应于前代隐剧谈何碍法门僧却欣粉本峯姿对信是传神绘事能松籁堵波率依旧微嫌池馆较他増
　　万松山房
　　名山驻清跸乗暇探山春春山日以佳红紫绘菲芬山房万松中古色千青云不与世同调乃得意所欣谡谡寒涛翻葱葱翠盖匀金吾报行漏适可前涂遵十八公如语原非个中人
　　题般若台
　　山鸟春前叫山花雨后开是云般若相那辨有无台
　　练影堂
　　山中一湖水借问是谁开识性易疏塞得源可溯洄轩图畧防缀练影足徘徊妙契澄清义观民有事来
　　徳云庵口号
　　淰淰复英英境真干闼城不教余结习得句便前行
　　九株松
　　谓似防昌曽有诗三三瘦骨挺仙姿祝
　　厘去歳香山防九老居然两倍之
　　叠浪崖
　　层叠竒峯作浪形大瀛海竖万寻青渔人何物津轻问只合虚舟不繋停
　　见山楼
　　出树有髙楼见山与额留由来一合相那问几经秋崖浪阶前叠【叠浪崖在其下】松涛窓外流如何僧绍后不复觏潜修
　　幽居庵
　　寒泉带曲溪茂林鎻层嵝得趣以深迳纳逺爱虚牖南朝楼台无太古云山有幽居缅前贤今人称【去声】居否
　　峭蒨室
　　幽居最幽处迳自石林穿剔土得飞壁劙沙出泻泉苍杉湿垂露宻竹霭生烟结念属峯顶无何便着鞭
　　登最髙峯作
　　登峯登合最髙峯风拂须眉云荡胸下视钟山诸培塿绿琼盆里种芙蓉
　　江山地险带还襟守徳孜孜独切心泐石长歌一再读【丁丑登最髙峯长歌纪事】却教视冺去来今
　　话山亭
　　逰山归来日未午院内山亭憩久许举头题额曰话山不识谁宾抑谁主
　　石梁精舎
　　得迳琳琅丛憩席烟霞宇遥吟目空濶俯畅意轩举江国既欣春呉云复不雨山鸟与山花争妍真静所五年瞬息间石梁自太古
　　春雨山房
　　江国今年雨恰好行春无碍每逢晴晩来细防凌空洒却喜山房善副名
　　武夷一曲精庐
　　岩根水绕阶除步廊曲折云疏拟议以成变化武夷一曲精庐
　　京师得雨志喜
　　南国优逢春雨时早因北省繋遐思欣闻同日京畿遍【三月十三日江浙优霑春雨今京师奏到同日得雨寸余近京州县有报霑三寸者】信递逾旬驿路驰地润得滋利已溥【去歳秋霖冬雪地脉实润寸余以及三寸足滋春耕政不期过多】农耕为要喜堪知齐郊豫野均霑否大吏佳音伫待之
　　燕子矶
　　峭壁挿长江孤鶱似飞燕西引幕府峦东接临沂巘【叶】翠迳入丹崖花木绘明绚春风三度经每因驻云防【叶】设险信无过天堑夫何患南朝凡几更临流发浩叹
　　逰观音山永济寺
　　縁壁飞楼铁鎻牵下临无地上惟天须弥海水依空住枣叶龙宫现偶然
　　题永济寺别室
　　逥廊曲折室三间峭壁当楹涧水潺不见闻声羣鸟呗无尘有色众花鬘何来俞骑兹逰刹只合枯僧此闭关纷跪阇黎迎跸路惜他顿置半朝闲
　　驻跸江宁叠旧作韵
　　寰中可数建邦区观胜应教翠跸纡山带江襟诚剧地家弦户诵久名都上逰虽逊闗兮洛偏处【上声】犹赢杭与苏守以金汤终在徳每怀殷鉴敬惶俱
　　赐安徽巡抚托庸
　　连疆来接驾咨政引同舟共济义应绎勤宣业可修老看身益壮人实食无浮虹宿被灾地钦哉善恤赒
　　赐安徽学政刘星炜
　　每读菁莪什渇然思育贤伊谁与我共造士得卿肩底借燃犀照应如冰镜悬观风要达隐讵止在文铨
　　赋得江汉朝宗【得宗字八韵试江南士子题】
　　岷山滥觞泛嶓冢象天淙三澨峡流过九江川气冲入南垂禹迹防北带尧封是渎首羣渎朝宗惟地宗藏精在箕斗戢浪息蛟龙来往济商旅耕桑利士农海门滙知近泽国势观重归极保皇极吾滋絜矩恭
　　青溪曲三首
　　春水溶溶碧镜春烟嬝嬝轻丝逰目青溪一曲不舟也觉便宜
　　栁緑笼隄欲暗桃红照水犹妍桥上曽留笛步桓伊遗韵悠然
　　流经旧内逶迤青蒲白芷差差所胜当年何事未汚腻粉残脂
　　谒明太祖陵
　　嬗谢都闗
　　天运乗攘除非自本朝兴代为翦逆当方革岂是因危致允升常禁里民阑采木还教卫户谨巡陵省方近抚前王迹殷鉴惟怀惕倍増
　　灵谷寺
　　蒋山开善寺移置得兹名一切有为法本来无定评闲花明柰苑真树防只城偶读前题句不牵今昔情
　　阅武
