<!-- { "loadSidebar": true } -->
　　歩辇循东岸墙门近以便假山罗古柏是为淑清院每来必先至每至必息宴宁惟名义佳真觉精神忭春意淑而清岂在芳华灿
　　题素尚斋
　　太湖石堆山久假真成古松柏几百年径曲笼巇阻寻胜造岩斋寜辞劳歩武济胜亦在兹素尚投水乳志恬趣斯永拈毫无藻语
　　賔竹室
　　如箦庭前猗翠筠声弹清瑟影龙鳞若论有节方君子可不延为座上賔
　　鉴古堂
　　架间插缥缃鉴古得名堂讵止资博览于焉示大防沈思方识趣切已益知蘉独是少余暇无能枕葄长
　　懐逺斋
　　方寸不为小万里讵云遥何须称芥纳至理原自昭书斋才防楹寰区量可包懐逺向所题非为【去声】揽景撩百世筹永图兆姓思艰劳循名欲责实吾宁徒逰遨
　　虗白室
　　石笏丛中文室幽纸窗棐几小凭逰拟询庄叟知虗白何事南华有语留
　　惇叙殿有感
　　殿本名纯一斋以宴宗室于此移其额于西室而名此
　　丙寅此开宴旧殿易新名敬述
　　皇祖事用聨九族情尧亲思典载禹拜缅谟诚欲再不忍举其如多变更【朕叔辈及两弟皆即世故不忍重举是典】
　　题澄懐堂
　　祭罢更衣取路便南台一帯小留连晓餐后阅奏章屡军务遥筹引席前【是日御此堂召军机大臣降防勅金川军务】堂曰澄懐澄岂易心期励政励无偏首春覕眼仲春至益切时膏润大田
　　遐瞩楼口号
　　拾级髙楼体似鶱骋懐游目愓然存金川擘画方萦念遐瞩由来岂易言
　　纯一斋
　　书斋额纯一其义当三复一乃无杂念纯则鲜私欲往来苟憧憧朋从斯隠防已躬且难修民物其奚牧至训示意深【题额　　皇祖御笔也】恒恐斯言辱
　　听鸿楼
　　春波融太液回鴈正髙飞落浦琴攫醳【琴谱有平沙落雁之曲】书空字是非余音鸣未断倾耳听犹微来往宁辞屡天行早识防
　　过御河桥遂至悦心殿
　　蒇祭犹当居禁林经筵明日仲春临御园旋跸咨安适一宿先驰
　　膝下心
　　防政畴咨暇有余液池西岸度轻舆冰消春水呈溶防鳬雁乗波乐莫如
　　迤逦金鼇玉蝀桥【御河桥两岸牌坊扁名】向东北转路非遥至元万歳明琼岛名异山同秀相【入声】招
　　乔柯低榦鬰林岑岩殿轩庨憇悦心虽是悦心寜易悦正当即景盼春隂
　　蟠青室
　　户外岂无山四时色弗同室里包石磴蟠青恒在中嶻嶭底借多磊砢趣不穷洗心退藏宻羲经示贯通
　　古遗堂
　　山阳迤逦到山隂石洞防岈歩入湥理境由来鲜穷尽古堂宛在閟嵚岑竒幽未许画图缋至静雅宜诗句吟岂不元明阅风月朅思遗者一闗心
　　巢云室
　　春隂琼岛乆传景朴室巢云新与名寕不重儓袭旧典为希肤寸利春耕数峯才羃看如晦几片旋飞复放晴将谓豫逰适清暇无端惹绪越怦怦
　　防雪【二月初三日】
　　卓午始生云傍晚乃霏雪适来游琼岛春隂诚应节时疎复时宻翦水花聨缀初犹融入地渐遂积成屑夜衾不忍眠问至二更彻旋报同云散寸余铺素洁人称蠁昭【是日祭　社稷坛】我益惭惶切
　　御制诗四集巻二
　　钦定四库全书
　　御制诗四集卷三
　　古今体一百四十五首【壬辰三】
　　春仲经筵
　　撰良广殿御光春记语易文衍绎频欲拟渐摩先率性以言辅相輙忧民【是日进讲中庸修道之谓教易经辅相天地之宜】惜阴强勉功不息隔岁亲行日又新【庚寅御经筵后惟辛夘春以恭奉　　皇太后东巡举行暂隔一年】敢谓长【上声】年疎典学卫公抑戒义犹醇
　　经筵毕遂回御园恭问
　　皇太后安郊外揽景之作
　　经筵礼毕切询
　　安郊外春光次第看嫩緑回麰畦畔茁轻黄染栁路傍攒霁开西岭浮烟景素积青郊酿薄寒润则不无霑则欠只因生惜那因欢
　　御园泛舟
　　四日彤宫宿一春水开轻舆驻岸侧画舫候河隈凫鴈浮波漾楼台倒影来时光真不让忨愒若为哉
　　蓬岛瑶台
　　蓬岛瑶台福海中【蓬岛瑶台圆明围四十景之一福海亦旧名也】往来只借舟相通昨近冰脆鱼陟负拕床弗可舟艰冲还宫四日倐瞥眼再来春水呈溶溶鸣榔直到镜中阁【台南门也】回看画舫浮云空若台若榭皆熟境庭松峙翠盆花红不如可望不可即引人企思翻无穷
　　畅襟楼
　　拾级上书楼新波眼底浮茁犹勒蒲芷浴已下凫鸥菱格斜窻展栁丝逺岸柔须防襟畅耳难忘是先忧
　　熙春园
　　复道过楼门熙春别一园韶开新景鬯岁乆古柯存蠛蠓飞知候莓苔吐趂暄每来瞻
　　圣藻【园中轩堂有皇祖御笔】
　　垂训示心源
　　松簧馆
　　盖影阴森覆绮寮无风亦飒飒萧萧我来听与他人异曰在征招与角招
　　德生轩
　　羲经称大德生物始惟春一气流行贯四时来往循芳菲虽有待槖籥被无垠切已于何在勗哉守位仁
　　对云楼
　　松郁苍云云对楼不风恒自谡飕飗分明四季常拾级据榻居然有独秋
　　藻德居
　　轩榭近临池渫然水监披楶栌虽未餙斧藻可因思其必在德矣吾惟是勉之如何栁子厚只识要修辞
　　竹浄室
　　倚槛真看竹浄时叶黄飒沓欲辞枝江南春笋恰来贡地道有宜有不宜
　　回如园题敦素堂
　　回舆咫尺即如园喜有书堂池上存冻解平铺新水碧波摇返照旅楹翻辞窻树影阴犹惜欹案芸编古尚论融冱虽看形色异诚然于素总相敦
　　静虚斋
　　温暾旭影防明窻放蕋盆梅馥古桩领妙无过虚且静憧憧到此亦应降
　　明漪楼即景
　　犹思前月一凭临冰镜呈来波影沈亦自皎然堪悦目所嫌凝若鲜开襟心澄何必不波好景谧偏宜有象寻恰似收将诗趣在分明今日待摅吟
　　挹泉榭
　　高流引墙外出峡便如泉乳窦明知假珠帘宛看悬囘囘萦榭畔落落歴窻前一切惟名象挹斯契幻然
　　晴望楼口号
　　前朝微雪先微雨今日忽阴时忽晴偶上高楼聊纵望并无佳绪只怦怦
　　映清斋
　　回廊弯似弓斋阁据当中三面全临水八窻迥俯空近遥相【去声】一合上下影相【平声】同心境于何覔光光映镜铜
　　益思堂
　　心思谁则无亦欲求所益益实非一端善恶各殊迹益德斯为善益私恶难革设曰何以利损下更成厄絜矩率箴规讵宁漫顔额
　　题夏珪西湖栁艇图
　　南屛山北涌金西栁色波光望欲迷最是向年得句处緑阴十里白沙堤
　　或坐肩舆或泛船西湖春色耐逰沿牵怀不为【去声】溪山好亲爱民情在眼前
　　题孙克花卉册
　　桃花
　　一般设色红兼緑逺异徐黄刻画工却得瑞仙本面目轩轩霞举笑东风
　　宣石菖蒲
　　甆盆贮水矗宣石围植菖蒲九节青谁诘医师引年法居然乃欲进豨苓
　　栀子
　　色旣絶尘香复柔石栏瓦缶自风流但栀花未栀其貌那愧文嗤栁栁州
　　西府海棠
　　体格幽闲态自佳撩人春色照庭阶飘然仍是齐梁韵合着防军谢朓怀
　　朱竹
　　青牛为石朱为竹便与寻常意匠殊似傲山樵夸笔法果真铁网得瑚【玉防画竹石有题铁瑚者今入内府】
　　辛夷
　　玉兰花白辛夷紫紫者无香白者香底事斯偏称木笔【辛夷本名木笔而诗人有以咏玉兰者向题玉兰曾有却以诗人称木笔侵寻夺席笑辛夷之句然玉兰寄枝用辛夷未尝不可通称也】幸因作坞辋川王
　　木芙蓉
　　原来草本却称木为【去声】是欲殊水里花弄影拒霜秋岸上清标亦未大相差
　　梅
　　暗香细细影疎疎不逞昌如只淡如看到去情得神处伊人真是雪为居【克号雪居】
　　陜甘总督文绶奏新疆屯田诗以志事
　　汉代嘉充国屯田称便始尔时实防边多有戒心矣今日亦屯田事乃异乎彼西域平定后疆辟二万里地既无争战土复甚丰美雪山引沟渠水旱均足恃耕作虽已兴地尚有遗利【叶】督臣欲招垦条奏其事体【陜甘总督文绶奏新疆沃野绵延二万余里屯田虽已广闻而余地尚多必须广为招徕使地无弃壤民无遗利因条具五事一招新疆商贾佣工之人就近认垦以省资送一指明新疆地名道里情形晓谕户民以期乐从一嘉峪闗请每日辰开酉闭以便商民一乌鲁木齐大路数丈请修治寛濶以利行旅一安西沟渠应疏濬畅流以益灌溉皆为经久要务下大学士九卿集议施行】甘省地既瘠新疆利堪指去歉就乐土可广兴耕耔因忆定伊犁树碑言大防初谓计未得【戊寅秋为后勒铭伊犁之碑有屯种万里之外又未可谓计之得也云云波时屯政甫兴尚未能必其行之有效且恐无识者或因以滋议今耕屯日广歳获丰盈而待垦之壤沃衍有余设法招徕使甘省地瘠贫民趋利向往乐业安居尤为一举两得是皆　　上天鉴佑贻美利而释羣疑实始念所未敢期必者也】何期忽有此额手谢
　　天恩帲幪锡厚庶几免指摘讵敢称欣喜
　　诣畅春园问
　　皇太后安遂启跸往盘山之作
　　仲月省耕典着经出应必告谒
　　慈宁往还十二日为度
　　康健八旬年祝龄御马依然一身便易舆亦复众言聼【是日御马行廿里过中营遂易舆】汤泉别较盘山久纡跸因教信宿停
　　麦色
　　今岁春颇寒昨迩方囘暖数日未出郊乍见緑塍满新颖擢菁葱离披已不短去秋霖潦积湿润连近逺伏麦资发生早麰并易垦乃悟向望雪欲速徒愁懑一弊亦一利
　　鸿钧恩易简
　　驻跸汤泉行宫作
　　春月宜巡跸观耕行令便非遥无里堪驻有温泉浴徳绎精义濯清守妙诠三年弹指顷沼馆只依然
　　潄琼室
　　石髄淙暄波涌出如汤熟益人同功德每来必沐浴弹冠与振衣三闾语义足虽然或异焉大宝箴曾读察察以为明斯岂苍生福
　　温泉行
　　温泉实擅地灵竒暖溜暄波谁所为或云流黄孕泽府延龄愈疾功用资温泉之上行宫搆华不伤奢朴不陋庭前种树将百年山亦非骊岭非绣十嵗之中一再来无过信宿前驱催林丞脩葺守空馆嗑然笑此胡为哉
　　随安室
　　随安室是旧书斋佳处题檐数典皆昔易【去声】今难言已屡风移俗易【入声】动成乖后仁必世期犹过顺则惟民志未谐壁勒前诗吟一再不须人议自慙怀
　　咏鹤
　　一双官鹤立琳池待饲长鸣似诉饥因忆吾民灾馑后向隅求赈岂周知
　　一峰亭
　　平地涌一峰虽卑亦荦嶨小亭冠其上独立耸岳岳天然自殊胜造作终握齱譬之读诗集岛瘦郊寒若神仙自有骨俗子安可学
　　敦素斋
　　古斋临碧溪敦素仰
　　尧题
　　示训诚谆矣推行益恧兮化民德先惭【去声】敷教礼难齐岂不唐虞企其如世降低
　　腊梅
　　腊梅野种【去声】到春开磬口黄香傍水隈折取一枝胆甁供相观都不负斯来
　　澜碧轩
　　温泉原弗冻况是仲春时映日为澄照因风作碧漪气暄蒲早茁岸近栁偏垂鱼跃汤中乐习安付不知
　　晚坐言怀
　　已丑滇南曾用兵元臣亲饯祃旗征不堪契濶频握手爰借游观一散情【已丑二月遣大学士公傅恒赴滇经略军务饯行后惓念不置因幸盘山散闷首顿亦驻此地倐经三载存殁之惑不能已也】谁识归翻成永别斯重至宛忆前行离宫晚坐消清漏感慨无端触绪生
　　郊行四首
　　行馆无过里强吉行弗借特怱忙传餐视事循常例【是日五鼔军营奏章至降旨裁酌机宜毕然后启行】啓跸金乌拂曙光
