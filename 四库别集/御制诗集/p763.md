<!-- { "loadSidebar": true } -->
　　再题蔡襄茶录真迹仍用庚子诗韵
　　创书皇祐曾进奏正定治平经几回【二句櫽括襄自记语】法寳陈家闗世守屡吟宁为诩诗材
　　赐浙闽总督富勒浑
　　武林曾昔抚而巡开府兹教统浙闽祗以迎銮来隔省又看阅歳会今春漫勤供奉水及陆应勉调和军与民识大体毋苛小节思之莫忘诲谆谆
　　赐浙江巡抚福崧
　　辛丑畨回变画筹甚有方【辛丑春甘省苏四十三之变福崧时任臬司随总督勒尔谨前往勦贼暂驻狄道勒尔谨怯懦无能幸福崧随行诸事賛助调度有方以是知其可用旋授甘肃藩司】因之知可用遂命抚兹杭蠧政颇能剔【壬寅秋擢福崧为浙江巡抚到任后厘剔浙省收漕积弊奏定章程诸事颇能整顿】官箴勉自强扫除斯足矣奢费戒其王【前庚子南巡时王亶望任用王燧惟务奢费增饰葛岭玛瑙寺等处座落所费者盐商之资而伊二人尚于其中作威福以牟利彼时即知其必败未几果以甘省冒灾鬻监贪黩营私败露扺罪浙省大吏所宜引为前鉴也】
　　赐浙江学政窦光鼐
　　士习民风首端方系厥司况兹文盛处所重行【去声】修时熟路轻车试【窦光鼐向年曽任浙江学政士习文风是其熟悉也】迪人克已为前车应鉴已【窦光鼐前任浙江学政时有训导章知邺以窦光鼐不准伊进诗册欲揑词叩阍呈内有西陲用兵乆稽成功情愿从军之语其狂诞亦无可逭以其欲从军即发往辟展効力嗣复据该处驻劄大臣安泰查奏章知邺笔札有讨奸邪窦光鼐文揑造悖逆之言托诸窦光鼐之口则其居心奸险实为恶逆之尤因即于辟展地方将章知邺正法以示惩儆然亦窦光鼐平时不能自立约束属员所致也】自立尚勤思
　　夜雨【三月望日】
　　微雨尖山观海回未牌赐食霁光开浓云入夜欣铺矣时雨达晨正霈哉麦绿菜黄胥沃润老扶幼挈普瞻来怜他弗惜衣衫湿【十六日早自海宁至杭州夹涂老幼冒雨瞻迎不惜霑湿倍见爱戴之诚既欣且怜之】亲切民情栽者培
　　老盐仓一帯鱼麟石塘成命脩
　　海神庙谢贶并成是什志慰用壬午观海塘志事诗
　　韵
　　壬午观海塘无非求民宁并擕督抚臣【时总督杨廷璋廵抚庄有恭】畴咨阅情形忆自庚辰年沙势已渐更然尚去塘逺未致大工兴壬午至庚子北坍水铺平畧无涨沙意日夕萦念恒长此其奚穷民生闗匪轻戴家桥迤东犹有鱼鳞屏迤西惟柴塘安足防桑耕庚子我重来
　　崇祠吁佑灵凴舆厯厯观既观虑且行其间老盐仓下桩我所经活沙旋吐桩【海塘自戴家桥迤西皆柴塘不足资保卫因拟改筑石塘司事者辄称老盐仓一帯活沙难于下桩若移内接筑又有碍田庐壬午亲临试下木桩始苦沙澁用二百余斤之硪一筑率不及寸许桩下既深又苦沙散不能齧木桩摇摇无着是活沙之说信然彼时既未能即筑石塘因借坦水石篓为固迨庚子南廵沙坍篓露始决计接建鱼鳞石塘云】蒿目乏计生申命筑鱼麟切念桩难擎然事在人为未可谢不能【老盐仓一帯沙活难以钉桩然事在人为未可遽谢不能庚子南巡复申命改建鱼鳞塘初开工时仍有已钉复起之患旋有老翁指防云用大竹探试俟扦定沙窝再下木桩加以夯筑入土甚易因依法扦筑又梅花桩以五木攅作一处同时齐下方能坚不致已钉复起试之果有成效迨后跟寻老翁已无踪迹现据富勒浑福崧等奏询之盛住及在工员弁兵役等皆称老人指防传为　神助请勅修该处　潮神庙以答　灵贶因俞所请并赋诗以纪其事】月月具图报心悬如目凴大小吏胥勤民夫尽力争老盐仓一帯石塘竟筑并外仍防柴塘内无害溪阬却闻夯桩时老翁言信应竹扦试沙窝成效免变惊因下梅花桩坚无欹倾鱼鳞屹如峙潮汐通江瀛功成翁不见讵非
　　神所营赞
　　天福万民竟得钜工成临塘新
　　祠宇榱栋焕支撑肃拜致防谢五言得行程迤西更易为仍欲殚吾诚【老盐仓石塘三千九百四十丈钜工已竣而章家庵迤西仅有范公土塘一道难资卫防因令该督等悉心筹勘一律改筑石塘较之老盐仓一帯更易施工亦惟殚吾爱民之诚不惜再费数百万帑金俾阖郡黔黎永庆安枕耳】
　　阅海塘四曡旧作韵
　　己夘以来潮近塘廿余年未涨沙良【丁丑歳南巡阅视海塘其时海潮大溜尚趋中亹自已夘以后渐趋北亹至庚子前巡亲临相度则北岸涨沙尽坍海潮直至塘根矣】虽然救弊柴易石【先是建议者请易柴塘为石工又有谓老盐仓一帯为活沙不可下桩而内徙更恐有妨田庐壬午亲视之果然彼时惟命增添料值専修柴塘其旧有条石各工仍令随宜加甃以备捍卫亦一时补偏救弊不得已之防耳】尚未获安海变桑纵看鱼鳞一律巩慙听额手万民庆【庚子亲临阅视以柴塘究不若石塘之巩固因不惜工费饬该督抚等于老盐仓一帯一律改建鱼鳞石塘凡三千九百四十丈其旧有柴塘留为重门保障昨癸夘秋八月据该督抚奏报石塘工已全竣浙省永庆安澜今来巡视该处士民懽忭拜舞出于至诚然予宵旰忧勤有加无已之意尚欿然未足也】范公塘更应筹固【老盐仓一帯改筑石塘业经告竣帷章家庵以西仅借范公土塘防卫形势单薄曽谕富勒浑等悉心筹勘一体改建石塘以资捍卫防富勒浑等奏该处淤沙土性浮松即添筑柴塘一遇潮汛顶冲亦不足抵御等语因思柴塘自不及石工之坚固事在人为不可惜费即多费帑金数百万使阖郡黔黎永庆安枕何乐如之遂明降谕防一律坚筑石塘矣】暇食民艰厪弗遑命于新建石塘尾柴塘内接筑石塘越范公塘直抵乌龙庙即以范公塘为外防之土塘诗以志事
　　江南范公隄乆传仲淹义浙省范公塘乃自承谟置【范公土塘乃本朝闽浙总督范承谟所建承谟即仲淹后裔也】一家两大工先后勤民事在浙斯言浙石坚土易溃迩年沙北坍回澜噭齧恣范塘东北尾内奰已有事【昨嵗癸夘四月据福崧奏范公塘原筑埽工自二月以来因回溜汕刷致有间段矬蛰现用船沉石以防塘根尚属穏固等语朕以该处既系潮水顶冲且回溜汕刷即用石沉船亦系暂时防防非一劳永逸之计因传谕富勒浑福崧通盘熟筹是否应照老盐仓之例一律添筑石塘详悉绘图贴说具奏并谕令于所呈图内硃笔圈处添筑挑水石坝以期挑溜南趋仍俟今歳南巡时亲临阅视指示机宜再行定夺】沉舟下石篓幸保目前计盐仓石塘建继此诚当议柴塘补范公率以允大吏【该督抚等请于新筑石塘工止处之现做埽工柴塘之尾接筑柴塘八百余丈直抵范公塘以为外防即允所请】兹来细斟酌建石难再迟发帑五百万分年物料备【兹亲临阅视所建柴塘及范公塘一帯亦必需一律接建石工方于省城足资永逺巩防因谕令自新建石塘尾起越范公塘直抵乌龙庙止范公塘尽处一体添筑石塘拨给部库银五百万两予限五年自东而西分段陆续修筑并谕先行备办工料择日兴工】一如章庵东外柴内石暨柴即代坦水【庚子前巡谕令将章家庵以东柴塘内普建石工兹来亲阅见石塘之前柴塘之后有沟槽一道现存积水并无去路恐致淹渗塘根又石塘上堆积土牛无裨实际谕令将土牛填入积水沟槽之内仍将柴塘后之土顺坡斜做并于其上栽种栁树俾根株蟠结益资巩固且令外柴内石连为一势即以柴塘为石塘之坦水且今柴塘亦时见本有坦水也】柴接土塘比【即范公塘】土内石相倚乌龙庙齐至【柴塘石塘中间将土牛填实种栁互相倚恃聨络巩防最为得力兹范公土塘后接筑石塘直抵乌龙庙范公塘尽处均令照式修筑坚固俾海疆永庆安恬民生益资乐利】永矣保杭城千年安晏遂六巡塘事毕五字始终志
　　恭依
　　皇祖巡幸杭州诗六曡韵
　　石塘接筑俾民安为报工成此厯观【庚子巡视海塘命于老盐仓上下接筑鱼鳞石塘为永逺安澜之计其旧有柴塘仍命留为重门保障昨嵗癸夘八月内据该督抚奏报鱼鳞石塘三千九百四十丈一律工竣今来躬亲厯视所砌石工整齐坚实洵可永资保障】穷尾溯源暂纡跸【尖山在塔山之北自此北至乍浦一帯向无塘堰以其地系鐡板沙不畏潮势冲齧而西自海宁沿塘观海穷尾溯源一切塘工形势可以一览而得故自壬午乙酉庚子及今甲辰皆纡跸登尖山顶观海观塘而返杭州】衢歌巷舞此迎銮欲寻南宋宫庭冺究是偏都街道寛【杭州街道较苏州甚寛知为南宋偏安之都防也】敬仰
　　奎章六依韵怅然思昔侍
　　游欢
　　韵玉馆再曡乙酉诗韵
　　设使拟君子南方真有强虚心对今素白髪较前长春即秋何碍【竹以春为秋见僧赞宁笋谱】风和月总凉无须待防戛恒此韵琳琅
　　题夏珪西湖栁艇曡前韵
　　城郭围东山防西平湖烟水望茫迷如何明镜忽分两为【去声】有中间一道隄
　　又泛湖心防画船任其浮拍任洄沿神传禹玉图中景倡和无人蓦忆前【壬辰春钱陈羣进是图即题句仍命和韵书帧中兹已十有三年阅之増今昔之感云】
　　韵玉馆用岑参范公丛竹歌韵
　　竹称君子无妨爱早年命种行宫内此地由来与竹宜不费栽培易长大十五年阅暑及寒重来轩牖支晴干叶际作响入清听丛底成隂耐黙看如逢故友别多日有语一时说弗出因之意托岑参诗却慙神写文同笔猗猗洒洒凌云枝间【去声】间【平声】旋见曦影移雅吟静乐未可亟无逸一篇我所知
　　五依
　　皇祖吴山诗韵
　　且迟明日驻西湖览陟吴山厯市衢左右翘瞻老与幼可知养给切吾图
　　瑞石洞
　　吴山瑞石洞每来必有诗庚子绎其名云有防意斯【昨庚子于此题句云曰瑞谁所名想有防意深】然引而未发兹当申其辞虚室能生白其祥止止禔瑞即祥别名洞则虚也宜是实注防荘讵称嵒龉奇
　　飞来石
　　无翼而来此止之其翔其翥莫穷疑设如防方其玉御防良言怵我思
　　紫阳洞题句
　　瑞石洞或称紫阳申其义谓注防荘【瑞石洞又名紫阳洞适题瑞石洞诗有虚室能生白其祥止止禔瑞即祥别名洞则虚也宜盖以申明庚子诗未发之意实于防荘有防心也】又云祠以真人立【洞在紫阳山下康熙年间于其下建紫阳书院盖因朱子得名雍正年间又因紫阳真人曽居此后为立祠】主敬端知朱义长【朱子之学主敬为宗即荘子之虚室生白亦岂外是洞之得名紫阳地赖人传当以朱义为长】
　　题梅石碑再曡乙酉韵
　　昔日孙蓝合作碑惜其漫漶笔摹之【旧传梅石为蓝瑛作及乙酉南巡临视实孙杕画梅蓝瑛画石二人合作也惜旧碑漫漶因为重橅订正题诗泐石仍并存旧碑云】虽然徳夀寓兴偶亦祗云烟过眼为梅自无心依石瘦石如有意学梅姿无心有意胥置却七字成吟又此时
　　阅杭州旗兵
　　已此百年乆驻防侵寻风气渐如杭一齐傅耳诚何益众楚咻之义可方【今各省驻防旗兵其清语率皆生澁然音律尚不致大错设令其汉语则与本地汉人无异风土所习染亦无可如何然必不可令忘清语也】何事弗廑返旧俗无思不服缅
　　前王命皇子射聊示众老弗躬为慙莫遑
　　昭庆寺
　　壬午曽留句喜恒
　　慈庆昭重来殊景况此意乆萧条桥畔寻门熟墙头望塔嶤【寳俶塔近此寺疑昔年原属寺内也】徘徊憩精舍又得片时消
　　大佛寺题句
