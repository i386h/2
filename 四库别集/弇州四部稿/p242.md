<!-- { "loadSidebar": true } -->
　　友人浮系呉郡王世贞再拜陨泪移书故宪使宗君子相吾与子相琳宫托宿风雨如晦鸣鸡絶袂不谓今者遂乖各天毎小展念五内摧磔记仆扶服奔难时得邮信将子相一札问仆难所从起今何状作何防宛转片语千致读之呜咽涕涔滛下也适防卒卒无南去之便因循报章今便己矣子相虽号就奄漠然而遗藻煜发英声踔踸仆遘祸属毛衔寃刺骨涂炭以来虽线息守魄而万念蹈子相如生不佞犹死则幽明之轨未岐抑塞之尚可暴也向仆爽鸠子相后至称僚寀杯酒然诺之好而己既当事贵人骤识贤者峻领藻镜衣襟荐绅三事以降莫匪还徃而仆方逡廵守刀笔败裘羸马甘其俛陋乃子相不鄙从前顾尚书所得敝帚恱之下榻论心断金称利使仆忘弃援上之诫厌射鳏居之操济南呉兴二三君子牵挽左右亦既斐然么麽诐侧之士谬意傅防吾党可以猎取浮名掩庇遂欲寻响而来聆声而去既戾厥望便生诤心以仆与子相为竒货卖之嗜者簧鼓牙舌指搐讳忌子相既不获安鳯池而仆之余浸径沿尊人沬血廻肠方寸虿螫欲逝不可在生无术试为子相数辛丙中故五六年仆南使子相移告半之实得三年耳休沐之夜率相过从击鲜酿醇刻烛命题赋就辄吟吟罢辄饮饮过辄醉鼔掌掀眉谈究古曩比兴所繇之防上下数百千嵗污隆之调角胜自贤徃徃移丙连五无复知旦坐是竒声不得尽閟时时有闻人间然未尝与子相只语及长安中人事也毋论子相慎宻雅重仆即狂不检独不念家大人出没荆棘为于垣累乎且为文章不已其效能使智者妬愚者厌弱者献谗力者出防大抵势当然耳其所以乃在慕同调薄异已疎易亲贱隃贵少加长增敖益惰遗落富势脱疎寒暄亲防麯蘖倦罢礼数此数者仆不幸与子相间有之彼长安人事大小如蠛蠓之度大空何挂吾子相目也今谓吾党日夜簸唇颊非刺长短不亦缪悖大寃哉至又谓仆与子相尝为文哭竹书姓名人以耸动大臣令甘心我记其人自防辟后不佞窃以国家于法已尽矣念居平逰好腊肉絮酒一力助掩长揖而退当寛大显信之朝即扈辄脂习可免提汤同日之诛足矣岂有形之翰墨以干大僇者哉子相之于斯人固未半面也今者谓文出仆又谓出子相谓出仆也者阳为子相也者谓出子相也者阳为仆也者其阳为二人觧也是不欲吾二人一存也于乎令吾身当之易耳而以中吾尊人哉仆虽存故不如子相也且仆年少不更练误録有司肉血躁热气志衡厉毎多籍康嗜醉之癖而负斶斗抗名之敖间懐傅班投笔之志自庚戌变后尊人忽被非常之命洊治兵革仆虞深巢幕过自惩刈跬武山岳揺吻鳞尾功名二端等之啖蜡第令太宰御史考吏时称有不谨王生削职于计遂矣何图青蝇之巧变白为黒迅霆之滥击蛰逮株仆不惮左手奉尺牍右手握欧刀于北阙之下所以拜跪乞哀延旦夕之息者冀日月之廻照而雷雨之有时愤激暴伉非有益于生存故也事本末独子相知之仆吞声久矣不敢白之地上白之地下耳嗟乎子相仆独何心苟住世间不记单阏之嵗西邸中语耳子相谓仆夜梦黄衣而牒者云云吾不复能久矣仆梦亦如是因相与诧叹惋然久之笑曰彼真以为能死余耶即使蜍李志虽至今生存何益也子相梦既以稍稍讐何独难仆哉德甫来言子相则不能无王融中郎恨作此寂寂竟鬰拂酿病审尔子相不亦明珠抵鹊也居又闻子相之夫人当得报投井几絶救之乃觧子相宁能恝然逝也若妇竒妬未有子痛哉吾为歌三章诗近体二章其所欲吐而不敢者固不啻是兹与子相约异日冀得沐恩赦奉家大人南还以菽水之间当徒歩哭子于邗沟之隂所著书籍汰次其事与于鳞序而传之脱不讳亦欲子相治一容膝之室泉台傍待我也仆与子相朝司命君诘所以拮据我軰之故彼而神也其宁无腼顔而枝辞也








　　弇州四部稿巻一百十九
　　钦定四库全书
　　弇州四部稿巻一百二十
　　明　王世贞　撰
　　文部
　　书牍三十一首
　　余德甫
　　弟自前嵗附一书足下輙得疻痏疾几死久之昨春有天子诏匍匐与家弟北上留滞国门之外至秋始得从昭雪追唯畴曩但有感痛耳归理书室得足下手教满纸及拜雅贶新诗已入无漏境界令人且读且赏嵗杪与于鳞谈足下诗视燕中时隔一大刼知萋斐之軰助足下不少矣闻复为冦憎且有祝融之变造物者何意幸老鐡尚在不足多惜不才踪迹误玷山公启事中然此生断无出理坐卧万巻作老蠧鱼此饕何似食大官膳单舫防屐放浪湖山间何似车尘马足旦暮蹑屣慈闱问顔色何似候光范门非足下不敢道也用晦句意时自超胜与足下倡和良佳然渠一瓣香竟落何所湏足下为拈破徐氏人去迫种种所欲言付之乌有奈何扇头诗亦出草次不足存也明卿三折肱知为良医政恐仕宦不止执虎子耳子与贫然客日益进余不悉
　　又
　　用晦所使人至得足下书叙致缕缕且为先君子哀些挽歌情文备极时仆襄事甫毕还越而有晋臬之除以嵗告墓取奏之栢间神飚格磔痛复新矣寄来近集翩翩有厯下风而老语时自健用晦骎骎欲度骅骝前豫章斗文不在于莫令人快赏何极芙蓉社稿已为作序并奉酬二首湖上草堂一首试读之何如郢匠之斤也仆久絶意世路而为造物者所强复就羁靮虽一再迁觉景象不大佳也上书纳告为归耕计矣子与白首银艾足下差得金紫明卿屈膝又足下抱膝时也肯以彼易此否比苦舍弟北上百冗如猬而乞文者踵接出毛孔间语应之极不有致行年四十五髪强半白右辅忽堕其一仕宦不止车生耳思之令人悚然
　　又
　　昨内戚中有郁教谕者附一书新刻足下不至浮沉否涓人来得手教累纸具悉近况幽忧之躯不能奋飞渡大江揖足下匡庐五老间政当于梁月想像顔色耳徐吴二生作万里外人于鳞遂成隔天昨年有李翰林维桢者赠一同人诗云中原七子已无多诵之毛髪悚然竟尔成防所刻芙蓉社吟稿声应録即吾二三兄弟只语无遗失者足下诚一片有心人也于鳞全集凡三十巻梓之期来春三月内完足下可多致侧理为刷几部并及豫章诸王孙好事者见和大咏悲怆用壮令不佞便欲击唾壶然至千里之念则久耗磨之矣二章奉酬来雅并薄有书刻之类以佐邺架幸赐麾纳用晦有东下意果尔当为扫一石小祗园也然不虞湿束宗正条否
　　又【兼寄顺甫】
　　昨有一启附顺甫兄计已彻览矣贤王开馆兰台以全楚史见属二君子何必减左史倚相宋大夫班管余泚挥洒篇什令三湘九疑增色健羡健羡第此事全頼伯玊握牛耳今复内拜恐诸君遂成参差且淳父前郤币仲蔚复滞行公瑕亦在踯躅慨然徃者独嘉则耳虽仅西南一方而上下千古私心虑之不肖少时闻顔亳州作随志以为佳后得而读之殊不满人意且编年非体也近来青志稍可耳于鳞集已完梓可三十巻伯玊前许作序亦复以属明卿二兄有哀挽幸速寄来欲置巻后嘉则便附此不一
　　又
　　二陆生归得兄手教及鹅鲊之贶怳如面存佳句日新慰懐非一弟九月间买一舟泛太湖登两洞庭觉此身飘飖出尘世外归偶子与于胥门容鬓憔悴斗酒相劳已而甚怜之也词人百六无减于昔仅伯玊肖甫两君气差王然伯玊已不免齮龁矣足下与新例雅合苐阳乔甚众而中丞公长者少具眼恐不能防兄于骊黄之表然大江以西有操千古物外权者似亦不在长安冠盖间也二陆生沾沾御李复感推食之惠以为眼中无此人纵忤桓大司马不恤也扇头之作故颛及此亮之亮之张元春者吾小友也从思伯防岭南毋论思伯雅士元春画品在徴仲叔寳雁行书法亦精工足下试目之便一日千里矣日苦文债填委草不及悉况丈为致声欲作一诗寄之尚未成也
　　又
　　邸使来得所寄书及读新诗感激用壮令人立发见须为太公立传不佞从子弟后职当效劳何至辱筐篚哉苐知足下欲重之聊拜赐耳拙笔不足以重太公复自媿也楚臬之补当事者似为塲屋见借不免一行以答其意事毕即当拂衣称五湖长耳邸使传行时太公防有霜露之恙想兹时已勿药肖甫干旄见存杯酒扬扢甚快但苦百城趋谒之吏波及衡荆更成扰扰儿軰又有婚事徴文人不减催租拟于伏中避暑金焦间吴楚不得而有足下以为何似作传日凡二十起始就一书亦五起武陵天台间人真堪妬也余不具
　　复肖甫
　　不肖行乞燕市中一奉顔色嗣后絶不闻问仅从徐子与得足下谪状之略而已目前有邮卒马生者来言遇足下颍上念及不肖语缕缕则知足下臬颍上己又云有新命视滇学政则足下又臬滇矣居无何而使者至以书与币来开椷读之叙致畴徃所不忍竟嗟乎肖甫足下以君奔命之身且有行色百冗猬起而犹能存沟壑故人胸臆间若此朋友之节犹未坠地也诸篇声调极佳已坐开元堂奥间仆近有论艺六巻自谓颇窥作者之蕴刻尚未完俟后陆提举任滇南当附览也陆子仆师也足下幸怜而视之如视仆也外又有好事者刻仆与于鳞徃复诗足下试一观之仆一立骨耳世好了不相闗小頼篇翰文寂寞送余晷先君子可以入土则有饰巾待瞑耳足下无以为念也不腆将逺臆并希鉴入谷永有言万里之外以身为本勉旃自爱
　　又
　　昨奉谒不能操豚肩斗酒一伸州民之敬而开府忘分循旧尽倾家酿俾嗣宗白眼隗俄于大将军侧偶乏颍考不见谯诃醒而内感且自惭也次日袁抑之太常复见挽醉卧剑池千顷云极思得江州卤薄耳承有东廵耗旦夕扫小祗园以待忽拜手札知且为皖城之行不唯此间泉石色阻公所留邢州小槽真珠能无啧啧望御耶此段或一月可竣尚不孤竹马公神略潜授枭逆授首上寛宵旰忝在交知不胜慰情所喻于鳞集序岂唯太冲托重之意亦自吴季子挂剑髙谊耳如以几务为累弟当勉尔效颦政恐不免唐突西子也别示云云不论当否世尚自有人
　　又
　　得足下书知按部近况许以旬间过我小祗园也泉石卉木至鸱夷赫蹏种种色动思御矣新诗雄丽宏放几欲槌碎黄鹤华发渐防天地老语又令人凄然相见无复它仅堪浮三雅销之耳拙篇不足效颦聊见奉要意第所谓延之五君者不可不自脱然也明卿逺相存吊故谊不落莫楚大泽去潢池非逺祝融又其郷人何无状乃尔耶世界缺防要不足多恠于鳞集序当如命苐恐遇识者谓不如牀头捉刀人乃真英雄也一笑一笑明卿寄来乐府觉过模拟不堪见大巫唯于鳞亦中之然时时作精诣有摩天自运之势承示真所谓有识不异人意也
　　又
　　弟以前月二十九日抵襄阳而是时孙中丞以其日走宜城仅一再相闻耳三日上代疏因发都下书得百函即欲遣信候足下而念无可使者谈蜀道难輙吐古乃拜郢陵还过均州武当鬰鬰若作眉间色以望日早发遂转入深山中沿洄汉江时寒水涸澄碧透底怪石竞出如象如马何啻百千舁人右囓趾水即左担时缥缈破云际忽降若堕深谷吾以为剑阁滟滪之险不过如是耳顾从者而唾何独畏讯张使君次日辟防延见吏民颇检积牍报诸镇书更不能一念寘足下遂以又次日遣信凡所欲告足下者具别纸足下日奉太君即无意人间世世固不能无意足下也郧城如斗大千峰牙距四防之江水流几席间亦一竒也苐老态嵗比甚声哑齿豁不堪吟啸又鲜适与为酒人者当复寻愽士行迳耳献嵗便五十后期转迫勉旃各自爱不腆一诗五扇及它机杼之余可以佐太君晨防者惟财纳为幸
　　吴峻伯
