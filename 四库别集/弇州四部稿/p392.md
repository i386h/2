<!-- { "loadSidebar": true } -->
　　明妃死时身一帝两单于不知塜头草为谁长不枯
　　防下琴
　　自脱厨中防残躯拟报恩如何山水调翻向董侯门
　　白门栁
　　仲冬白门栁维舟露梢影日暮乌不栖天空踏枝冷
　　郑樱桃
　　自尝郑樱桃百果不挂齿生憎防覔儿眼中复有耳
　　习家池
　　从他金兜鍪不博白接防季龙渡洛水夺汝习家池
　　玉镜台
　　老奴玉镜台安侬七寳镜奴自当奴心侬自怜侬命
　　解语花
　　比妾解语花忍笑问东风即令花解语难道得如侬
　　梁公赌裘
　　殿前集翠裘禠奴与奴着殿上武媚娘呼谁共谁博
　　戯赠朱生
　　小吏黄衣是雄谭白马非何如学方朔割肉诙谐归
　　其二
　　暑候平原侯跳丸方小说顷刻数千言斜阳尚林樾访呉登不值承见寄三絶句赋此为答
　　从此歩屧过呉均莫相避试看白板扉的应无鳯字
　　其二
　　蹈海惜珠沈归来偶溪涨忽见明月光居然开老蚌
　　其三
　　春来花鸟意父子各争新但啓柴门看人间大有人石丈拱辰抱西河之戚今闻后房有旦夕就馆者寄此祝之
　　忠义乡中晓充闾佳气新抱来应有志天上石麒麟
　　其二
　　多生父子縁一念恩情重为是顾非熊还应入熊梦
　　其三
　　庭前一枝玉庭表五色云莫轻襁中儿它年万石君
　　其四
　　去却掌中珠还从蚌中覔合浦作漳流精光夜如日入秋无事案头偶有纸笔随意輙书如风扫华不伦不理故曰杂题
　　事在名教中理在名教外事理两无渉于中得自在
　　其二
　　上智与狂愚俱能夺造化唯有中根人随缘作荣谢
　　其三
　　东林咫尺地陶然四方乐却笑柴桑翁断酒有何恶
　　其四
　　阿难纵强记何如周利槃伽陀无一句调息入泥丸
　　其五
　　快如久系人忽遘独角赦不作谢临川矫首白莲社
　　其六
　　一把茅盖头两盂陈脱粟笑杀顶生王到了不知足
　　其七
　　使我自识我何能遽如此我为知己生古为知己死
　　其八
　　阿母偶一来罗刹长伴汝何意晩对人神仙皆妄语
　　其九
　　千金蓄稚鼎万金买良药未必悬鹑子翻恋人间乐
　　其十
　　剑客学神仙十年不敢试除却小有天能无不平事
　　其十一
　　西有华胥国北有拘卢州那堪此中住耐可少时游
　　其十二
　　十三十八月清光濯毛髪眞境苟不亏从人指圆缺
　　其十三
　　秋声不解愁偶叶愁人意任使将愁来无愁与相会
　　其十四
　　黄鹄毋爱饱那怕人间网不夸羽翼长但夸天地广
　　其十五
　　大毁弥天来今生夙生事差胜买虗名尸居长抱愧
　　其十六
　　人生贵六尺借汝成不朽炼得身外身此身亦刍狗
　　其十七
　　鐡色阎摩门乃入昙谟最所以阿兰那空生独三昧
　　其十八
　　百幻葛孝先犹云拙用身我但皮肤尽湛然唯一眞
　　其十九
　　学士爱栽花花开笑老我何如郭四朝良常种五果
　　其二十
　　中黄恋世乐西域劳仙职快哉吕子华方台寄幽迹【吕公不居人间又不愿造位故云】
　　其二十一
　　天门无限好却莫忘人间度了众生后丹元才放闲
　　其二十二
　　火枣侑神梨金浆调玉醴但与许道士不与许长史
　　其二十三
　　昔有郭崇子誉讐愧讐死徳报固寛身直斯可以已
　　其二十四
　　调逹丈五身刼火烧不息一生无所为与佛作功徳
　　其二十五
　　赵州栢树子强半嫌人死脱得葛藤纒走入虀瓮里
　　其二十六
　　宗门伎俩尽支离作曹洞何似无心人棒渇两不用
　　其二十七
　　逹磨三遇毒夫岂流支意大道宁有町并行不相悖
　　其二十八
　　虽云却五辛叚食犹自寛要和禅悦味不在欢喜丸
　　其二十九
　　纵无香积饭不爱重思稻天浆但入唇人生何用饱
　　其三十
　　出家夙世縁抛官丈夫事合眼四十年裁能识吾弟






　　弇州续稿巻二十
　　钦定四库全书
　　弇州续稿巻二十一
　　明　王世贞　撰
　　诗部
　　五言絶句
　　为胡元瑞题緑萝馆二十咏
　　石屏
　　一夜防苍山入君读书舍芊眠白云色而亲在其下
　　琴
　　谁言广陵散便逐嵇生逝小作三日思归鸿然至
　　剑
　　叶叶双芙蓉半蚀土花碧乍可千嵗埋不借一夫力
　　书笥
　　一字少有余五车多不足七日暴君笥何如晒君腹
　　玉磬
　　濯濯泗濵玉泠泠时一拊门有荷蒉言汝心在千古
　　五岳图
　　自谒上元归不作向平想俨然病维摩阿閦在手掌
　　碁
　　欲知九枰胜来自孤山媪但赌宣城郡不赌谢公墅
　　胆缾
　　小小一军持时露春消息掷去色即空挿来空即色
　　笛
　　截彼君山竹谱作潇湘思他年遇阿猷不得夸身贵
　　茶灶
　　蟹眼犹未发雀舌已芬敷自炊还自啜不爱文君罏
　　螺杯
　　君房鹦鹉杯堪汝醉千日那似壶公壶易入还易出
　　琴石
　　防尔金颷过嘐然冰弦响彷佛百尺桐仍栽峄山上
　　博山罏
　　匡牀金博山上有鹧鸪斑轻飔约香雾袅袅上云鬟
　　麈尾
　　爱君两手色白于手中玉第深无诤义麈尾何必秃
　　羽扇
　　不愁秋气至弃置归箧中当时万里翮扶揺快秋风
　　芒屩
　　笑他阮宣子生平但蜡屐何似芒屩轻春原踏无迹
　　芙蓉帐
　　挑灯卷绡幕朶朶秋花眀怳如挈仙侣踏月芙蓉城
　　湘竹簟
　　玉臂展清辉轻纹熨柔翠不道香汗流道是湘君泪
　　胡牀
　　胡郎坐胡牀却发庾公兴冉冉南楼月徐徐破残暝
　　石枕
　　枕此支机石欲挹天冷无奈泥丸翁时时唤令醒
　　十一月弇园红梅盛开偶成
　　仲冬垅梅发繁英簇红霰过意百花魁翻疑百花殿
　　其二
　　大小两黄鹂公然吃花住顷刻布同云迷却来时路贻拱辰兄诗之来嵗为辛巳秋有传举丈夫子者再得四絶句
　　念无凌风翮啖汝洗儿果莫笑侬无功一字珠一颗
　　其二
　　去家不百里幽兰生郑谷即看入梦后荣庭尽芳玉
　　其三
　　抱儿谒先公了此宗祧寄赢得七尺躯别创千秋事
　　其四
　　人言此石丈磊块无润色我见重再拜中孕连城璧
　　赠松上人
　　为爱松名去覔松迹只在此松间觌面不相识
　　其二
　　偶步九里松忽闻清呗响不见讽经人声逗青松上
　　赠张五鹿三絶句【其门人为请】
　　屠生似北海睥睨一世士自过康成门手标通徳里【屠令制扁标其门曰贤者】
　　其二
　　授经何循循标行乃岳岳虽践五鹿称畴忍折其角
　　其三
　　若个是何汤老作受经生一当天子问推毂桓春卿和肖甫司马题旸徳大参东园五言絶句十首最景园
　　归仗日月余细割湖山胜未论帝释园人间许谁竝
　　团云径
　　白云滃作团回风吹不散截置一鉢中与作山僧饭
　　苍雪坞
　　团云变晴色古木郁苍苍未酬郢里倡且奏梁园觞
　　丛兰馆
　　幽馆寻欲迷頼尔同心引任是当门生欲锄还不认
　　挹华轩
　　水木旦夕华兹轩巧相挹为怜眉宇清不惜琴樽湿
　　爽然堂
　　披襟纳雄风咽如吸清冷主人不喜醉醉亦易为醒
　　专旭楼
　　当头一镜悬出没两轮疾为借山色来不作寻常日
　　飱英馆
　　人见黄菊开几见黄菊落欲得诗脾清摘英和露嚼
　　右军池
　　水是右军池人是右军裔白麻昨夜干黄庭榻来未
　　通华径
　　峭蒨青葱间所得亦已足忽转天地开锦绣匡山谷
　　题春雷出蛰图
　　一夜春雷发羣蛰自相语神龙岂不劳人间要霖雨
　　枝上小雀
　　尺鷃栖一枝粒粟俄已饱却笑垂天鹏饥飞何时了
　　蓼根蟹
　　唼喋红蓼根双螯利于手横行能几何终当堕人口余自庚辰来抱影昙靖不识城西水面者三载余矣癸未八月乃送张肖甫大司马九月送汪伯玉少司马十二月送陆与绳少宰甲申三月送吴明卿大参八月送李本宁大参贞吉与焉九月送欧桢伯虞部逺或泊清洋近亦关外而明卿独相蝉援遂抵昆之玉龙桥泊焉见者当骇传以为且破木义而不知是六君子皆生平故人张范之好而命千里嵇吕之驾恨不能泛一叶舟裹百日粮相从于五湖之涘何论木义也今吾已徙处深林而所谓故人者亦且尽矣闲居无事忾叹之余人成一絶以纪其事
　　送肖甫司马于清洋江口
　　其奈清洋口嘘为南北风已无官可免那不送羊公
　　再送伯玉至清洋口
　　三年洗情字一夕为君新欲忍临岐泪人间无此人
　　三送与绳至子
　　人笑嵇生嬾胡然送巨源归鸿君自看依旧入蘓门
　　四送明卿夜宿玉龙桥
　　为少柴桑客都令慧逺骄那知今夜月已过虎溪桥
　　五送本寜观潮南浦
　　箫鼓下江门江潮弄午喧怕题南浦字楚客易消魂
　　六送桢仲于城西关
　　请得葳钥踟蹰未忍还亦知谯鼓急片语万重山用前例送家弟敬美视闽中学然至北水关而止盖余已徙居乡故也
　　祖席何妨逺依然北水门信知情至处一步也消魂
　　即事
　　出语脍一世不受儿辈悦总为般若河雅无文士筏
　　其二
　　圣如薄伽梵狂如阿阇世顺逆虽有殊从儿得初地僧明智自吴明卿所来将谒海东补陀大士赠之得二首
　　汝从下雉来欲作补陀参风波了无际惟有天蔚蓝
　　其二
　　不知圆通老道塲在汝耳一夜海潮音我闻亦如是
　　约圃杂咏
　　媚清轩
　　緑篠媚清涟清涟媚緑篠水竹两相媚于中寄吾傲
　　玉鳞馆
　　夭矫五苍龙一夜化为玉欲乗向瑶池嬾不代吾足
　　烟鬟亭
　　暝色团一丘炊烟四无际如入法华境面面青螺髻
　　欣托庐
　　竹为众鸟欣庐亦吾所爱不作物我观彼此两无碍
　　适我轩
　　于我既已适于彼寜参差惟当慕落际我适彼不知送元驭阁老二十里桥同前例得一絶句
　　欲作男儿别将情强折磨更堪天上涙翻比世间多
　　弇园杂咏四十三首
　　清凉界
　　步屧修竹林银桥佛庐浄洒然忽清凉是境还非境
　　惹香迳
　　花气无不薫偏与红籹娆夜分乍觧衣宛是收香鸟
　　此君轩
　　不可无此君种得百千个试与较风流此君可无我
　　会心处
　　下有在藻鱼上有啅花雀厯厯如镜中时时与心约
　　玉兰台
　　谢庭凡几树羯末与封胡何似琅琊邸亭亭玉十株
　　误游磴
　　纵呼误游磴胜事无不真惟嫌入山客唤作出山人
　　香雪径
　　李白媚杨白浪夸春雪香除却江家女谁花可得当
　　饱山亭
　　客但憇此亭饱看山色足若更入山深寜知真面目
　　萃胜桥
　　镜收逺近观毂绾往来路至此即命觞徘徊不忍度
　　簮云峰
　　峰势若簮云云根何太低记得文登路如绵衬马蹄
　　突星瀬
　　五夜钟欲残羣星堕如雨化为瀬中石欲飞不得去
　　小龙湫
　　澄澄一水那得吐光怪山人七寸鉢尚有神龙在
　　千年菌
　　商山千年菌一朝化为石莫令鲍靓过截作中时食
　　白云障
　　茅山陶隠居自爱山云白莫言难赠君于今已成石
　　黒云堆
