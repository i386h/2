<!-- { "loadSidebar": true } -->
　　秋稔午继已连登实异常弗敢频纪笔恐涉好【去声】言祥奏函林儁达事因闗蜀疆川东及川北【川省自擒获首逆王三槐后川东仅余冷添禄一犯尚在开县祖师观窜踞其川北各首犯如冉文俦罗其清徐添徳李全髙均徳张汉潮等叠经官军截贼势已极穷蹙惟各首逆尚未全擒现在分窜苍溪阆中南江及渠县营山等处指日即当蒇事刻下各路官兵捜捕军粮最闗紧要全赖年谷丰收足资储备较之他省望嵗尤殷】弭贼需兵良军糈之所闗惟赖年丰穰通省幸有秋收成九分强【据四川布政使林儁奏成都重庆叙州龙安宁逺雅州嘉定七府睂州邛州泸州绵州酉阳达州六直州叙永一厅收成九分有余顺庆防州潼川三府茂州忠州二直州松潘一厅收成九分保宁府石砫理畨懋功三厅收成八分有余资州收成八分合计通省收成九分有余洵为上稔又据奏各路军粮起运陆续在途现届秋收粮价平减采买仓谷一百万石闾阎争先出粜实属有备无虞等语览奏为之慰幸】稽首叩天恩庶民获安康更切捷音来西南骋目望
　　孟冬还宫敬因重建乾清宫工成有作
　　昨嵗乾清值祝融纪年嘉庆匪乾隆【昨年孟冬二十一日乾清宫弗戒于火此事纪载应入于嘉庆二年惟子自丙辰授玺后并未退居宁夀宫仍在养心殿日勤训政事无钜细皆予自任之敬思　　上天垂戒诚以予仰邀　　洪贶践阼六十二年夀跻望九康强逢吉诸福备膺较之皇祖受　　眷尤为优厚未免欣喜过望是以　　昊慈于笃祜之中示以戒满之意予惟抚躬自责不以诿之子皇帝此实敬凛寅畏之诚详见昨年悔过诗及颁发勅防内】从来有应必有故不以责储惟责躬万户千门肯效侈【用汉未央宫事】复初如旧亦称崇重成枚实才旬月【自昨年孟冬至今年仲秋甫十阅月大工重建告成鸿规钜制一切复还旧观办理甚为妥速兹值进宫吉日特降防将管理工程大臣官员等交部分别议叙其工匠及总管内监等赏给縀疋有差是日天气晴和敬谨申谢宫殿及司工各神灵以答　福佑从此敬迓　　天庥延厘集庆吉祥巩固至于万年永益钦承无斁云】仍慙【去声】卑之大禹宫
　　微雪【十月十七日】
　　问夜夜如何欣称云气罗霏微始飘洒纷落渐婆娑倚柱双眸豁积楼一寸过【是日子正雪花飘洒至卯初三刻方止积地一寸有余计小雪节甫越二日即防　　昊眖早赐祥霙而近京昌平怀柔及古北口一带地方旋据提督爱星阿奏报于本日得雪二三寸不等马兰镇所辖地方亦据总兵特清额奏报于十六日得雪三寸有余较之往嵗得雪尤早从此冬月腊月正可冀陆续优霑惟益増钦感尔】
　　昊恩早冬沐那敢惜非多
　　夜雪六韵【十一月初九日】
　　小雪刚符节才逢一寸和【前月十五日系小雪节十七日京师即得雪寸许附近畿辅地方亦有奏报得雪之处恰与节气相符】兹当冬至月大雪未旬过【本月朔节交大雪距今日未及一旬复得此畨快雪真应时甘泽也】夜半同云簇
　　天膏吉玉罗三时畅霑足【是日夜半层云宻布子刻即飘雪防渐加浓厚直至卯正方止祥霙霑被积三时有余之久仰沐　　昊恩实为优渥】五寸叠婆娑【此次宻雪优霑据顺天府尹奏报京城内外积地实有五寸且云气寛广近京各属自必同时得雪于宿麦滋培大有禆益逺近农民同深欢抃】十二重楼积【十洲记昆仑山一角有积金为天墉城面方千里城上安金台五所玉楼十二所汉书郊祀志黄帝时为五城十二楼以候神人于执期名曰迎年是十二楼之数虽出仙家而黄帝时已有其制考京师都城宫殿成于永乐年间其时机事皆决于姚广孝按明史载广孝通隂阳术数之学营建规制自多与议今京师宫殿城闺仿古重檐台门之制者中一路曰正阳门天安门端门午门太和门太和殿保和殿乾清宫坤宁宫神武门鼓楼钟楼凡十有二当时创建不特借义十洲记所称昆仑楼数押即仿黄帝时十二楼以取迎年之义是以明李时勉北京赋有云损益乎黄帝合宫之宜也兹值时玉应期临轩舒眺层檐飞桷真如谢恵连雪贼所云重璧连璐益彰皇居之壮】渥优三辅多【随据直总督胡季堂奏报保定省城一带于初八日亥刻雪花飘扬入夜缤纷大作至初九日辰刻积地八寸雪犹未止俟各属禀报到日再行开单彚奏又据长芦盐政董椿奏天津地方亦于初八日亥刻起至次日午刻止大雪纷霏积厚八寸等语是此次雪泽覃敷畿辅各属自当普被益仰　　鸿恩布濩欣慰之余惟倍増防惕也】濩恩增愓息自问合如何
　　雪【腊月初四日】
　　刚企时霙沃麦田何期清晓贶敷
　　天【今嵗冬雪优霑十月十七日甫过小雪京师即得雪寸许迨十一月初九日距大雪未及一旬京城内外时霙广被积地五寸其近京保定天津一带俱同时得雪八寸畿辅各属一律普霑实为应时甘泽计上月初九日至今将及一月虽前此积雪融化土脉极为滋润但现当培防宿麦之时正赖醲霙续被未免略为萦盼兹于初四日夘时起醲云层布宻雪纷敷一昼夜势尚未已据顺天府尹奏报积地已八寸有余再阅少时即可至盈尺以上从来田家以一冬三白为丰年之兆此次快雪合之前两次已叶农祥况现距立春尚有二旬五日更可冀叠霑时玉此实仰邀　昊苍鸿贶有加无已防感曷可言喻】　自朝至暮霈霑尔既渥而优益畅然濩落势欣野广被配藜泽实恵骈填非徐非疾态幽雅曰方曰圆色洁鲜逾月复叨心惕息望膏诚切意懃拳谢庄衣防称竒瑞贾岛诗成自诩妍方寸一忧去其半捷音速至乃能全【捕教匪之役办理已及三年各路带兵大员等虽屡有捷奏其起事首逆王三槐已经勒保等生擒解京所余党伙不难以次荡平惟自王三槐擒获后迄今已阅数月勒保等围川东祖师观冷添禄一股贼匪尚未能悉数殱擒其川北贼匪如罗其清一股经恵龄等将箕山太鹏山青观山贼巢叠次攻克而首犯罗其清尚逃窜巴州地界明亮等办张汉潮一股于楚陜边界跟踪追截虽贼势已万分穷蹙而首犯张汉潮亦未就擒此外如冉文俦徐添徳阮正通樊人杰等尚在川陜边界奔窜稽诛前此各路带兵大员等自定限期以年内当可办完竣今已届腊初距嵗除不过二十余日节经降防严催不啻百数十次五夜焦劳几至不能成寐现当瑞雪应期似可畧纾怀抱而盼捷之衷仍刻难自释惟冀早晚喜音飞至俘渠蒇绩庶稍慰旰宵悬企尔】
　　即事
　　雨仍有度【春秋左传曰雨三日以上为霖王充论衡曰太平之世十日一雨是甘雨应期实为休征之大者惟当望雨之时固以作霖为喜若霖雨太多又不免有霪潦之虞予向于春夏之交每多望雨之什及甘霖叠沛又亟盼时旸诚以有度之雨乃为时若多寡分寸之间每刻萦怀抱也】雪无度【各省种麦地方俱以冬雪卜来嵗丰收盖因秋麦出土得雪泽培护乃资长发而春麦翻犂播种土膏沾透尤省农力且被雪之区蝻子不生最为三冬所亟盼者左传以平地尺为大雪谢恵连雪赋云盈尺则表瑞于丰年而未尝以日计博考古书从未有以雪多为过度者此次腊雪自初四日夘刻起疎宻相间阅三昼夜之久直至初七日子刻方止积地实不止盈尺且浓云广布近京各属自必同时普被近逺欢腾允为丰年上瑞余感沐昊慈赐佑既深欣喜弥加防敬初不以得雪过多为虑也】忧【谓雨】喜【谓雪】之中方寸殊过甚则难愿平等因之日夜念廑吾【现在甘雪应时固属多多益善惟浓隂已及三日祥霙遍野极为透足又未免以晴霁为喜今早曦阳晃朗气候暄和快雪时晴尤为惬意是予之愿期平等寸衷实无时或释尔】
　　恵龄等奏生擒川北首逆罗其清报至诗以志慰
　　强兵雄将四三千逆锄凶逮二年【川省教匪不过内地奸民并无长技上年秋间曾简发吉林黒龙江精兵三千名益以所带余丁不下四千名此项官兵最为骁健一以当百加之该省原调之兵又不下数万名以之捕内地匪徒理应即时殱浄乃自简发精兵以后迄今几及二年尚未蒇事此则带兵大员等办理不善所致咎无可谢也】惟事尾追致留滞【贼匪屡经官兵败后分股逃窜原不过苟延残喘各路带兵大员等果能绕出贼前设法堵截四面兜擒何难尅期浄乃惟知在贼后跟踪追以致疲我兵力而贼匪因前路无兵拦截遂尔奔窜稽诛迁延时日节经降防督催不啻百数十次现已将届嵗除盼望捷音尤为殷切】屡行饬督戒俄延其清今日报擒逆【据恵龄额勒登保徳楞泰奏川北逆首罗其清经官兵痛由青观山窜至官山恵龄与额勒登保徳楞泰分兵两路夹击毙贼五百余人贼匪复窜至老鸦城屯踞官兵奋力攻击杀贼一千余名贼匪复逃至邱家堡抢掠经官兵赶上前后合击又杀贼八百余名余匪窜入山寨官兵鎗箭并施复用大礟轰击毙贼无算贼匪舍命滚厓四窜恵龄等督兵于十二月初一日赶至白垭子地方询知罗其清兄弟带有二千余人在蔡家梁下沟歳匿恵龄等先派兵勇于沟之南北堵截随亲督弁兵于蔡家梁两面下压其沟内蔵匿之贼殱洗无遗遂将首逆罗其清及伊弟罗其书罗其秀伊子罗泳福一并生擒于嘉平十六日喜音驰到望捷之怀为之稍慰】川北斯平靖燹烟【罗其清为川北著名首逆且各股贼匪倚恃声援实属可恶此次恵龄等分路兜七昼夜杀贼五千余人将罗其清父子兄弟悉数生擒并擒获贼伙一千余人军声大振各路贼匪自已闻风胆落恵龄等现带兵前赴通江办冉文俦一股贼匪俟此股浄川北即可肃清此外窜匪如徐添徳林亮公李全髙均徳阮正通等不难次第殱除至勒保办之冷添禄一股及明亮等办之张汉潮一股贼势俱已穷蹙惟冀旦晚防音踵至将各首逆按名擒获刬浄根株蒇功自当不逺矣】譬以蠧株要全浄旁枝剔去继根牵
　　即事
　　玉楼十二积霙华泽麦春膏遍近遐齐左豫南应即报晋西陜右愿无差有收接稔民欣遇逆除奸众奋加贼首生擒尚余几捷章迅至伫三巴【川楚教匪著名首逆如聂杰人张正谟覃加耀姚之富齐王氏早经次第擒诛其川省起事首犯王三槐及川北首犯罗其清现俱生擒解京此外尚有冷添禄张汉潮冉文俦徐添徳林亮公李全髙均徳阮正通等分窜稽诛若早晚捷音驰至将此数犯按名擒获即可尅期蒇事伫盼尤殷】
　　除夕立春
　　戊除【去声】因循旧未新坦荡迎万环轮甲子今夕太分明【是日立春】
　　谷丰雪盛合年昌感荷屡绥佑
　　上苍方寸诚宜渥深慰依然渴捷勑几忙
　　已未元旦
　　乾隆六十又企四初祉占丰滋味参【史记律书云未者言万物皆成有滋味也】八十九龄兹望九干爻三惕敢忘三虽云谢政仍训政是不知慙实可慙试笔多言今可罢【自乾隆乙亥年既成元旦诗一首复有元旦试笔二首此后率以为例洎丙辰授玺以来于一切年例之作渐从简省而元旦试笔仍依例成吟今子春秋八十有九仰赖　　昊苍眷佑精神康健训政如常欣值履端吉旦自应有诗以纪然望九之年允宜静摄其试笔二章兹拟减吟矣】髙年静养荷
　　旻覃
　　望捷
