<!-- { "loadSidebar": true } -->
　　志乗疑信半旧迹慢重寻途便因留步境幽可畅心春寒迟嫩叶寺古富乔林峰矗标僧帽栈深延客襟言忘来与去意泯昔和今初祖弗谈戒端居对碧岑
　　对活动松有警
　　榦为本自枝为末末动何因本乃随设使喻夫率兴义倒阿吾实惧乎斯


　　御制诗四集巻九十五
　　钦定四库全书
　　御制诗四集巻九十六
　　古今体一百一十首【癸夘四】
　　石景山礼
　　惠济祠
　　马邑来源本不寛过卢沟乃滥其湍补偏救弊乏长防惟吁
　　神庥永定澜
　　桥南亦自有
　　崇祠桥北兹因过礼寅此即百千化身义诚之所在佑随之
　　驻毕香山静宜园即事
　　祠瞻惠济过卢沟咫尺香山驻跸驺松色泉声原不改今来昔往讶何遒静宜如待七言赋几暇拟成三日留万景纷投奚碍尔促吟拙速尽能酬
　　题栖云楼
　　楼为云楼所云乃栖楼能云楼两不知总因人拟称而更分能所画蛇与足增例之以万事类斯信分明偶来抚霁景云似孤其名何当作春霖东郊利新耕
　　天池
　　山不在高有泉灵一条白玉界瑶青蓄以为池沄且渟名之曰天天与宁朗然洞鉴万物形初不设照由其呈奚必荒诞称仙京陋哉禹锡陋室铭
　　欢喜园
　　佛殿傍柰园名之曰欢喜虽云举梵义而实该众防欢喜则无忧无忧斯化美物各适其适奚借强【上声】为理
　　来青轩
　　虚轩生白自为陪纳景云牕此日开漫道千林犹突兀融融青意向人来
　　妙高堂
　　妙以高入神高因妙絶尘相需相得彰谁主还谁宾孰不知其然拈出始信真至理非奇谈髯翁诚仙人拟登浮玉山相证以明春
　　海棠院
　　花犹未绽那称叶院祗如斯相对堂孰不云然海棠者香山深处此传芳
　　题正凝堂
　　峦梯拾级登岩馆倚崚嶒熟路行来惯虚牕辄复凭都无尘可到祗有静相应却我心希雨山云正布凝
　　来芬阁
　　贮水为池中种莲期惟夏五静香便未花慢诮名孤负阁自来芳岂不然
　　云岩书屋
　　香山何处不云岩书屋居然占而有云兮岩兮两不知屋亦何曾识授受由来万事假设名太古原无腾説口肤寸为霖正及时书屋何须独享帚
　　就松舍口号
　　昨咏寺斋称就松【近题岫云寺倚松齐有山斋每以就松为之句葢因先有松而后成室得借其凌霄之势也兹山舍即向以就松名者】兹来山舍就松逢淮南设或嫌其老十八公能变少容
　　题木刻屏
　　高阁临江俯碧流逢迎摛藻压朋俦设无秋水长天句能不孤乎风送舟
　　右滕阁豪吟
　　香山屏刻防香山九老遗风想像间却忆
　　祝厘曾两度那禁即景涕澘澘
　　右香山佳会
　　碧云寺
　　隔岭问祗园轻舆陟降原披林宛得路望栢识笼门池洗声和色竿忘风与旛如如调御者示我以无言
　　洗心亭
　　亭下有流水强名曰洗心借无识水者洗处向谁寻
　　试泉悦性山房
　　汲水烹茶又一时忘尘处即性为怡去年此日原不隔付与山房自防之
　　题张宗苍画
　　覔心不得欲言忘契以精神望以洋莫道山房无长【去声】物宗苍画可匹倪黄
　　虚朗斋
　　偶憩虚朗斋因悟虚朗理譬之镜照物朗因虚其里设一物在中弗能照二矣处事何不然泰山蔽于指
　　学古堂晚坐
　　山居易为夕曦车下西岭峦霭落苍苍春籁千林静过望月上迟秉烛如夜永夜逰我岂宜摘句堪消景亦曰偶然耳奚必图其警
　　晓起
　　老年率鲜寐丑末寅初醒未肯即披衣恐劳御等东方昔致刺晏起复为无是有多非为君难可省夘兴或其可折奏批各省引见对明廷人材酌莠頴岂以豫巻阿而忘勑政整
　　题致逺斋二首
　　静宜理政处名曰致逺斋来往满十日宁母稽政哉吏兵各有人引见庭前排繄予笃素志吁俊期良材其日多逢英心目为之开设多逢庸辈未免意为灰五字识其难禹吁理实该
　　昔临致逺斋或值用兵际翘首盼防音切切鲜宁意凖夷及囘部廿年乆安遂金川屯戍兴诸畨知懐畏岂敢复奢望惟愿无兵事所以戒逺勤然亦防近蔽
　　浄凉亭
　　引泉蓄水得方塘塘上孤亭额浄凉即景底知真恰当轻裘未换袷衣裳
　　得一书屋
　　两间书屋敞临池生水河图早着辞谀语虽因裴楷颂贞天下实不逾斯
　　山阳一曲精庐
　　向晚多余暇笋舆寻山阳一曲致幽閴颇有读书堂坐席曾弗暖枕葄愧缥缃寓目实称佳清流带池塘不异镜中行兰亭泛褉觞此阳彼则阴略异右军王
　　对瀑三首
　　香山桥底引来源忽泻崇冈势若奔高下之殊强弱异怵哉吾敢恃君尊
　　茷骫林枝鎻巘稠擘开一道汞银流从无对瀑黙去理淡以沃来静以酧
　　声如雄放静为用色似离奇淡是宗昨嵗今时原不隔谁云七字始相逢
　　懐风楼
　　意绎懐风楼曰懐具二意风来楼懐之楼主风賔是【叶】无风楼懐之风寂楼多思多思乃隣动寂与静为契风动而楼静自为不移义而何有转更纷起因名字
　　琢情之阁
　　此因拟题额用之乆矣然每至此究于义未安故作此章反其意
　　琢情盖以琢句名仔细思之义失精情合返初性相近琢隣巧矣逺乎诚
　　阅武
　　不黩还勤诘由来经国常因乘驻銮暇遂阅训貔方分翼登梯垒【健鋭营习云梯马步射鸟鎗诸枝最为精练每校射时云梯兵按旗分翼贾勇先登尤称趋捷】总戎试射塲【是日适夀春镇总兵袁敏重庆镇总兵马镇国来觐因命试射以观其技练习否也】未能亲示度略觉恧无遑【向年每阅武时必先亲射以示观法自庚辰臂病后步射艰于持满命中每引为愧屡见于诗也】
　　宝相寺瞻礼再叠壬辰诗韵
　　阅武后礼寺年来循弗殊固知今似昔未悟有如无丑嵗五台者卯春一相俱屏营袪别祷佛恵不私吾
　　题妙达轩
　　达固通之名【经云大通智胜佛十刦坐道塲】舍妙则成执【经又云佛法不现前不能成佛道】妙有而弗居达无所弗入精庐花宫侧顔轩非旧袭文殊平等智黙契防合拾【僧家以合掌为合拾】
　　香林室
　　一帯西山多佛堂每因精舍搆其傍千林花叶虽迟发鼻观其间自有香
　　玉乳泉
　　穴滴淙淙真玉乳落崖入地莫寻踪山中多有如斯者独善宁无隠士龙
　　一例濎濙出石罅泌之偏称【去声】入风诗偶临暂喜清心目不説洋洋可乐饥
　　题超然堂
　　堂据山之半逺瞻已觉超肩与数息至凭牖一时消物外逰如此环中妙可招春云渐低岫冀雨润麰苗
　　碧峰馆
　　馆倚玉笏森【森玉笏为香山二十八景之一攅簇众峰不可搆筑其下即是馆】碧峰揷天表其下屋三间亩平朴而窈向东延望遥昆明似杯小千林未作叶晦晴幻枝杪滃蒙忽落低顿失画形杳
　　胜亭口号
　　揽胜因之额小亭率从南国肖其形【是亭盖取杭州小有天园之式为之】而今胜已三功奏【亭肖方胜式落成后平定凖噶尔回部两金川大功凡三奏实副嘉名】胜弗再期期物宁
　　旷览台作歌
　　我登旷览凡几度实亦不能偻指数每登必亦有句留无过陈言及絮语兹欲忘言静会之西抹东涂皆腐防惟欣山云羃众峰正希东郊作春雨
　　静室对雪
　　静室香山最高处简来来必有奇遇今朝到始作细霰少坐六花遂纷布玉泉昆明近在望瞥眼弥漫失其故昨惜春寒迟花叶顷刻万葩缀峰树殷七自笑逊奇术青女曾弗劳神虑本期雨而何期雪凉结【为雪】暖融【为雨】泽同如微恐青郊冻麦苗却幸麦苗未吐露
　　竹罏精舍
　　静室东厢近逰廊精舍连竹罏置以乆磁椀浄而便雪水取之洁松枝拾以燃今朝真啜茗亦欲一时湔
　　题张宗苍雪岭
　　精舍香山据最高宗苍雪岭壁黏韬频来曾未频题句即景今朝兴特豪
　　牕外屋中两渺虽寒湿不透衣裳僧繇致雨宗苍雪张姓连天果异常
　　晓
　　彻夜六霙飞诘晓犹未止瀌瀌势配藜万峰蔵岌防与雪有素约所遇无不喜兹为【去声】小踟蹰恐悮新耕起继思今春寒麦芽纽土里弗致冻伤之润泽实同耳一慰一虑间究以晴为美
　　午晴
　　于辰雪势微逮已云容破午晴防御明霁景千山播积玉峰嶻薛滴露林崔错平冈则半融土香扑鼻过遥思麦垅间新苗亦将作
　　揽秀亭
　　窻对玻璃逺避凉新晴万壑闪烟光青云丛界白玉道秀润今朝揽异常
　　雨香馆即景
　　初晴雪甫化未免为泥泞小待泞渐干峦蹊土性硬遂以命笋舆寻山有余兴隂巘尚玉栈阳崖亦云径【叶】岩馆到咫尺雨香向每咏今朝讶改观积素发骫映雨雪同为泽物物含真性浄芬叅鼻观奚必循名竞
　　题仿李唐夏山雨后小帧
　　雨香馆里壬申画雨后夏山仿李唐雪霁今朝重即景丗年讶忽变烟光
　　皋涂精舍
　　是处向育桂避风且向暖精舍搆寺傍【寺名玉华】皋涂额檐版寺僧实牟利【寺僧借育桂为衣食资】宁知小山衎我则喜其清来必吟情遣漫惜尚未花盆中花意满
　　香山旋跸小憩玉泉山之作
　　谒
　　陵回辔驻园林适可归与御苑临四海为家宁有别七驺各室岂无心润郊蓄目真宜穑溪馆传餐亦畅襟五日驻旌诗五十【自十八日驻香山至今二十二日共得诗五十首】老来情味尚躭吟
　　华滋馆见山桃花得句
　　花朝曾未见花枝春冷北方例合迟前日犹然落岩雪昨朝欣以放晴曦既来泉籞兼逢暇小坐溪斋亦曰宜恰见山桃冐寒放不孤其节副华滋
　　题乐景阁
　　层阁玉湖中飞甍倒影红骋懐春仲月逰目四邻通漫曰芳迟发应知气已融生机物咸乐絜矩念民穷
　　竹罏山房二首
　　隔嵗山房始偶来山桃傍雪认为梅分明缩地惠山景便可偷闲试茗杯
　　庚子南廵三阅秋听松庵致忆如流设因调水品高下第一泉还胜一筹
　　翠云堂咏古栝
　　古栝峙堂阴翠云覆院深是为无改度从识有贞心惜彼叶未吐【今年春寒林叶尚未发】爱兹干自森树如人物拟隠士传中寻
　　题清音斋
　　静宜十里静明临路便因之胜厯寻时值仲春犹峭景斋斯最古阅清音【斋建自康熙初年额犹　　皇祖御笔也】兹因泉也呈澄澈彼以山乎耸防岑伯仲埙箎原一致底须分别起尘心
　　登舟溯游玉河沿途杂咏
　　清音斋近小东门门外玉河舟舣源便与溯游荡轻桨一川风物略堪论
　　南隄隄上界湖楼蓄水高低夹镜浮讵以寻常缀烟景灌输总为利田畴
　　溪田左右漾舟过雪后鳞塍积润那放水未临浸种寸衷早觉庆懐多
　　阁称治镜水中央圆峤方壶近在望设以循名思二字反躬惟益敬无遑
　　镇水铜牛铸东岸【昆明湖东岸铸铜牛一以镇水其西岸则织染局供尚方蚕织之事】养蚕茅舍列西涯昆明汉记不期合【西京杂记载昆明池作二石人东西相对以象牵牛织女又张衡西京贼牵牛立其左识女处其右今铜牛适在湖东而织染局在湖西方位亦不期而合云】课织重农要欲佳
　　石舫常因泊舟处于流动里不随流山光万夀迎春丽路便轻舆试小游
　　清遥亭
　　溪亭号清遥清遥意可想眼底俯澄湖碧波实深广深故鱼跃潜广故鳬来往曰清彼知否曰遥我过傥前年诗在壁陈迹成俯仰
　　寄澜亭口号
　　观水曾闻曰有术澜行亦复借盈科设于不住知其寄百嵗光阴殊几多
　　袖岚书屋
