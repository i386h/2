<!-- { "loadSidebar": true } -->
　　却说耿朗自娶彩云之后，康夫人移居在楼后正房，将家务交付耿朗，以图养静。于是云屏让梦卿，梦卿让云屏，三日不决。还是康夫人命云屏管理，梦卿为副。又分定正房为会亲公所，令云屏住在正楼下。其东一所，令梦卿居住。爱娘又住在东一所之后，另一所内，西一所作耿朗习静书斋。任香儿移居东厢，平彩云住居西厢。西厢后有揽秀轩三间，穿廊一带，看山小楼一座，北与西一所相通。西一所内有卧游轩、目耕楼、蕉鹿庵、百花台、如斯亭诸胜，又与正楼的西配楼相通。东厢后有晓翠亭、午梦亭、晚香亭三座，花木繁多。由假山洞内穿过，便是东一所。东一所内，有九畹轩、九皋亭、九回廊诸景，西与正楼的东配楼相联。梦卿所居五间正房之穿廊后边。萱花坪北小阁三间，便是爱娘住处。东有葡萄园一区，西又与康夫人所住正房前东厢相通。大约东西配楼，前后两面，俱是一样门窗。从正楼看时，是东西配楼。若从东一所看，东配楼又是向东的正楼。从西一所看，两配楼又是向西的正楼，故五房来往，俱不必从两角门及正房内穿走矣。此真极曲折之妙也。正楼前梧桐两株，干霄蔽日，所谓百尺梧桐画阁齐也。满墀芍药，醉雨迎风，所谓红药当阶翻也。云屏因梦卿有天子赐的匾额，仍将正楼让给梦卿居住。梦卿道：“姐姐居长，妹妹如何僭得？男正位乎外，女正位乎内，如此行时，教宣、任、平三姐姐何以居我之后？此一不便也。其知者为姊妹之相和，其不知者，为姊妹之相扎。惟名与器，不可以假人，且以招小人之窥伺，此二不便也。”云屏方才不让。是时康夫人屋内有侍女十人，五个年大的，名采繁、采苹、采藻、采芹、采绿，俱留在身边服侍。五个年小的，名采癗、采菽、采葑，采萧、采艾，分给五房。于是云屏房内侍女五个，枝儿、叶儿、条儿、苗儿、采癗。梦卿房内亦是五个：春畹、春栏、春亭、春台、采菽。爱娘房内四个，喜儿、和儿、顺儿、采葑。香儿房内三个：绿云、红雨、采萧。彩云房内亦是三个：汀烟、渚霞、采艾。一共二十五人。五房内又各委出一人，专以服事耿朗。枝儿管衣服，春畹管饮食，喜儿管器用，绿云管玩好，汀烟管书史，五房内又各有家人媳妇轮流上宿，议定风妈妈、索妈妈专管每日早晚开关重门以内各院门户，康爵之妻鼎儿，邱颐之妻养氏，专充里边厨娘。井渫之母江氏，习坎之母海氏，专司里边茶水。寡妇姬氏、木丑氏等二十人，专备洒扫。甄氏、宪氏等四十人，专作女工。众允之媳洗氏，需有孚之媳越氏，专候各处使命。其余妇女俱各有执事。重门是老仆严谨、周详管看，二厅是小童金莺、玉燕、白鹿、青猿管看，就住在重门外    
    东西厢廊内。大厅是小厮贺平、贺安、贺吉、贺庆管看，仪门是老仆周宣管看，就住居陪厅旁小屋内。立定管家二名：众允、需有孚。管出入账目二名：众生、舒用。管收放粮米二名：高禀、万箱。管办庖厨四名：由颐、甘临、于磐、包有鱼。管办茶水二名：习坎、井渫。管办酒果二名：康爵、黄流。管办布帛四名：巴川、吴茂、白越、黄润。管看大门四名：高荶、高闳、卜吉、卜臧。管看二门二名：夏屋、楚宫。
　　预备日用轿马二名：朱巾贲、金籶。轮流夜间督巡四名：门柝、豫防、墙有茨、韩之庐。应答宾客四名：言有序、言有物、惟清、惟寅。按班亲随八名：安节、劳谦、升阶、马壮、朱？、朱绣、童蒙、童观。管收租债二十名：于郊、于野、于陆、於陵、方实、方早、黄茂、康年、百朋、南金、平施、甘棠、随有求，随有获、益十朋、贾三倍、方至川、江之永、富方谷、冯市义。其余男仆，俱备杂差。仪门前东厢廊第一间，管家着落。西厢廊第一间，管账目坐落。其余俱各分坐处。自此耿家，法度一新，诸事就绪，内外肃然。此虽云屏调度，而梦卿之力居多。梦卿所住东一所之南，一带假山，山洞中有小门两扇，可以开闭。
　　山前翠竹千竿，遮住洞门。竹林北曲曲折折的鱼池，水内一亭，便是九皋亭。亭西花厅三间，香兰四绕，便是九畹轩。轩北回廊一座，来回九折，足以迷人，便是九回廊。
　　九回廊之西是东角门。九回廊之北，朱扉双启，花墙数曲，里边是梦卿住房。那鱼池从东而北，直通葡萄园中、有小桥二架，一通假山洞门，一对九畹轩，有小船一支，以渡九皋亭。朱扉内正房五间，中三间前有抱厦，后有庑坐。三间的中一间，靠北有屏风一架，大床一张。从左边转过屏风，出后门便是往爱娘房内去的穿廊。穿廊下樱桃树两株，玫瑰花数丛。三间的左右两间，俱作里屋。西里屋内有北套间一间，东里屋内有东套间两间。抱厦西边，有紫荆花一树。东套间窗外，有芭蕉十数本，山石一座，高下向背，可坐四五人。
　　北套间之西小穿廊就通着东配楼，此东一所之大概也。
　　泗国公耿忻听得云屏梦卿如此料理，因大喜道：“我夫妇日久有所托矣。”棠夫人素爱梦卿，益加欢喜。原来耿忻年已六十，并无子女，意欲告休，故有此言。耿憬生四子：耿月兄、耿服、耿鳷、耿月兆。耿怀生五子：耿月旋、耿？、耿月羲、耿月告、耿月令、连耿朗共十人。耿朗居长，次耿月旋、三耿月兄、四耿服、五耿？、六耿鳷、七耿月羲、八耿月告、九耿月令、十耿緿。是时耿朗家内，气运兴隆。云屏又与梦卿商议，要将众家人内，再行调换，以各称其事。梦卿道：“现在分派事件，俱与其人相称，亦不必更改。惟童观童蒙两个，未可深信。童蒙虽若质朴，而心地不明，恐被人连累。童观虽若伶俐，而见识琐小，恐见利即迷。但目下劣迹未露，难以遽更，俟之可也。甘棠、冯市义前于麦秋收取菜园租价，虽欠少数十金，然非两人之诈，亦非两人之不力也。园户既都巽顺，尽可令其带偿。古人云:“百乘之家，不畜聚敛之臣”。甘棠冯市义是也，后必得其益。”云屏又用梦卿之言，将一年所收地税房租分作十分，五分为日用之需，一分为祭祀之用，一分为宾客之资，一分为贺吊之费。其余二分收藏，以备缓急。每十日一小算，一月一大算。三个月一总算，一年之内务令有余，断不可不足。又令众允需有孚重定治家法度，一不许私出私人，冥顽生非。二不许延道延僧，接交匪类，三不许无男无女，聚赌群饮。四不许说东说西，递语传言。五不许穿用锦绣，戴用金珠。六不许侮人贫穷，欺人良善。如有犯者，事小三次后一总责罚，事大则立即处治，断不宽恕。以此家下内外，又都爱敬梦卿。
　　梦卿所居正房五间，中三间为起坐之所。西里屋为寝室，倚西墙设床一座，余处各设什用等物。床北有小门通北套间，北套间为静室，里面茗碗香炉花瓶书案。玉轴盈箱，牙签满架。东里屋亦为寝室，南窗下火炕一铺，北墙边设大柜二顶。柜旁一小门通东套间，东套间为妆室，近窗设方桌一张，卧椅一具，其余香奁镜奁衣架盆架无一不备。东墙边亦设大柜二顶，至中三间内，除中一间设有屏风大床外，其西一间靠西墙一带设大柜四顶，北边一小门通西里屋。其东一间靠东墙一带设长木案一条，北边一小门通东里屋。又东一间北檐外接连庑座，另套出小屋一楹，内设皮木等箱二十四个，乃耿朗来东一所时，春畹等退卧之所。其屏风前大床，即令上宿妇女睡卧。大约五院内的富丽不相上下，若论到位置得法，富而不俗，丽而雅净者，则梦卿爱娘房内为第一，云屏为第二，彩云为第三，香儿为第四。梦卿又因郑夫人极其怜爱，故一切物件较诸房尤为全备。云屏又依梦卿之言，凡内外男女，若干日勤谨，遇事又能出力，便加倍奖励，即平日疏懈遇事，偶能出力亦必量与赏赐。若平日有功，一时偶然失错，立即宽免。即平日有过，一时又误违家法，亦必三次后方才责罚。惟有心大过，则随用鞭扑，然亦不过三十。至于犯奸、犯盗，务须随时斥逐，却不迫取身价。以此家下又都畏服。这一来有分教：征蕙质于诗书，每因德而亡其美。蕴兰心于阀阅，时缘才以掩其贤。
　　散人曰：此回系耿朗五妻既全，家道正盛之时。
　　云屏之理家私曰“承”者，承康夫人之命也，梦卿之居别院，曰“让”者，以匾额虽悬正室，梦卿实退处散地也。“承让”二字，与第三十一回“希擅”二字对针。
　　前一段中四股，后一段亦带罗文体。众允、需有孚等，俱因事命名。
　　 
第十六回　聆游歌良朋劝友　宴夜饮淑女规夫
　　友道于今可拊膺，琢磨切磋说谁能？
　　果然士德无三二，闺阁淑媛即我朋。
　　却说赫连照自传给季狸兵法及送平彩云到耿家之后，便飘然而去，不知所之。季狸虽考入武学，争奈进身尚远，不遇知音，终年兀兀。接交得一个文学弟子员，复姓公明，名达，字子通。这公明达学富五车，才速七步。十五入泮，年至三十，未登一第，正是杨意不逢，钟期难遇。只可借春风杨柳，秋月梧桐，以作消遣。幼与耿朗同学数年，两相莫逆。然以耿朗公侯门第，曾未一至其家。
　　而耿朗以兄事之，虽补官后，宦务在身，犹以时造谒。若遇公明达在家，必留饮数杯，亦不过菜根壶酒而已。
　　尝对耿朗道：“看君相貌，后嗣必昌。即本身富贵，亦不待言。所少者廉静寡欲也。”及接识得季狸，乃大喜道：“甲胄于橹，良臣器识，诗书礼乐，儒将风流。他日之茅土可必也。”耿朗亦尝要拜识季狸，公明达道：“人之相知，贵相知心。季子章尚未欲交贤弟，我虽强之，伊必不来也。且君与子章，后必同列烟麟，共相契合，今日何须汲汲为哉？”以此耿朗亦不相强。公明达惟好闲游，一日散步郊原，沿村觅饮，醉残霹雳之春。遇树即眠，睡拟混沌之谱。来至一处，木密花深，人烟稀少，再进数杯，勃然兴作，乃击壤而作歌道：
　　三十碌碌长安道，得失由来多颠倒。
　　心情一片少人知，自沽浊酒还自劳。
　　有时汗漫步郊原，觅饮急扣酒家门。
　　脱巾濡首拼一醉，长歌欲吊古来魂。
　　古人物化去已远，荒坟累累蓬蒿偃。
　　野花枕藉睡方深，梦与古人相缱绻。
　　今时岂必无古人，忄宁愚汝自不相亲。
　　自古明珠混鱼目，我昔慷慨亦如君。
　　闻言不觉一惊醒，更向酒家足此兴。
　　青山绿树满眼新，红楼远寺鸣清磬。
