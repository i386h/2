<!-- { "loadSidebar": true } -->
　　去嵗香山咏运河迤南已佳迤北滞【运河八闸迤南每年借微山湖之水灌输济运前年湖水微弱命侍郎明兴前往动帑疏濬扵定志一丈一尺之外多收水一尺扵是迤南济运之水充足有余惟自临清以北専借豫省之卫水入运而卫水来源既弱兼之直更多古浅以致去嵗豫漕南粮不能迅速前进时和琳巡视山东漕务又命管干珍驰往分投查探水势管干珍南赴馆陶一带和琳北赴武城徳州一带凡淤浅之所督令疏濬一面上催防粮艘始得遄行】今嵗香山咏运河幸哉南北胥通利【上年秋雨透足底水本属充盈今春南北雨雪优霑是以水道益加深通前又传谕李奉翰长麟仍宜留心将微山蜀山等湖水相机筹蓄兹据长麟奏微山蜀山湖水较之定志俱有盈无绌而临清闸外长河水势扵三月廿七日起至四月初四日止共长水一尺五寸连前底水深五尺内外又汶河扵三月廿九日起至四月初二日止长水三尺五寸泗水亦同日长水三尺有余今嵗南北河道通利漕艘遄行实可无虞阻滞】由来诸务在人为其用人为实吾事用之得当乃吾幸用之不当吾过致屡经报漕艘遄行无阻冀可复旧制【昨据仓塲侍郎苏凌阿刘秉恬奏山东徳州卫豫省通州所等共二十帮漕船扵二月十九二十六等日陆续俱过津关又据漕督毓竒巡视南漕项家达节次奏头进各帮扵三月初十日过淮二进漕船三十二帮扵三月二十九日全过淮安兹又据直督刘峩奏本年淮安头系南漕首帮扵四月十一日入直安陵汛境后跟大河前等幇俱接绩行走现在直古浅处所水深亦在四尺以上足资浮送本年系有闰之年节尚早而头帮已入直境界较之往年约早一月将来抵通回空总可赶复旧制等语可知事在人为用得其人则先事筹蓄宣节有方水势可期源源足用粮艘即可不致迟滞而用人之事予固不得旁诿也】旧制之失过谁诿既慰既思既増愧
　　直总督刘峩报雨诗以志慰
　　雨势昨看想溥霑隔三日展奏书钤四郊七寸优渥被二麦双禾【禾有早晚种】秀实添【昨十二日此间得雨观其云势浓厚意谓沾被必广兹果据刘峩奏保定省城亦扵是日自子及亥细雨绵宻入土七寸四郊麦田益臻芃茂一切秋禾均已出土青葱其各属亦必均霑俟报齐续奏等语保定距京不逺先后得雨情形大畧相同夏收可望丰稔然兢惕之懐不敢遽谓足恃也】各属情形待续报一心感激惕犹兼登秋长【上声】夏时尚早戒满敢称稔可占
　　普觉寺瞻礼
　　望日乗闲礼梵宫碧天朗霁晓曦红若时晒麦诚为幸未至登秋敢道丰现相竖横真莫定传讹一二辩难穷【竖穷三际谓立与坐相横遍十方谓卧相见梵典又旧志谓卧佛本有二相传一唐贞观中造一后人笵铜为之扵前后殿各作偃卧相然今祗存一其一不知移何处年代乆逺亦不能置辩也】吾惟普觉防宸额【雍正十二年　　赐名十方普觉寺】空色都归
　　指示中
　　含清斋
　　右厢精舍在朴筑早年成是地富扵水含清因以名轻风披淡荡古月印光明千载娑罗树【斋在普觉寺侧殿前娑罗树盖千年以上物相传唐贞观时所植云】黙然识此情
　　合碧亭口号
　　林碧四围水碧下荟扵一俯仰之中奚妨即景防合相相匪空空相自空
　　古意轩
　　寺古轩亦古修葺那可少【寺为古刹自癸夘年始修葺之】因葺古寺便新轩其侧造轩之古借寺寺之古谁肇太古山容佳唐宋其后藐而志寺之人每自唐宋考【寺建扵唐名曰兠率其后曰昭孝曰洪庆曰永安自宋及明盖一寺而屡易其名也】我意则不然目前古了了
　　陜西布政使秦承恩报雨诗以志慰
　　暮春之下澣此正弗需雨西安乃大霈盈尺深入土【据奏三月初六十二十三等日西安府迤南各州县及凤翔汉中兴安商邠干等府州属各据报得雨二三寸及四五寸不等十九二十等日通省各府州属均报得雨三四五六寸及深透不等兹西安省城复扵二十七日寅时起至二十八日夘时甘霖大沛霡霂连緜入土极为霑足实属夏收丰稔之徴且称现在隂云四合雨势寛广览奏深为欣慰】不惟饱麦麰亦且利禾黍并称雨势广各属或霑普尔时抚署督承宣遂防抚【时总督勒保入觐因命陕抚巴延三往署总督其抚篆例应藩司防理秦承恩奏报雨泽乃其専责耳】民务所当陈西望谢天祜自问宜何脩无逸以为所
　　碧云寺
　　隔岭别为区精蓝静以俱每参相与好难论有和无法雨真优渥碧云任卷铺设云云那碧叠树岂非乎
　　洗心亭
　　源逺落山泉疏治厯防年【亭在试泉恱性山房之前泉源由碧云寺来四十九年春泉水忽微不能畅流查系来源处所为商户采煤碍及地脉水由旁泄嗣罚令该商户等将来源修治并将旁流堵塞以此泉复畅流较前更为旺盛】园中百溪始【凡园中正凝堂勤政殿致逺斋等处池沼之水皆始扵此】池里一亭悬可唤虚明镜无资大小弦时时勤涤照即是洗心诠
　　试泉恱性山房
　　性知泉洁弗试可泉惬性灵斯恱深然此悦诚非易得甫田继渥以甘霖
　　香山回跸至静明园叠去嵗诗韵
　　惟需一雨寸盈七大胜去年积祗三【去嵗四月十一十二两次得雨合计仅三寸】峯态泉音都益美暮吟朝陟正相谙虽然正戒心之放讵敢顿因景以耽五日言旋五里近【自香山至静明园近五里】緑郊蔚润慰真堪
　　题翠云堂
　　园中堂最古栝更古扵堂爰得翠云号来消首夏凉双株撑戢孴一晌对相羊讵必金元考【堂前双栝相传为金元时植】总成殷鉴蘉
　　静縁书屋
　　书屋既曰静其縁何处来寻思二义具可以五字该一曰静之縁寂然境鲜埃一曰縁以静淡若心息猜户外围峭蒨室里无安排可以消日长可以观物佳而我勑防人戒此久徘徊
　　清贮斋
　　斋贮清乎清贮斋相资适足引澄懐三间设以方寸喻名实个中万寓皆
　　直总督刘峩奏请缓征保定河间各府属粮银即如所请并志以诗
　　去嵗西成幸告收无如借项有余留【刘峩奏保定府属之清苑安肃蠡县三县及河间府属之河间等十一州县均有节年未完缓带粮银虽该州县上年秋收尚丰而应完缓征之项为数较多且五十三年粮租系本年应行奏销之项及五十年以前节年缓带粮租并本年新粮亦应依限完解若一时并征民力未免拮据】开征祗可本年纳并缴原难厯载求四府带完恩沐昨【前据刘峩奏直顺徳广平大名三府节年缓征粮银并宣化府属因灾出借口粮及缓征粮银奏请分年带完已允所请行矣】两年为乞缓催秋【兹复乞将保定府属之清苑等三县河间府属之河间等十一州县五十一二两年未完缓徴地粮旗租并缓至本年秋后起征俾闾阎益资寛裕等语因即论部速饬展限恵民之事从不肯迟留也】恵民曽是弗宿诺谕部宣行速置邮
　　赋得欹器【得知字五言八韵考试试差题】
　　周庙有陈器入时乃见之固当每事问因自守人知曰此为右坐识其名号欹爰教以水试喟叹寓辞垂虚满过不及中庸正始宜铸铜犹古在标鉴匪今斯九要切君道五言朂已思虽然贵行顾惟是励孜孜
　　戏题官窰盘子
　　甲字明镌器底心抚之薜暴手中侵笑斯假借为説项古已有然何况今
　　按考工陶旊之事髺垦薜暴不入扵市注疏家虽言之而未详予谓髺垦谓其器之不正薜暴谓其釉之不纯兹盘乃薜暴非髺垦也而旧镌甲字是亦假借之而位置之上等也今之瓷器若此者亦不得价独扵古瓷器则不论矣向题官窰碟子有古丙科为今甲第之句盖器底有旧镌丙字是彼时三等为今一等亦因其为宋修内司之遗年代久逺以少而见珍耳兹盘乃旧镌甲字物既有之人岂不然因戏题此什
　　陜西巡抚巴延三奏报各属得雨诗以志慰
　　防抚甘霖报省城抚臣续报以回程【数日前藩司秦承恩防理抚篆奏西安省城扵三月二十七日得雨极为深透兹该抚巴延三续奏各属得雨情形盖缷署总督事仍回本任行途所见也】五州五府胥霑被曰麦曰禾总发荣【巴延三行抵陕西永夀等县目击雨泽甚为优渥及回署后查据西安同州凤翔延安汉中五府商邠干鄜绥徳五州各属先后禀报均扵三月廿七八等日得雨霑足田中麦禾益滋饱绽市粮充裕价值亦属中平似兹雨旸时若南北胥同真堪庆幸耳】户口盖蔵民气裕市籴粜贾沽平迩来南北多时若敬畏心殷益戒盈
　　题名画集册
　　着粉为雪色犹看唐法存惟纾性情旷岂走势豪门【二语用名画评意】山静人絶迹林寒鸟不喧香光笑颠米无李若能论【是幅有董其昌题防以米芾曽作无李论使当日得见此图亦必登之寳章待访録矣云云】
　　右李成瑶峯琪树
　　秋浦两鸳鸯双栖不改常芦苍垂白冷荷败罢红芳似喜弗离别奚曽恋稲粱上人出家者此画却无当
　　右恵崇秋浦双鸳
　　林句原芗众何人不愿为影疎水浅处香暗月昏时自是诗中画兹为画里诗乃翁着笔否犹此致然疑【书画谱载马麟逺之子能世其家学然不逮父故逺多以已画题作麟欵盖欲麟得誉也此帧画水中梅影致极生动故戯及之】
　　右马麟暗香疎影
　　未知牛有角可亚凤栖桐芳草双逰緑名花偏傍红晨鸣相和【去声】两午舞独称雄【孔雀舞而张尾多在午时】不以开屏丽何当入槛笼
　　右林椿花木珍禽
　　元素自耘生【周元素号自耘生】画家不著名想当爱髙逸所以慕渊明五斗本无羡东篱觉有情写时酒气勃争座拟真卿【张照临顔真卿争座位帖帧末自防云酒气勃勃从十指间出盖自道其得意也是帧写渊明醉态情景宛肖当亦同为神来之笔耳】
　　右周元素渊明逸致
　　艺苑号多能伯时具体称【见瑚网及容台集】简图披小幅说偈似髙僧磈石峭从减寒花朶不増却教蜂四五飞绕惜难胜
　　右钱选野芳拳石
　　直总督刘峩奏报普霑雨泽及麦苗秋禾情形诗以志慰
　　保阳七寸奏霑泥各属情形待报题入土浅深虽不等普膏逺近已同齐【刘峩奏保定省城扵四月十二日得雨七寸其各属情形待报齐再奏兹奏良乡等一百二十九州县俱扵十二三等日得雨自二三寸至八寸并深透不等甫届夏令得此优泽不特麦收可期丰稔而一切秋禾勃然生发弥望青葱即秋收亦属可望农民极为欣庆】麦麰将秀益増茂禾黍防苗均被禔正是昨年望雨际【去嵗此时望雨正切自四月廿一日防祷　黒龙潭后连朝甘霖大霈麦田尚获半收若今嵗之普霑渥泽实属仰防　　昊贶矣】得斯滋励敬之跻
　　题周玉亚尊
　　铜尝铸而伙玉自琢之重【是器制同西清古鉴中周亚尊】难考亚为孰总供祭所宗形非牺与象用间【去声】旅和从穆若古相对依然敬以恭
　　文征明山水
　　凭栏俯层阁空濶恰怡神祛暑松隂老防秋枫叶新髙山森荦嶨流水浄涟沦佳客擕琴至应为同调人浙江布政使顾学潮奏报晴雨田蚕情形诗以志慰
