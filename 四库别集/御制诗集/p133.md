<!-- { "loadSidebar": true } -->
　　那论清波及涌金【栁浪桥宋时在清波门外聚景园中康熙三十八年于涌金门南创建亭榭　　圣祖仁皇帝御书赐今额名】春来树树緑隂深间闗防啭供清聼还似年时歩上林【圆明园四十八景中亦有是名】
　　花港观鱼
　　花家山下流花港花着鱼身鱼嘬花最是春光萃西子底须秋水悟南华
　　曲院风荷
　　九里松旁曲院风荷花开处照波红莫惊笔误传新牓恶防崇情大禹同【九里松旁有宋时麯院地多荷花遂有麯院荷风之名康熙三十八年搆亭叠石为盘曲之势　　御书扁额易麯院为曲院荷风为风荷】
　　双峰挿云
　　髙不畏风双髻垂天衣防缕称身披画师若与开生面想见淡妆浓抹时
　　雷峰西照
　　何处髙峰无夕照斜阳此地独标名钱王遗迹犹堪指爱是山头塔影横
　　三潭印月
　　湛浄空潭印满轮分眀三塔是三身禅宗漫许添公案万刼优昙现圣因
　　平湖秋月
　　春水初生緑似油新蛾防影镜光柔待予重命行秋棹饱弄金波万顷流
　　南屏晚钟
　　浄慈掩暎对南屏断续蒲牢入夜声却忆姑苏城外泊寒山聴得正三更
　　断桥残雪
　　想像银塘积素余湖光山色又何如近从赵北桥邉过一例风光入翠舆
　　上巳日
　　浮岚暖翠暮春时明浄波光座上披此日此湖难适遇或晴或雨信皆宜山隂禊事兴思近灵隠钟声入聴迟烟栁六桥无尽意兰桡祗惜向前移
　　钱塘观潮歌
　　向闻钱塘潮最竒江楼凴几今观之更闻秋壮春弗壮弗壮已匪夷所思两山夹江龛与赭舋束长流逼东防海潮应月向西来恰与江波风牛马江波毕竟譲海波廻澜退舍如求和洪潮拗怒犹未已却数百里时无何于今信识海无敌苞干括坤浴渊魄何处无潮此处防雄在奔腾旋荡蓂茁三叶及落三皆最胜日期无淹我来正值上巳莭晴明遥见尖山尖湏臾黯黮云容作似是丰隆助海若天水遥连色暗昏倐见空际横练索旁人道是潮应来一弹指顷堆银堆疾扵风樯白扵雪寒胜氷山响胜雷砰硡礌硠礴磅紞紞啍啍吼哕哕流离顿挫无不兼廻斡旁喷极滂沛地维天轴震撼掀天吴阳侯挟飞亷蛟龙鼓势鱼蠏遯长鲸昻首嘘其髯榜人弄潮偏得意金支翠旗箫皷沸忽出忽入安其危但过潮头寂无事因悟万理在人为持志不定颠患随迟疑避祸反遭祸防不见笑扵舟师
　　竹素园
　　纵目湖山景防心竹素园社过春正丽【园在湖山春社西隣】物与道俱存黛重云根古淙鸣水乐喧沈思堪致逺得句异常言
　　岳武穆墓
　　读史常思忠孝诚重瞻宰树拱佳城莫须有狱何须恨义所重人死所轻梓里秋风还忆昨【去嵗廵豫过汤隂乃其故里】石门古月镇如生夜防犹切偏安愤想对余杭气未平
　　清涟寺【即玉泉观鱼】
　　清涟山里寺泉石胜其余坐近琉璃沼言观翡翠鱼噞喁花涌浪泼剌玉溅裾逰客欣初见山僧道不如【僧谓人来观鱼者擕饝以飤叹已不如鱼也】旧曽见王画【内府有王渊画鱼颇得其妙】可以悟荘书无虑投竿者鳞中大隐欤
　　和蘓轼逰西湖三首韵
　　乆闻西湖清且幽省方幸值无事秋桃红栁緑纷匝岸芷浪蒲风环绕洲黄头发歌荡兰檝春水船如天上浮湖山美景讵宜恋聊为民情三日留君不见晏子陈夏谚补不足助不给吾王不逰何以休
　　惜哉子瞻幽思幽禄仕恰值熙寕秋钱塘通守岂行志偶然寄兴逰汀洲蒿目新法救不得无已与世为沉浮栢堂竹阁每题句亦知此邦不乆留君不见徃来八州牧或岭南或冀北昨年曽记吟浮休【丙寅秋廵幸五防经曲阳山坡石上勒苏轼浮休二大字曽作诗纪之】
　　朅覧那尽岩扄幽一时得意足千秋生香绕树雪迷路芳苹贴水春满洲风光如此不领略溪山毋乃粗浮东坡佳作恰对面吟情更令一晌留君不见冯唐对汉帝岂无颇岂无牧坡也至今恐弃休
　　云林寺
　　水尽山幽趣转竒中宏恰当辟檀维明珠仙露垂乎圣【寺内存　　皇祖　　御笔】布袜青鞵始者谁【用杜甫句意】僧足髙闲宜逺俗佛无拣择曷居斯寻岩歩屧吾原惯更觉云深意与迟
　　云林寺方丈小憇示僧
　　云居十笏暂徘徊悦可苍松及古梅何事山僧门外立招呼且向个中来
　　飞来峯歌
　　武林山髙九十丈廻峦复壑含万象旧时灵隠今云林【灵隠寺康熙年间　　赐今名】月地云居虚且朗天龙八部共谘议宜有竒岚作屏障【叶】调御丈夫破顔笑何湏尔力劳鞅掌惟西天竺灵鹫峰弹指飞来大方广飞来阎浮人不识碧眼胡僧识非诳【叶】恒河沙数无量佛仍坐峰头白毫放但看相好及手印一一不异梵铜像歴刼万亿不飞去镇以佛力信无爽我来徒讶未前逢玉削云镂相偃仰怪石斜坠挂天绅异木倒生谢土壌猿吟鹤唳演摩诃不襍人间丝竹响竒境至此无更竒大士如如不动想
　　赐浙江学政雷鋐
　　衡文慎辨伪兮真両浙吴山近八闽为汝便因养老母即斯推可教都人晷膏良苦毋骄贵藜藿曽甘莫防贫伫见賔兴皆硕彦近名宜戒致谆谆
　　翰林院侍讲刘起振年一百三嵗自粤东来浙迎驾诗以赐之
　　台背耸隆肩来瞻跸路邉成名后梁颢【向闻起振老于场屋乾隆元年彼已八十七嵗矣因特恩赐以进士仍命选舘至十三年夀跻百嵗督抚以闻故特赐今职】得夀拟彭籛人瑞今犹古经传后继前越都无虑逺应是地行仙
　　题冷泉亭子
　　不碍静中喧看取动时定小坐防万縁湱然满清聴
　　韬光
　　云林境已幽韬光幽更极蜿蜒盘云迳仰视天一隙琅玕轮尺围过雨翠欲滴葱蒨交风枝似扫行人迹野禽送春声可见不可识犹嫌山寂歴间以泉淙石攀陟造其巅长烟一空白稍待烟旋消千里来几席近湖逺者江由江逹海直足力不能穷结揽湏臾得譬如虚室光其通乃在塞留兹片晌兴酬彼万古客
　　劚笋
　　防嶷见龙角清供试新尝恐损凌云质不教多劚将
　　天竺寺
　　屈曲泉流绕石林到来竺宇畅幽寻了知説法无多子且喜入山不厌深七佛总空身语意三生谁话去来今未能习静催归辔已聴钟流云外音
　　水乐洞用苏轼韵
　　君不见三郎未辨泾与渭却厌丝桐淡扵水又不见兴公作赋强出头目空一切低九州持示荣期髙位置掷地金石声应流都官别开闻思窍创名水乐俗人笑俗人笑博雅人喜致使东坡契清照钱塘春月驻廵辕烟霞岭下鸣钧天更道东阳亦有此相去不过両郡间偶闻谓是招在徴即景成吟亦堪喜归来防马蘓公堤至今想像知音耳
　　理安寺
　　路尽九溪十八涧境竒三竺两髙峰香防聴讲来驯鸽静室安禅制毒龙法雨淙常空色相岩花放不论春冬归鞭却恐留清恋倩取白云一片封
　　丁家山【又名蕉石鸣琴】
　　緑蕉白石足天然胜李羞桃鬪丽妍三日春光両日雨一溪明水半溪田凭髙恰喜逄初霁望逺何妨泮晓烟鸟语泉声间喧静丝桐不鼓亦成连
　　虎跑泉
　　溯涧寻源忽得泉淡如君子洁如仙余杭第一传佳品便拾松枝烹雨前
　　象教开兹泉眼开共传跑得借牛哀感通亦自寻常耳记得前身曽伏来
　　开化寺
　　髙岭度南屏涧谷遵曲折出峡倐开豁川云景复别兰苕枕石矶葱蒨扶屼佛宇既荘严精庐亦清洁结习未能防随喜试禅恱凴轩俯江涛似演广长舌
　　登六和塔作歌
　　我逰西湖率三日乐矣虑非凛无逸防稽南望举精禋宣命明当发清跸穹塔镇江久所闻到此不登孤良因振衣拾级陟其顶耳饫天籁衣湿云海眼龙宫寂寥鎻江邉防堵香花妥之字长流冩向东月峰朝霭揽扵左壮观至是真空前那更息心安四禅杜甫添忧我添喜境移所遇理则然
　　云栖
　　一碧万竿翠双流百折澄竹泉行尽处门径得来登磬礼悲心佛畴咨苦行僧钟鱼守夲色拳拂谢多能矮屋常妨防明珠不断灯莲池家法在六字括三乗
　　云栖寺小憇冩幽兰横卷即题一絶
　　夲色西来意云栖静且安林泉徐待冩先冩数丛兰
　　表忠观
　　三世五王爵同堂秩有伦圣湖依故里白水识真人孙子仪型永春秋爼豆新苏碑余腕力亦敌弩千钧
　　渡钱塘江
　　斛土千钱诡就塘风恬日暖防舟方一江吴越分疆界三月烟花正艳阳航苇谁曽见神异射潮未免话荒唐涨沙南徙民居奠【海潮向逼北岸海宁仁和二邑塘工颇以为患近年来北岸涨沙潮汐南徙遂庆安澜】永頼神庥敬倍常
　　萧山道中作
　　溪窄緑塍濶水肥乌榜轻开篷画芃蒨挂席剪澄明南国春方丽越天云复晴山隂指明日已是镜中行
　　钱清镇
　　循吏当年齐国刘大钱留一话千秋而今若问亲民者定道一钱不敢留
　　题柯亭
　　陈留精博物椽竹得竒遭昔已思邉譲今兼传伏滔琴同识焦爨剑比出洪涛汉史无能续千秋恨董逃
　　谒大禹庙恭依
　　皇祖元韵
　　展谒来廵际
　　凭依对越中传心真贯道底绩莫衡功勤俭
　　鸿称永仪型
　　圣度崇深维作民牧益凛亮天工
　　闻河南得雨志喜
　　江乡春雨略虞多恰喜晴明景色和闻道豫郊被甘泽正逢农月利嘉禾雨旸时若常希遍南北难均更易过诚使履丰寰宇庆吾将端拱惬如何
　　禹庙覧古
　　得涖稽山峻言瞻禹庙崇碑文拟衡岳井穴逹龙宫问讯传工部栖迟遇义公錞于寻岂在窆柱恨难穷帆石终隣诞梁梅乆付空惟应敷土迹天地并鸿功
　　舟泛山隂溪路
　　棹入烟花浦山迎防鹢舟桃霞烘日重栁线曵风柔应接真无暇清明适与谋若耶知不逺且迟命清逰
　　兰亭即事
　　向慕山隂镜里行清逰得胜惬平生风华自昔称佳地觞咏扵今纪盛名竹重春烟偏淡荡花迟禊日尚旉荣【时三月八日】临池留得龙跳法聚讼千秋不易评
　　兰亭恭咏
　　皇祖橅帖御笔
　　真赝撡戈互诋攻
　　圣多能以不同同右军设使瞻
　　仙藻定早倾心拜下风
　　兰亭襍咏
　　竹迳延縁胜赏探流觞曲水渌波涵何妨脩禊日过五且喜行春月正三
　　即景还思晋永和崇山真见緑嵯峨斯人不祗清谈軰誓墓髙风有足多
　　丝竹虽无琴筑环逸情真可傲东山中郎若复相衡量賸有兰亭在世间
　　真迹当年付老僧赚来萧翼许多能若方吐哺周公旦房相抡贤未足称
　　自绍兴一日渡江至圣因寺行宫
　　朝辞余暨暮钱塘片刻长江稳渡航未免情殷恋西子不殊风便送滕王快晴乍觉烘山翠月遥疑钓水光十畆行宫逰不足憇闲命笔玉兰堂
　　清明
　　纎云净敛碧山横圆镜中央防栁萦不独韶妍诏逰兴所欣近逺利春畊芳萍波面偏増防娇鸟枝头惯防鸣一晌闲情觇莭物兹来差未负清明
　　杏酪
　　佳寔出精舂仙浆泛玉溶清明传莭物南国作时供不杂姜盐和还嗤醴齐醲最欣湖上坐瓯影北髙峯
　　阅杭州旗兵
　　承平世恐军容弛文物邦应武偹明已向防稽陟禹迹便教浙水诘戎兵羽林旧将今谁是　　【皇祖驻跸杭州阅武诗有羽林旧将分防重之句】七萃材官古莫衡四十年重逢盛典行间踊跃倍常情
　　陆宣公祠
　　筞马孤山脚崇祠陆氏传去留闗治乱事业付云烟房相希前躅苏公表旧编徳宗事苛察胡独昧知贤
　　西溪
