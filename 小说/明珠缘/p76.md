<!-- { "loadSidebar": true } -->
见赵祥仪容俏雅。气度谦恭。十分敬重。叙起家世。一一皆同。 

分悉支派。极其详细。赵祥反不能尽知。妇人笑道郎君年少。 

论老身尚是君家祖辈。今已世代相悬。只称姑侄罢。赵祥是个老实人。真个起身拜了姑娘。妇人道郎君祖父世德。今日来此亦非偶然。郎君曾毕姻否。赵祥道尚未有室。妇人道请多住几日。我为你觅一佳偶。女使重又摆上酒来。举杯相劝。妇人道你姑丈宦游未归。我在家独守田园。 

桑粹亲戚颇多。明日都请来与郎君相会。饮至更深而散。 

妇人道郎君鞍马劳倦。且请安置。送他到东廊下小轩歇宿。 

其中精洁华丽无比。一切应用之物。无所不备。命两小环伺候。次日果然大开筵席。请了许多亲眷。一个个高轩盛从。 

珠履华裾。或称中表弟兄。或称姻家世丈。与赵祥相见。 

十分款洽。赵祥皆不知所以。姑娘席间便以赵祥亲事相托众人。 

一二日间便有个吴中丞来说亲道。今有合尊太师的甥女。年十五岁。言德工容。为各亲家所推重。那姑娘欣然允可。吴中丞去了。赵祥道承姑娘亲爱。敢不如命。只是不告而娶非礼也。 

须回去禀命过。好备聘礼来。再择吉迎娶。姑娘道男子生而愿为之有室。你今娶了回去。你父母难道不喜么。有我代你主婚。 

便与你父母一样。一应聘礼。都是我代你备办。等娶了新妇。 

一同双双回去。赵祥为人老实。且是年纪校尚且害羞。不好再言。隔了几日。姑娘果然备了聘礼送去。择定十二月初八日亲迎。是日亲友毕集。女家先有人来铺设。真个是锦绣重重。 

金珠灿烂。堂上大开筵宴。一时名士戏作催妆诗道：盈盈十五嫁王昌。被被花笺别两行。 

千骑使君来作合。一时名士赋催妆。 

神女初离白玉阶。彤云犹拥牡丹台。 

翩翩彩凤迎箫史。彷佛床头溜短钗。 

咫尺天河罢织绡。天风忽忽动金翘。 

定教青鸟传王母。不许鸟鸢噪鹊桥。 

晚间花烛薰天。笙歌匝地。新人到门。赵祥盛服亲迎。 

众女眷簇拥着进房。新郎揭起盖头。行合卺礼。灯下看时。 

果然十分美丽。但见他： 

蛾眉横翠。粉面生香。妖娆倾国色。窈窕动人心。 

花钿并现色娇态。绣带飘摇迥绝尘。半含笑处樱桃绽。 

缓步行时兰麝薰。满头珠翠。颤巍巍无数宝珠环。遍体幽香。娇滴滴有花金缕钿。说甚么楚娃美貌。西子娇容。 

九天仙女从天降。月里嫦娥离广寒。 

合卺后出来上席。觥筹交错。席散后送房看新人。顽耍至夜方散。让二人成亲。说不尽软玉温香。娇柔旖旎。赵祥如入天台仙境。三朝众女眷齐集拜堂。姑娘又排盛筵款待。 

新人不独仪容俊雅。更兼德性幽闲。夫妻和顺。如胶似漆。 

真是朝朝行乐。便忘却了归期。不觉光阴迅速。又早春来。 

只见江梅点雪。岸柳含苞。一日赵样对新妇道。承姑娘情。 

得结丝萝。何久不见岳翁。新妇道妾少失怙恃。寄养外家。 

与君婚姻。俱是天数。妾亦尚未见翁姑。赵祥道我来时才暮秋。今不觉又是春初。恐家中悬望。欲暂别回家省问。不日即来接你。新妇道你奉父母之命去省外家。今欲回去。未见外祖而归。何以复命。且不告而娶。二罪难逭。闻此去汴梁甚近。 

还是先到开封一走。再回家为是。须早早回来。免妾牵挂。夫妻商议停当。来见姑娘说知。姑娘道郎君来此数月。家中自然悬望。本当令你夫妇同归。既你要先到开封。 

新妇且缓同行。但是此去却有点是非口舌。须要小心仔细。 

然亦无碍大事。你到外家不可说在此处。也不可向外人言及。若到急难时。说亦不妨。随收拾了行李鞍马。新妇拿出一个小小黄罗包袱。包着一件物事。交与赵祥道。此乃人间至宝。 

君收藏好了。带回以奉公公。切不可与外人见。恐惹是非。你到家方可开看。他人亦不识此。公公是博雅君子。方识此宝。 

可收好了。切记切记。赵祥果然也不看。收起去。夫妻一夜绸缪。到天明起来。收拾完备。辞别姑娘妻子上路。新妇送至门首。不胜眷恋。对赵祥道昨晚之言切记。你若有急难。可速来此。此地名为凤尾坡。去省甚近。紧记。二人洒泪分手而别。 

童仆把马领上大路。问人说离朱仙镇三十里。 

不半日早进了夷门。竟投外家来。外公外婆接见大喜。拜见过坐下。外公问道去年腊底你父亲有信来。说你秋间就来了。 

一向你在哪里的。赵祥道因路上受了风寒。卧病不起。 

适遇友家留住养玻今才平复。始得来此。外婆道你在此住些时。先着人送个信与你父母。以免悬望。一面置酒相待。 

终日有些中表亲戚来候。赵祥一一回拜。日逐各家请酒。 

不得闲。夜间想起妻子。巴不得即刻回去。次日便辞别。外公外婆再三相留。只得又住下来。一日有几个亲戚来约赵祥。 

次日到大相国寺看开宝市。次日早饭后众人同去。走过周王府向东不远。便到寺前。却也十分壮丽。但见：松阴遮古刹。石径现招提。公字墙尽泥红粉。大雄殿满布金钗。层层宝阙。叠叠楼台。万佛阁并如来殿。 

朝阳门对藏经楼。铁浮屠高分七级。一层层宿雾留云。 

铜幡柱铸就千层。一节节披霜溜雨。祖师堂伽蓝阁。东西相向。弥勒殿文殊台。南北争雄。松关竹院依依绿。 

方丈禅堂处处清。参禅处禅僧开讲。演乐房乐汉齐鸣。 

妙高台上昙花坠。说法坛前贝叶生。正是云遮三宝地。 

山拥焚王宫。布金远胜檩那国。短碣犹镌贞观年。 

赵祥同众人进了山门。见两边都堆满了客货。甚是闹热。 

看的买卖的。挨挤不开。到了殿上。只是金珠璀灿。宝贝争辉。 

殿东设一座官厅。是布政司的委员在此监税。许多牙侩商贾。 

俱捧着宝物在那里交易评价。赵祥同众人挤进去。见两边案上摆得精光夺目。只见：珠光映日。宝气连城。珊瑚树曲曲安排。牟尼珠团团流走。 

猫睛石鸦青石。间着桃花刺瓣。祖母绿鸭头绿。对着鹑鸪黄斑。 

玛瑙盘琥珀杯。红光灿烂。水晶壶玻璃盏。水色澄清。泪珠来粤海。香玉出于阗。鲛鲭精巧本龙宫。文锦光莹分织女。紫磨金赤如火炭。枣瓤金艳若桃花。摆几匹蜀锦秦绒。列数对文犀异贝。千般奇货穷南北。万种珠玑尽海山。 

这些人也有买卖的。也有比赛的。买卖牙侩。评定价。当官交兑。比赛的又在一傍。后殿藏经阁下。都摆设齐整酒席。 

交易定后。即来吃酒。宝货高的。便坐上席。直至天晚方散。 

赵祥见了这样热闹。便想道这些宝物。都是世上有的。我那黄包袱内的物事。妻子说是人间无二的至宝。何不明日也带来一赛。天晚归来。次早取出包袱打开看时。只见重重叠叠四五层绫锦袱子包着一方白玉图书。约有六寸多阔。七寸多样一块大玉。却也难得。妻子叫我收好。不要擅开。何不带去赛赛。 

谅亦无碍。早饭后带了家人竟到寺中。那官儿才到。众商贾俱捧着宝物齐集之下。两边衙役拦住人。只见吏员手持白牌道。 

赛宝的上来。赵祥望上就走。家人忙来扯时。他已上去了。那官儿问道。秀才有何宝可赛。赵祥道有。向袖中取出锦袱放在公案上。官儿亲手解开。细细看了一会道。这却是人间至宝。秀才从何得来。赵祥道是小民家传之物。官儿笑道此物岂是家传。得的必有来历。赵祥道实系家传。 

官儿道这是传国玉玺。惟朝廷家才有。岂是民间可以传得的。 

你年幼不知。我也不必问你。同你见上台去。随即上轿。把赵祥带着。令吏员捧玺前行。来到衙门。禀知本司。 

藩司见了。即同来见抚院禀过。呈上玉玺。抚院并司道等公同细看。见上面镌着八个字。乃是受命于天。既寿永昌。抚院道这定是传国之玺。当日卞和得璞于荆山。献于楚王。楚王刖其二足。卞和抱璞而泣。楚王使玉工剖之。果得美玉。后此玉入秦。始皇剖而为三。命李斯篆此八字镌于上。屡朝相传。 

王莽篡汉。命王褒入宫取玺。文明太后举此玺击之。跌损一角。 

以金镶之。传至宋元。后为元顺帝带入沙漠。我朝故未得此。 

今此玺篆文制度皆同。故知之。司道等皆打躬谢教。 

抚院叫带赵祥来问。那赵祥是个少年书生。何曾见过官府。 

进来见了堂上威严。先自吓坏。抚院问道你这宝从何处得来的。赵祥哪里说得出话来。颤做一堆。两司在傍道。你不要怕。你只直说。不难为你。赵祥过了半日。才将前事细说一遍。 

抚院道你姑娘妻子今在何处。赵祥道现在凤尾坡。抚院道且差人押他去拿他姑娘妻子来问。便知根由。随差了两员标下官带了兵。后押着赵祥同往凤尾坡来。不半日早到。依旧朱门掩映。 

画阁凌霄。众人拥着赵祥来至桥边。只见一簇扫女都在树下游玩。赵祥高叫道姑娘救命。只见他姑娘妻子都上桥来问道。你为何这等光景。赵祥将赛宝被执的事说了一遍。姑娘道我曾说你此去要惹是非。妻子也报怨道。我原叫你不要与人看。你不听我言。可是惹出事来了。那些兵役正要拥上桥来拿人。只见他姑娘大喝一声。那桥便断了。连赵祥也到桥那边去了。众人俱在对岸。标将道我们是奉抚院大老爷的令。来唤你们去问话。 

若因大家的女眷不肯出官。 

也须着个男人去回话。怎么连我押来的人都带去了他。姑娘道拜上你那狗官。他们骗了我的宝贝去。还要来拿人。言毕把袖一挥。只见一阵清风过去。连房屋都不见了。只见一片荒山。众人都惊?v了半会。四望并无邻里。只得回衙覆命。众官骇然道。此非仙即鬼。不解其故。随传阖郡绅士耆老来问。内中只有一老儒上堂禀道。生员曾见野史上有二宋少帝显。入元封瀛国公。元世祖以公主配之。一日与内宴。酒酣立殿傍楹间。 

世祖恍惚见龙爪攫拿状。时有献谋除灭者。 

世祖疑而未决。瀛国公密知之。乃乞为借往吐蕃学佛法。 

同金石公主遁居沙漠。易名合尊。长子亦为僧。名普完。有一女嫁秦王子顺之。复诞一子。时明宗为周王时。亦遁居沙漠。 

与金石公主往来最密。遂乞其少子为子。即顺帝也。后成祖兵入燕都。随率十宫并带玺遁去。成祖命太监三宝下西洋访求不获。今赵祥之妻云。是合尊太师之女甥。其为秦王之女无疑矣。 

又按宋令后有女六岁。元世祖后普鲁氏爱其聪慧。育于宫中。 

及长适进士萧?。后为河南行省右丞。所称萧都尉无乃是此。想此宝数当出现。我朝必有中兴之主。 

应运而生。老儒言毕。一躬而退。各官愕然。遂具表恭进。 

