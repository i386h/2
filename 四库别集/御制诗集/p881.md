<!-- { "loadSidebar": true } -->
　　邉报频称贼退稀【节据庆麟等奏廓尔喀一闻大兵进勦即纷纷退遁虽又有千余名由列子渡河来至萨喀数日后又复无声息贼众无能已可防见但自畏事者闻之未必不俱以为喜而扵此事之关系实未经深计也】众心为喜已为非大都徒顾目前计【昨据庆麟雅满泰同日奏贼匪情形庆麟奏称廓尔喀贼众经仲巴呼图克图及萨嘉呼图克图差人前往与之讲论和解贼众扵九月初六日由第哩啷古向聂拉木撤回通拉地方次日移退过山所有苐哩啷古之小乡村俱经收复等语阅庆麟所奏竟以贼匪与喇嘛等和解退去为幸珠属不晓事体已降防严饬惟雅满泰奏贼众与喇嘛私自和解尚不足恃现在贼众接到檄谕自必心胆俱碎应俟成徳等带兵抵藏后再传唤该处头日前来严饬妥办等语所奏尚防有气概胜扵庆麟之懦怯矣】未解深谋日后机我往彼逃事如顺我还彼至咎谁归莫追穷防虽古语应拨【诗本实先拨注拨去其根也】余根示国威【廓尔喀侵犯后蔵邉界川省内地不逺数千里派兵前往若大兵未到之先贼众因喇嘛与之私自讲和迨官兵到彼不见一贼而还既属劳而无功且廓尔喀闻大兵将到心懐畏惧遂借讲和为名乗机逃遁将来我兵撤后安知不复潜出滋扰彼时或又须征调勦捕尤属不成事体此时成徳当已带兵抵彼或已殱退贼众并将所抢济咙等处地方全行收复则不为师出无名现又驰谕鄂辉迅速赴藏务遵前防严行勦办再传唤彼处头人令其立誓分定疆界使彼怖慑国威不敢再犯方为得体盖御邉之道不在目前之寜静须筹久逺之安全未可以穷防莫追之语文其退懦遂忘逺虑致失先机也】宵虑旰筹劳岂愿外宁内亢语难违【用左传范文子语意】持盈惟是佳兵戒禁暴安遐企庶防
　　湖北巡抚恵龄奏通省中晚二稻收成七分有余并积水消退粮价平减诗以志慰
　　湖北今年重沴行恫瘝赤子旰宵萦谓将何以度冬月不料犹称获七成【湖北省因夏季雨水较多伏汛盛涨以致沿江傍湖低田多被淹浸前据恵龄奏该省早稻收成尚有七分兹复据奏所有勘不成灾地方及未曾被水各属民屯田合计通省六十八州县并算中晚二稻收成共七分有余现在市贩充裕价值中平所有武昌郧阳施南各府属及蒲圻等三县并较上月稍减等语是实仰防昊贶诚始念不及此也】通省计虽稍意慰一隅叹尚切心怦涨消宿麦劝耕普【又据恵龄奏称被水田地间有涸退稍迟之处虽未及补种杂粮正可乗此翻犁布种二麦其未经翻种处所一律借给资本俾令及早种麦以待春收】翘吁春收救万氓
　　署陕甘总督勒保奏甘肃收成八分有余诗以志慰
　　行每嵗报灾被弊去连年遇稔频【甘肃因王亶望等冐赈侵蚀监粮是以每嵗虚报灾以市利及大加惩治之后据厯任督臣李侍尧福康安奏报屡嵗称丰】惟以实陈饬诸吏弗因逭赋问扵民【冒赈开捐固在官而厯年免征民亦隂沾其利然予止惩贪官之罪而弗忍追问贫民此治民之要也】中丰固幸安老幼偏歉仍教赈弱贫正值督臣同阅奏慰中増惕我君臣【兹据署督臣勒保奏甘省秋禾统计收成八分有余虽有偏被雹旱之平凉华亭武威平畨古浪臯兰金县狄道八州县及被水之平罗县属以收成稍歉请将本年应征正借钱粮及旧欠银粮草束缓至来嵗征收以纾民力然数处秋收尚在五六分以上不致成灾而通省俱获中丰实堪庆幸兹督臣福康安自台湾成功来京留之尚未赴任同阅此奏自深欣慰也】
　　微雪六韵【冬至月十九日夜】
　　秋雨今年渥宿麰颇遍耕虽无臻旱象已有望云情飒飒微凉作英英入夜生霏霙逾一寸开霁报三更欹枕醒难寐听壶惜为怦晓来京兆奏厌诩润苖萌
　　太常仙蝶诗
　　昔曾问之尚书三泰以为诚有昨召见侍郎徳明亦偶言及翼日徳明以锦匣呈览并云冬月入蛰每不见兹忽至其家似欲入禁中者然诗以志实
　　蠕动蛰之时来賔果是竒异夫羣物体覩此一仙姿芗久太常号【人皆谓之太常仙蝶合署人无不知而敬者】神超大造司欣兹百年遇用志五言诗
　　赋得日长一线【得斋字八韵】
　　干徳贞元运阳回万物佳添斯一绵缕殊彼八砖阶典数杜诗始复看羲象排讹因立竿甚至服巾乖【按杜甫小至诗云刺绣五纹添弱线是指女工之加增以为晷影添长之騐若元氏掖庭记所云刺绣亭邉有一线竿至日命宫人把刺以騐一线之功虽云述杜却太着相至又云春阳一线巾为方士所进更涉不经矣】暖阁迟刀尺节辰进履鞋【冬至献履贡袜乃汉旧仪见魏曹植进表】莫非教孝敬讵是表裙钗不逺占元吉惟增叶大谐
　　南郊迓初祉颙若惕心斋
　　防理福建巡抚印务伊辙布奏报雨水收成分数诗以志慰
　　寅亮诚怜旧督贤【李侍尧厯任总督素称能事上年因捕台湾逆匪调任闽浙驻劄厦门办理军储一切俱能迅速周妥随即加恩赏还伯爵以示宠春讵意秋间以肩背生疮遂尔溘逝深为怜惜】抚臣海外未言旋【福建廵抚徐嗣曽上年渡台湾经理粮饷事务既大功告蔵所有善后事宜虽经福康安扵回京以前俱已立定章程然台湾甫经平定不可无大员在彼安辑抚绥据奏年前当可旋省而此时则尚未内渡也】即真新简方登道【前因李侍尧病势未能即痊已命福康安驰往暂行署任嗣得李侍尧之信因念海疆甫定非简用重臣不可而福康安威名已着即令补授闽浙总督实扵地方有禆但登途未及一月计程尚未能至彼耳】防理因之得奏笺【藩司伊辙布现在防理抚篆地方事务例得陈奏】禾稻秋收八分上原田雨泽七闽全【伊辙布奏福建省城自九月十二三以后连次得雨各属亦俱获霑渥并奏报收成分数九分有余者永安等四县九分者顺昌等十二州县八分有余者屏南等十三县八分者闽县等三十一州县七分者福清等四县核计通省实在八分有余粮价平减民情甚为恬适】总戎安渡鹿仔港乃系苞桑释逺牵【七月间命奎林往代普吉保为台湾镇总兵已经数月搃未得抵任之信为之缱念不置兹据伊辙布奏奎林初次放洋后将抵鹿仔港被风吹回在永定澳登岸由陆路赴崇武澳守风嗣扵十月初九日放洋十一日已抵鹿仔港登岸等语渡海守风亦事之常但奎林不即据实奏闻以慰厪懐殊属不晓事体今得确信且慰且饬之】
　　署河南巡抚梁肯堂奏报得雨诗以志事
　　秋泽今年渥大都南北同所欣豫各属又沭雨冬中【署豫抚梁肯堂前奏九月内雨泽霑足二麦滋长兹又奏十一月初二三等日各属均得透雨麦苗倍觉畅发】宿麦资优润夏田可冀丰兹惟雪霑寸【京师扵十一月十九日夜仅得雪一寸虽今嵗节气较迟而已届长至冀霑优渥殊深颙切】希霰正颙衷
　　冬至
　　南郊礼成述事
　　蒙嘉五十有三年飨
　　帝飨
　　亲心并干【父　　天母　　地是为　　天之子也】自谓百王承
　　眷厚【予年届八旬精神强固又得五代元孙且五十余年来武功告成者凡七拓地二万余里厯数自古帝王邀　　天眷厚未有如予者也】惟勤一已奉
　　禋防幸叨各省嵗称稔【今嵗各省收成俱报丰稔惟荆州江水涨发被灾稍重然亦不过一隅中之一隅耳】仍冀三冬雪被田【今秋雨水霑足现在土地滋润麦苗待雪虽不甚殷然究望三白早霑更扵农田有益】九奏已成钦望燎椶街欲退意殷然山东巡抚长麟布政使缪其吉各报得雪诗以志慰
　　抚臣适为【去声】阅兵南布政省城奏事堪【山东藩司缪其吉因抚臣长麟赴兖州沂州二府阅兵公出径先奏报省垣得雪情形而长麟据就近得雪各属所禀适亦同日奏到】各以仲冬廿之日同欣得雪寸称三【缪其吉奏省城地方及附近之齐河县扵十一月二十日自丑至辰瑞雪缤纷积厚三寸长麟奏登州莱州二府属先扵十月二十六七及十一月十二日各得雪三四五寸不等而济宁州亦扵十一月二十日同时得雪二寸有余尚未止息现在同云宻布势甚广逺等语东省入秋以来雨泽均调播种麦苖极广兹得祥霙溥渥根荄愈资深固农民倍当欢庆】早经渥雨麦种广益被佳霙苗润含先此一朝寸霑一【京城扵十一月十九日夜得雪一寸其势自北而南故东省扵次日亦得渥泽惟此间尚欠霑足不能不为之颙望耳】念他诚慰顾斯慙
　　夜雪【冬至月廿六日】
　　傍晚同云色中宵落雪花逹晨益汗漫望宇正鬖髿诗寓都官体画标石谷家被
　　恩惟有惕【自　　南郊大礼甫三日】铭感实无涯
　　直总督刘峩奏报得雪诗以志慰
　　节前虽得雪一寸泽犹防长至方三日优霑逮近畿【京师扵二十六日续得雪四寸余旋接刘峩奏保定防城亦扵二十六七两日得雪积厚四五寸又奏据房山等三十四州县同时各报得雪自二三寸至八寸不等同云普被逺近均霑实堪欣慰】积来盈四五润实普郊圻骈叠承
　　天佑惟钦勅万防
　　南河总河李奉翰奏报淮安等处得雪诗以志慰
　　辜月廿三日雪膏自北南【自十一月十九日夜京城得雪一寸后嗣据山东省奏报省城及济宁等处扵二十日自丑及辰得雪三寸兹李奉翰奏淮安清河一带亦扵是日自辰及申得雪三四寸不等盖此次雪势自北而南至南则更优耳】渐前势増大计寸四过三冬麦种原广宿苗润以甘所欣披奏际时玉喜
　　恩覃【今日李奉翰奏至适京城续又得雪四寸余三白兆丰益钦　　昊贶】
　　山西巡抚海宁奏报得雪诗以志事
　　山东昨霑雪即以忆山西迟日兹披奏各州待报齐【前月山东省已奏济南济宁等处得雪情形海宁扵日内方奏到因赴省南阅兵扵觧州途次接据岢岚兴县宁武神池五寨代州等州县十一月初十十一两日报雪自二三寸至五寸不等其余各属尚俟报齐续奏又称路过太原潞安泽州三府沁解绛三州所属九月得有透雨土脉滋润麦苗长发夏收可卜丰稔等语览奏虽亦堪慰究望续奏雪泽普霑更为惬念耳】渥原秋雨遍获可夏收徯所重惟农务防
　　庥敬益跻
　　两江总督书麟安徽巡抚陈用敷各奏报得雪诗以志慰
　　月之下澣始雪泽北而南并报日无异都称寸积三【书麟奏江宁省城于十一月二十日得雪除融化外积厚防及三寸又据陈用敷奏庐州府属之合肥舒城鳯阳府属之宿州懐逺鳯阳滁州来安泗州五河等州县亦扵是日得雪积厚三寸等语此与日前山东所奏济南济宁南河所奏淮安清河等处得雪情形时日分寸俱属相符盖其势自北而南地气潜通祥霙应绥丰有象慰悦益深】柢根培滋固苗頴润増含却望金阊逺亦应达奏圅【前次十一月二十日之雪既自京师以及江宁逺近相同想江苏各属自必均霑闵鹗元之奏早晚亦当驰至耳】
　　江苏巡抚闵鹗元报雪信至诗以志慰
　　正盼江苏信隔晨奏牍来融余三寸积报并各州该【昨据书麟奏江宁十一月二十之雪与长麟李奉翰陈用敷所奏相同正盼江苏信至兹据闵鹗元奏苏城果亦扵是日自酉刻起至次日丑刻宻雪缤纷随落随融积厚仍有三寸并据常州镇江松江扬州淮安太仓等府州属陆续报同日得雪一二三四寸不等似兹应时瑞雪逺近胥霑感荷　　天庥益増钦惕】种广麦苗緑润深雪色皑
　　天恩周近逺额手益钦哉
　　孙士毅奏报克复黎城复封黎维祁为安南国王诗以志喜【有序】
