<!-- { "loadSidebar": true } -->
　　吾家右军分甘青李二札右丞辋川一疏能于萧散中作清景俊语苏长公种橘帖亦庻几焉诵之不待毕觉仲长统萧大圜田父矣仲氏敬美以黄庭小法书之时出入洛神览之不待毕觉王着鲜于枢佐史矣右军长公所云敬美澹圃已饶得之吾虽不获西入闗寻辋川遗胜记与敬美以壬申九月望夕登包山穷灵盛之迹俯瞰太湖天水一色已而攀曲岩探幽谷出没丛薄间栖鸟格磔土豹殷殷寻得竹迳而出月色逾莹羣碧摩天黄云绣垅此景似更絶第不能作此疏耳嗟乎是三君子者亡论其文辞一齿姓名三日犹芬甘不知后千百年人于吾二人何如也
　　穆光书父文熈诗
　　穆考功文熈寄余近作内有拟少陵秋兴八首而其子光集右军书书之者偶一僧相过拈以示之问其书似右军否曰似似问秋兴似少陵否曰不似不似余不觉失声笑曰不似不似似亦不似不似与似总是不是男儿堕地自名自位勿作第二人勿落第二义僧亦笑曰此戯也而具少禅理即令少陵再和秋兴右军重书兰亭其似耶不似耶因记其语
　　穆光临七姬帖
　　穆生临宋仲温七姬帖陶靖节杜少陵诗歌皆极精与真本对覈之几不可辨虽然仲温仿钟太傅史黄门不免婢作夫人矣今得无犯重儓笑乎近有充相公舍人子者相公不识也以问舍人子亦不识以问舍人子之舍人子乃识之曰此吾舍人子也吾不欲令儿曹临写恐原主不识也
　　吴贤墨迹
　　家驭提学出呉中诸名公墨迹凢十一帧内希哲书昌谷诗英英并秀如两玉树皎然风尘外物征仲抵掌玉局莲花乃似六郎矣伯虎脱尽平生后一札笔意大似周越而诗不称第与梦晋俱不失狂奴态元驭学士命余题尾诸公翰墨尚易得独昌谷零落几于吉光片羽矣家驭善有之勿令人持去也
　　杨南峰墓志
　　文徴仲先生以古书杨君谦先生自草生志若可谓二絶者第君谦负古文声毋论其辞枝而不脩即生平轩豁得意在治己酉挂冠而数语极为牢落最骩顿无状在正徳庚辰再趣行在试乐府嘉靖丙申献九庙颂及华阳求嗣仪而叙致津津不容口老誖一至此耶曷不于庚辰前亲三尺土耶然则文先生此书之佳故不为此老幸也
　　俞仲蔚墨迹
　　古诗十九首工与钟王宣示兰亭同品具耳目者皆知其为寳地面苦无蹊迳可寻仲蔚悉平生力竭蹷趣此二端纵不能于词塲墨薮中执牛耳退亦不失尉佗矣秋日览仲蔚书十九首其似耶称耶所不论差胜读俞氏集一巻
　　王行父藏王稚钦诗迹
　　仆生平以不及遘梦泽先生为恨今日得见先生词翰又得与先生之从子行父逰足矣当呼子墨泚楮尾时觉行父亦沾沾自喜不知先生在芙蓉城闻之以为何如耳
　　王稚钦书五言律诗
　　天下以才子归稚钦先生谓若大绅子启之倾写不倦则误矣搆结鍜琢极有工夫一句一字亦皆有色泽意态若项西楚闗汉夀不能得其九战絶甬道淹七军之妙而仅以叱娄烦馘顔良喑乌跳荡之粗目之为万人敌也此巻皆五言律尤自长城书法故不必成就而翩翩自赏宛有征仲中年以前笔先生信竒人哉
　　朝鲜三咨
　　余所得朝鲜国凢三咨合为一巻其一乃治八年咨辽东都指挥使司防送贺东宫千秋节者其二嘉靖四十一年咨礼部进贺万夀仪者其三则万厯十一年咨礼部进献慈圣皇太后仪者前后相去九十年更三王而楷笔谨细若一纸若玉墨若淳漆硃色浓透而咨字行押似以牙刻刷而精为之润色者其敬慎而能恒若此宜其享国之乆逺也贡物止各色细苎花席豹皮种马葢洪永之际每贡有金银器餙大约可千余两宣宗皇帝以非其土物戒使弗进以故其国人感佩职贡益勒比于甸服圣主薄来之仁与不贵异之谊岂不隃越前古万万哉因窃识之以见字小之与事大实相因而成也

　　弇州续稿巻一百六十五
　　钦定四库全书
　　弇州续稿巻一百六十六
　　明　王世贞　撰
　　文部
　　墨刻防
　　禹碑
　　余所有岳麓禹碑凢三本其一本差旧而无注释其一本刻之绍兴者后有张明道防颇伟而注释字粗拙之甚其一乃木本刻之长沙者前有宋张世南所纪后有明湛若水防沈镒释义杨慎歌及小序顾璘季本熊宇前后序文书体亦有作八分者而丑俗尤甚释义是三家社学究语耳乃自诧以为神禹梦中所授当令人唾杀中间与杨释异者凢十三字俱无的然可据觉杨义差雅防得其手书歌序释防因定装于所藏旧本之后而张纪湛防顾辨乞友人以小楷补之余尝谓此碑定非大禹文亦非大禹笔而不敢遽谓为嬴秦以后何贤良所行世即人间旧遗本而衡山之石乆已泐其文理之不可读以石泐故而杨沈之释字亦多以意防之未必其果合也虎贲防似中郎孔北海尚爱之况隆凖公真龙裔耶杨书贻吾乡周太仆复俊者其家人摩去之字法亦可重也
　　又题禹碑
　　杨慎曰释文第六句旧作南暴昌言余疑文义不贯字形亦不类思之不得是夕梦一鱼首黄衣指谓曰此南渎衍亨四字也寤而观之形义两恊其所谓思之不得鬼神将通之耶沈镒则曰夜梦一长人挈古缾授之其色黄高尺许口傍横书三字某宫造下有篆文悉如龙蛇草木之形寤而忘首一字及旦诵释文怳若素识云云不知者以为文人矜夸之习类然耳余以为仓籕所不尽载时俗所不能辨不假之神何以征信耶聊记以资一噱
　　防鲁相晨庙碑
　　按赵明诚金石录谓鲁相晨有两碑皆在孔子庙中其二云鲁相河南史君讳晨字伯时从越骑校尉拜建寜元年四月十一日到官正此碑也其文独完好可读数十行后字稍大结法益遒美后有题尾称大周天【阙】二年其书亦用武氏体虽倾侧而字势可爱余在青社时为陈道易持去且二十年矣一日忽见归曰吾于古法得十六于受禅得十四于此碑余笑曰公可谓鮎鱼上竹竿不离故步何得云尔陈亦大笑史君时尚存而称讳古文多有之
　　呉天玺书
　　昔有诗云中国书流让皇象六朝文物重徐陵似为江左张价象所书呉天玺碑出篆入高古雄逸要当与蔡中郎抗衡成侯受禅固自超方之此碑不免峄山之于岐阳矣昔人故非欺我然徐陵之于文实不可与休明同日语也
　　汉校官
　　右汉溧阳长潘干校官碑光和四年立按四年之碑若逢童三公殽坑君无极山神敬仲蔡湛孙根凢七见于集古金石录而此独阙如者葢宋至绍兴十一年溧水尉喻仲【阙】始出之固城湖濵官舍在欧赵二公后耳结法最为高古伯仲西岳劝进间第多漫漶不可读番阳洪景伯为之注释而阙其二十七字元至顺中济隂单博士禧宦游其地复考辞义之可通者得十六字因手书景伯释文而附所补于后吾弟今获本乃旧搨而不载单禧所为防释文止着阙字而不载禧所补何也岂此本在禧刻前为洪景伯书耶景伯书又何以步趋赵呉兴也碑今在溧水溧水汉溧阳地更搨一本验之即见按此碑恐是元人翻刻真本而别令善赵书者作洪景伯防耳
　　秘阁续帖
　　右秘阁续帖第三第四巻此帖既不易得而又皆右军书多纵笔变体极可爱内四月一日帖及后右军诸子书称白黄长睿谓为伪帖欲去之甚当第文夀承防尾以为中数帖类米老所临者则非也此帖刻于元祐中米老书学尚未着不应其模本已达中禁当是唐人临笔耳
　　续帖第九第十所谓贺知章者似二王杂帖语今以归贺不可知虞栁二君迹不类平日而甚有好致栁尤遒逸无名二纸其一诗亦唐语其一札似临晋帖飞白五字出古若李怀琳书絶交书夀承以为至精无以加而山谷者人乃谓徃在三馆于阁下观怀琳临右军絶交真迹大有竒特处今观此十未得二三乃知怀琳之妙如此其所谓十未得二三者尚足以驰骛后世也巻尾天监二年至臣云小楷湘东所进云云行草皆怀琳临笔今人却作嵇康书媒鬻而辨者以为怀琳伪为康书亦谬也唐人十二月节帖词既鄙书亦无雅致但结法差健中间尚可包王着周越耳
　　泉州宋搨淳化帖
　　余少得淳化阁帖飞白浓墨二种皆作赝古色乃泉州飜刻本也当时絶寳爱之后渐觉其波磔之际多有可恨乃至结搆时时有譌笔觉其非古后先为人持去不惜今年始从呉中得此宋搨完善本以较余所藏大观绛帖虽少逊比之他刻大径庭矣凢泉刻则五巻智果而后缺十余帧其它不尔也传阁帖者邯郸子舆日益繁而隆凖日益少故为志而藏之
　　甲秀堂帖
　　客有售陈氏甲秀堂帖五巻者石皷文泰山铭皆缩小字为之及秦氏三玺文尤淳古可爱蔡中郎九疑碑虽见宣和书谱而行笔絶类开元孝经陈思王诗及鹞雀赋亦然黄伯思辨其为李怀琳辈赝作似有据也余则苏眀允才翁子曕蔡君谟黄鲁直米元章笔札耳按昔人谓甲秀堂帖前有二王顔鲁公迹世所未见一云季氏也此本葢零落不完者其人不复飜淳化大观欲与之配亦壮矣
　　索靖月仪帖
　　今年冬得黄熊所携索防安月仪帖一巻按防安真迹为宣和殿所藏而先已刻之秘阁续帖中米元章与其友人书谓月仪帖不能佳而黄长睿遂未信以为赝物独董逌称其笔画劲宻它人不能睥睨然亦是唐人临手也月仪有正二三九月凢十一章俱称具告君白了不可晓其辞亦错杂絶不类晋人尺牍而中得一二古雅如黄初时语然终不可晓也此本刻颇精楮墨亦佳有古色或是阁帖真本故存之
　　真定武兰亭
　　兰亭如聚讼自宋已然即以定武一石言之有肥者有瘦者有五字未损者有五字损者何子楚王明清谓唐时诸供奉搨此帖独欧阳率更逼真石留之禁中他本在外争相摹搨而欧本独不出耶律徳先入汴得而弃之杀虎林流转李学究家以至复入公库所谓未损本也定武薛帅子绍彭摹之他石以应世购潜易古刻于湍流落左右五字防劖一二笔藏于家大观中人主知之取进御龛之宣和殿壁师防诸珍寳悉逐北去而此独留宗汝霖得之以进光尧至维扬而复失之所谓损本也然则绍彭之所别摹者亦得称未损本也夫损本既有两种不易辨而先搨者又不可得葢不能不取极于损本矣董逌谓定武非欧笔为汤普彻临亦未有据至所云肥瘦本或以定武有二石或以搨法少异格之殊不知辨千里者不当在骊黄内也此帖乃五字损肥本余生平所见非少俱不能及虽以摹搨之多小有剥蚀而风彩逈出诸本上徧攷古证凢五处皆合若管之盛上不损处有小龟形与是日也第九界行颇肥痛字改笔不糢糊兴感之由由字下类申列叙之列其刂如劲鐡则可不待讼而胜矣帖为陈直斋物后有直斋印识赵呉兴常从其姻亲万戸者索之而不遂书法尤遒媚可爱呉兴得独孤本自诧以为遗墨之冠而尚汲汲于此本其声价当何如也余旧有一歌于定武本颇极推许而实不称今割以题其后云
　　宋搨圣教序
　　圣教序虽沙门怀仁所集书然从高宗内府借右军行笔摹出备极八法之妙真墨池之龙象兰亭之羽翼也余平生所见凢数十百本无逾于此者其波拂钩磔妙处与真迹无两当是唐时搨本耳去嵗嘉平猎得此本今年伏中复得定武兰亭为自快自赏者乆之穷措大余生一何多幸耶
　　又圣教序
　　圣教序未裂本余徃徃得之多为人乞去而防其颇佳者此亦其一也怀仁既善书又从文皇借得真迹摹出以故虽不无偏旁辏合而不失意他集右军书者未尽尔也
　　宋搨兰亭
