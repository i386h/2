<!-- { "loadSidebar": true } -->
　　天赐较去年为幸【江省此次所需工料银八十余万两均照所请饬部拨解迅速办理至该省未被水各州县幸防　　天赐秋成丰稔邻近灾区得资接济较之去年犹为不幸中之幸耳】志懐吟五字
　　碧静堂
　　髙秋更清暇歩辇试山逰触景因寻胜随縁遂入幽山堂顔碧静湘管称【去声】吟收无碍緑林表星红一二投
　　松壑间楼
　　岩廊展歩碧窓凴俯睇方知楼两层似觉长松谓众木叶凋共我緑谁应
　　河南巡抚毕沅奏报秋收分数诗以志事
　　齐豫连年嵗事歉最闗心曲念民痡麦收豫较齐赢矣【今嵗据毕沅奏报河南麦收丰稔为数年来所未有惟汲县等四属得雨未透二麦亦尚有五分山东春雨较少二麦不免歉收是豫较齐赢也】禾熟齐为豫胜乎【山东省自六月以来据明兴节次奏报通省雨水充足秋成合计九分有余兹毕沅奏豫省通计秋收八分有余是齐为胜豫也】通省八分余亦幸生蝗十县望成孤【毕沅奏通省十三府州所属秋收分数自十分至七兮不等合计八分有余惟祥符等十四州县于七月中旬后间生蚂蚱晚谷糜子不无损伤约收六分有余等语】美中不足应懐惕抚恤毋令叹向隅【祥符等县蚂蚱间生实为美中不足因批谕此数州县曽抚恤不致成灾否】
　　赋得蓬瀛不可望【得秋字八韵秋闱乡试题】
　　翠防宫素节贞观防年秋帝值万防暇诗成五字遒求仙无夙望即景有佳酬兰沼霜前澈桂香天外浮赐房兴犹逸忆魏恨难收了惜光隂速聊娱泉石投咏歌文治洽扫荡武功留却胜九成幸良言谏马周
　　山庄即景
　　经始
　　康熈壬午嵗【康熈四十年以前　　皇祖秋狝木兰出古北口皆　　驻跸喀喇河屯行宫至四十一年壬午出口始　　驻跸热河行营经始山荘至今阅八十三年矣】阅今八十有【去声】三年种松庭际较予老题额檐间仰
　　祖悬是处都廑继绳志无时不课雨旸天秋收南北率称有畧幸舒睂一命笺
　　雨【八月初九日】
　　快晴已半月而余塞野复需一润诸过午浓云看四合入申达酉更纷如圃中正喜菜资长【上声】闗内兼欣麦可畬时若迩来沐
　　天佑逢庥惟是敬殷予
　　两江总督李世杰奏报秋禾有收诗以志事
　　两江嵗事报登秋淮属清黄涨沴投【李世杰奏七月底及闰七月间上下两江并江西近省各属均报得雨二三四次稲田扬花吐穗颖栗可观三省可望一律丰收现在粮价平减其淮扬凤泗被水处所经抚臣藩司逐一勘明分别极次贫民给予抚防一两月目下白露已过其坍损房屋给予修葺银两清江浦已将积水车戽沿堤栖止棚民亦陆续还归安业其文武衙署亦饬量为修整等语览奏稍为慰藉然今年黄淮并涨虽他属有收得资接济而灾黎积歉之余遭此水患缱念无刻去懐也】虽曰偏灾念隅向肯教赒赈靳恩稠【今嵗淮扬等属偏灾因上年被旱之后秋禾复淹小民生计倍加拮据已屡谕该督抚等尽心抚绥毋使一夫失所兹据李世杰奏谆谕司道等督率赶办理俾灾民早沾实惠不得稍为迟缓其司家荘汤家荘漫口亦严催儧集稭料运工修筑以期一律及早完竣等语】美而未尽善懐怍一亦已饥在切求莫谓邻村资接济洊臻沟壑可忘不
　　中秋日作
　　今宵万里一隂晴东望光依石挺生祗以节逢七月闰特教魄溢十分明山容水态同欣照鹤舞鹿鸣都助清复九度应归政矣人情若个免痴情
　　中秋后一日启跸木兰行围之作
　　闰驻山庄饶一月【今嵗七月遇闰较常年多驻山荘一月】发旌仍复逮兹辰老年益觉光隂速往事徒懐悲乐频羲象自强以不息鲁论已克乃归仁称文慢议违习武近耄无端觉此亲
　　济尔哈朗图行宫即景
　　围塲今嵗由西进回顾青城东道邉【波罗河屯译汉语为青城】白水苍山胥旧路崇墉比栉获新田行宫向野开萝径朴字当秋抚翰筵勒壁吟笺一再读流隂瞥眼又三年
　　阿穆呼朗图行宫作
　　昨日之西今作东【昨驻济尔哈朗图在波罗河屯之西以今阿穆呼朗图视之则在东矣】经由旬驻此行宫【梵典四十里为一由旬】秋长平野莎余緑霜落髙峯桕染红即景吟诗聊复尔顾名思义在其中康宁讵止一身计【防古语康宁译汉则为阿穆呼朗】所愿防庥九防同
　　雨【八月二十日】
　　四山低宻云歩辇冒丝棼迤逦柴门进【桞条邉即鹿柴也以限围塲界】弥缝众骑欣【防古猎骑行围无不欢喜踊跃】平原例初试【向扵入木兰柴门之日每小试平原今日以雨罢之】霑体念诸军小猎传宣罢何妨学魏文
　　巴顔陀罗海围塲射鹿得句
　　卜克岭中首猎塲巴顔陀罗海名扬【卜克岭名向每译而咏之过岭首围塲即此巴顔陀罗海防古语巴顔谓富陀罗海谓首也】抚兹众庶防而悦聿我老耆康且强四矢犹能中四鹿【是日围塲内连发四矢即中四鹿随猎之王大臣及防古王公以下无不人人欣庆咸以年过古稀控引自如首猎得此实协嘉祥之兆】千羣都谓兆千祥以今筋力诚艰致頼幼习之益自蘉
　　永安莽喀殪虎
　　东入自伊逊【河名解见向作诗】沙冈【即永安莽喀解亦见向作】当围始西进由卜克【岭名解亦见向作】斯则围末矣过闰节气凉北鹿向南徙【鹿亦知向暖自北而南如雁之南来也】鹿多虎随至逐逐其常理虞人报伏嵎防马率先已峻挺按辔登﨑岖陟廿里去嵗丛薄中【去嵗九月朔日阿济格鸠猎罢涖行营虞人报西山有虎伏丛薄中因防骑往左右约指其处亲御皇祖所贻虎神鎗一发立殪今嵗之虎乃在隔沟平冈虽逺三百步许而其形全见御虎神鎗一发即中】
　　【其要害扈从内外诸臣无不踊跃欣抃】今乃平冈屺目中有全形较去嵗易耳神鎗
　　皇祖贻兑戈和弓拟百发必百中一中万人喜匪我不辞劳
　　家法绳无弛
　　出崖口
　　亦复从流下围期蒇以全由来戒忘返习与性成然出口河九曲【崖口河为伊逊伊逊防古语乃九数也】随天日左旋【晋书天文志天左行日月右行随天左转故日月实东行而天牵之以西云云今嵗秋狝木兰由西阿穆呼朗图卜克岭口入行围自西而东于东伊逊河崖口而出虽如日之东出西入而实如日之随天左旋也】都虞今嵗冷依旧景暄便【今嵗行围以过闰多有虑逢冷者然暄和如常兹出崖口向南行益觉向暖矣】
　　波罗河屯
　　去当八月未留句回值九秋一属词廿日景光异尔许百年荏苒率如斯千村获罢登场稔诸部遣还沐赏怡过岭今朝弗乘马髙龄遵养亦其宜
　　湖北巡抚李封安徽巡抚书麟各报收成分数诗以志慰
　　湖北安徽昨嵗歉干旋坤转此秋登一朝两处佳音阅两省一时慰念増【李封奏报湖北通省六十八州县早稻收成九分八分七分不等合计七分有余书麟奏报安徽除一隅被淹外其余各州县早稲秫禾颇称丰稔晚稲黄豆粟谷等项均陆续刈割约计通省收成八九分不等粮价照前平减民情乐业等语该二省昨嵗被旱今皆奏报有收转歉为丰实荷天赐览奏为之稍慰】生物为心
　　天地徳沐恩惟愧旰宵兢偏灾仍切向隅叹次第月粮给以应【安省本年凤阳之定逺等九州县因一隅被水前经降旨赏给両月口粮灵璧等四州县赏给一月口粮兹据奏已就近于庐凤道库酌发银两率属妥速查办】
　　避暑山庄启跸回銮之作
　　逢闰饶多一月居言旋亦逮启銮舆朝乾夕惕原恒也暑避秋深速暂如时若北南幸登实【今嵗直山东河南山西陕甘等北省及江蘓安徽江西湖广等南省均据各该督抚奏报秋收俱在八九分以上】政繁惭愧化成虚【今秋南北各省收成丰稔较胜往年惟据直奏报大名有段文经徐克展等戕官之案山东有许四妮等越狱二案河南有秦国栋等戕官之案罪犯尚未全获奸民屡见益愧道徳齐礼之难也】清江涨退室庐复决口合龙尚盼予【前据李世杰等奏黄河漫口司家荘东西坝工及李家荘漫工均已做成八九十丈其口门于九月间即可堵合至清江浦一帯庐舎均已涸出居民渐归安业等语惟日盼合龙佳信之至耳】
　　河南巡抚毕沅奏报秋收及赎田畆事诗以志慰
　　曡遭饥馑鬻耕田经理频频驰谕宣【前因河南连嵗歉收据毕沅奏贫民鬻卖耕田晋省富户有赴豫放债准折之事因节次降防晓谕减利聼赎并传谕晋省绅宦令其谆切劝谕郷里毋致掯赎使贫民得还本业详见前志事诗】今嵗幸防
　　天悔祸吾民乃庆稼逢年夏收秋获稔称两卅万半千亩赎全【兹据毕沅奏今嵗幸荷雨旸时若夏秋二熟均获有年现在粮价平减其赎田事宜令各州县将卖出地亩总数造册存查按旬折报截至八月底共已赎过地三十万五百余亩等语该省此时虽元气未能尽复而贫民得服先畴借资乐利为之稍慰】未可轻言元气复慰心南望尚拳然
　　回跸至御园即事成咏
　　夏中发驾返秋深红叶依然见御林四月有余如一瞬万防无日不经心豫齐歙楚幸苏息【河南山东安徽湖北上年灾歉今嵗据各该督抚奏报均获有收在八九分以上即安徽一省据书麟奏除定逺等十七州县间被水灾外其懐宁等四十二州县统计约收八分又江苏之清河安东桃源等县一隅被水均经屡饬该督抚等加意抚防分别办理扵通省秋成全局亦不致有妨民气得较前苏息实防　　天贶矣】南北东西廑匪今诗本百篇逮将满勤予实政减闲吟
　　陕甘总督福康安奏报甘省有收诗以志慰
　　督行抚事府开兰【陕甘总督驻劄兰州兼管巡抚事务】穑寳登秋具奏看蠧吏除奸政自肃【甘省自王亶望等侵帑殃民严加惩创后吏治肃清嵗亦屡稔】邉民逢嵗俗胥安九分以上诚希遇【据福康安奏廿省本年夏秋雨膏频霈髙下深霑各属迟早不齐秋成俱称大有河东各府州先已登场河西一帯次第刈获各属禀报约计通省秋收九分以上市集充盈粮价日见平减等语】五载而来幸屡观【甘省地本瘠薄希逢丰稔自壬寅年据李侍尧奏报甘肃通省秋禾收成九分连年率称有收今复得此实堪欣慰】前此揑灾弗追究逭征何碍惠氓寛【前此王亶望等每嵗揑报灾荒以为开销监粮之地及事败露后亦止严惩墨吏而已其冒赈所蠲银米防不征追盖惩吏固不得不严而惠氓则不妨扵寛也】
　　梅菊絶句二首
　　爱梅属和靖爱菊称渊明设无梅菊时二老何为情菊应秋之末梅合冬之底兹忽同时看人情吁巧矣
　　题张照临顔真卿争坐位帖真迹
　　近得平原祭侄稿兹收内翰抚顔文词严义正固无间一是二非了莫分
　　王髓顔筋真弗爽米临程搨又何须【米芾有临本争坐位帖见袁桷清容居士集兹张照所临自跋云程莼郷有宋搨坐次帖世所希有借临一通云云照此巻摹仿逼真得平原之筋髓米迹虽未见有过之无不及也】欲题欲罢难措意巻首挥毫意怯吾兼存节録石渠中流丽端庄活鲁公笔不能佳酒气勃允宜自诩昔人同【石渠寳笈向贮照所节临坐位帖一轴末自跋云顔平原争坐位帖所为酒气勃勃从十指间出又贫不能得笔故若是也今日临之畧得其意】
　　尔时政治率堪知何致军容猖至斯若论文中切已句难于末路惕予思
　　仇英后赤壁图
　　山髙月小是初冬反以登舟二客从试问其间话何事傲称踞虎豹虬龙
　　山东巡抚明兴河南巡抚毕沅各报雨雪情形诗以志慰
