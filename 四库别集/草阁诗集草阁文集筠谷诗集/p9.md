<!-- { "loadSidebar": true } -->
　　数年胶漆方投分今日萍逄又索居好客每令樽有酒辞君非为食无鱼海棠亭暖春题句檐卜林香夜读书两地闗心正相忆便风毋使问音踈
　　金华留别陈公明
　　十载从游处双溪送别时情深犹已子义重忝人师夜雨窓前史春风笔下诗黒头须努力期尔凤凰池
　　题王竹斋墨梅
　　鼻观幽香静可参月明和影落空潭霓裳不动冰魂逺恰似江妃睡正酣
　　陈世恭昆仲同逰龙泉庵赏海棠
　　三月江南好风日得意看花马蹄疾颇怜西蜀之名花烂熳娇红逞仙质丽脸犹嫌繁杏艶柔丝已学埀杨宻逰蜂迷处万朶明归鸟鸣边一枝出青霞时留仙客佩绛云夜照维摩室去年载酒常恨晚今岁题诗未开毕道人所乐非一二弟子相随成六七过眼谁羞花似雾簮帽犹夸髪如漆日斜欲去还徘徊唤取佳人弹锦瑟
　　京城寄题陈世恭卧云图
　　好山多处翠成羣中有幽人卧白云只隔红尘一千里几囬清夜独思君
　　戯柬池莘仲
　　少年一饮轻千钟力防难染桃花容年深始作汗酒法以一当十味且浓王君亲传坎离鼎出瓮鹅黄煮秋影檀心味烈九醖同醉倒伯伦呼不醒清晨喜见双玉瓶中防沆瀣光冷冷鸬鷀之杓鹦鹉盏坐使賔主皆忘形我老多愁酒难敌故人未肯分余沥座中甘作刘公荣醒眼终朝看山碧
　　题陈世恭所藏山水图歌
　　米公老手无人继从此乾坤少清气畵师落笔颇似之素练曲折开秋意上有青山万叠之嶙峋下有白云千顷之氤氲丹枫翠栢森左右年深乃成十抱文白石坡头埜亭小一叶渔舟荡清晓对岸想像忘机翁坐占苍苔谈未了我尝四载客京华每见畵图成叹嗟埀老归来爱幽独欲借云根半间屋
　　清风楼歌
　　君不见义乌门东头上有百尺屹立之飞楼雕檐棱层象纬逼畵栋缥烟云浮桓桓徐将军志气非常俦登城览形胜构此壮观东南州楼中班陪尽鹓鹭楼下队列皆貔貅是时新雨余六月如髙秋炎埃一防飞不到但觉清风四座来飕飕将军手挥白羽扇身着紫绮裘栏干十二倚霄汉无边景物归冥搜东观覆山气蒸紫翠暖欲流北望芙蓉峯锦绣五色攅空周西有长空倒影之飞樯鐡梁下镇苍精虬南有芳草连天之旷野但见飞骑来往秋狝而春搜杨云旗霜矛祷太乙擒蚩尤鱼丽排空金组甲龙泉尽制铜华缑阵前猛士力如虎一一尽戴银兠鍪将军登楼长啸破强敌自与文士相旋周清谈动玉麈拂防挥银钩投壶矢铮铮雅歌韵悠悠庾公清兴不可及将军豪思真堪侔我来登危梯抚掌落日惊沙鸥坐觉清风起苹末醉来诗句生沧洲将军清风解炎热亦如南薫羣动皆歌讴清风之楼信千载清风之名千载无时休
　　送王秀才归天台歌
　　李仙入月今几年酒星飞上瑶台天文光万丈销不尽又逰蓬莱方丈之东边王君王君醉仙后放浪堪为谪仙友自言身后千载名何似生前一杯酒黄金杓白玉杯劝君满引葡萄醅扫君头上如霜之白髪浇君胷次万仭之崔嵬是时银海花玉山頽髙歌起舞不知夜但见緑萝树下嫋嫋凉风来清晨别我飘然去家住红霞最深处美人笑倚桃花旁饭炊玉甑胡麻香左刘右阮相颉颃故乡之乐不可当我醉题诗惜相别飞梦时时度双阙明年有意还复来与君洒扫松下月
　　贞德堂歌
　　迩来为父雪讐耻闻者击节清霜飞秋风萧萧木叶落秋日皛皛行云薄区区俗子不到门自对青山倚髙阁圭也着屐来相过入门磬折求我歌我歌从来不易作与君交契柰尔何夜窓乌几蛟龙吼落笔光芒动星斗要追洋洋风化首闗雎麟趾同深厚方今圣治求华勋观风使者纷如云此歌足以扬清芬他日九重天子闻
　　钟馗歌
　　老日无光霹雳死玉殿啾啾呌隂鬼赤脚行天踏龙尾偷得红莲出秋水钟南进士髪指冠緑袍角带乌靴寛血口淋漓吞鬼肝铜声剥剥秋风酸大鬼跳踉小鬼哭猪龙饥囓黄金屋怒气至今犹未销髯防鬖髿努双目
　　黄公鍜磨吟
　　一声啼鸟惊春破但道黄公能鍜磨问渠鍜就将何为麦熟村民免饥饿麦熟村民免饥饿即今麦缺愁难过
　　黄熊歌
　　我家有犬名黄熊不与寻常羣犬同狺狺夜吠捍门户兼有捕防之竒功山居灯尽黒如漆黠防出入声啾唧合曺合类恣所经搅瓮盆翻囓书帙黄熊此时方按行嗾之愈怒威盈盈奋前搏一百防散坐令倾洞成清平防贵乌圆未须贵宋鹊韩卢莫夸技寄谢区区世上人素餐尸位能无媿
　　不寐
　　臂痛愁难忍更长睡不成无由成蝶梦有暇数鸡声况值青阳逼应多白髪生五湖心尚在吟罢气峥嵘
　　贞德堂歌【并序】
　　贞德堂歌者汴人李晔为永康徐君光大妻应女而作也应女名惟贞自防以端肃闻光大娶之光大儒者也明于易不幸早世其妇于恒卦从一而终之义熟闻之故守节不嫁遗孤六人辛勤鞠育以恩及长勉之从师授业簮珥之饰尽卖以供费今年已七十其子桂葺斯堂以奉之吾党贤士夫嘉其事且扁是名又形之以诗文是则然矣窃惟妇人无独成之理其德必本于夫夫者妇之纲也不详其纲而举其目非善于辞者也有是夫必有是妇有是父必有是子闗雎麟趾悉本于文王乃诗人敦厚之意故余法之观者倘有取于此云
　　栢舟不作共姜死夏侯令女今则已古来贞德苦不多落落晨星照经史请谈应女生花溪自小端肃闻深闺徐君光大工学易应女束髪与之齐吁嗟年才三十五良人早没心何苦偕老相违愿莫伸安得与尔归黄土青年未得身就木空帏别涙吞声哭有髻不挿他人花采柏南山动盈掬缉麻坐对寒灯悄缝衣行念诸孤小严霜凄凄鸡戒晓鸣机夜织犹未了有子名桂字仲芳防衣独立鸿雁行母也七十头如霜愿构贞德之髙堂贞德堂前棣花茂贞德堂上萱隂覆四时八节礼数勤拜舞称觞为亲夀吾党作文并赋诗墨花满纸何淋漓不详其纲但举目到手聨篇徒尔为少君名由鲍宣出孟光愿与梁鸿匹徐君观象明咸恒信有其妻解从一遂能教子勤诗书黄帘映雨秋堂虚嫁装尽卖供束脯任使筐箧无赢余徐家一门瞻具美夫贤子孝谁得似后人弗替能引之德风便自兹堂起族孙徐圭字孟玑饱观贞德之光辉
　　冰山行
　　冥之域穷隂乡冰山屹立遥相望盘根下令厚地裂上令旭日无精光雕琼镂玉千万状隂机煜煜孰敢当冰蚕五色不补衮冰柱百尺撑明堂大峯小峯亦旁出争挟气势相轩昻公然列镇冲要地或为推裂乌台纲东方苍龙爪欲堕南方赤鸟口尽僵北方乌寒缩颈于莵敛尾蹲西方独操巨柄凛难触众人仰视心彷徨白水真人凝不流桂薪粒玉吁可伤九州封豕食人肉旌旗遍野尘沙黄金城汤池尽瓦砾徃徃白骨堆秋霜新魂旧鬼相间哭哭声落日连穹苍赤者为狐黒者乌北风其凉雨雪雱凤凰髙飞避矰缴梧桐不复生朝阳天威凭凭上帝怒赫日回照天中央冰山倾刻付流水百丑显露那能藏乃知真龙合变化卷舒雷电功防茫崔嵬嶻嶭今安在徒逞凶恶干天常昆仑自髙太华峻齐天作镇埀无疆君不见万嵗山前春色里红云紫雾朝东皇
　　章三益匡山行【戊戌后作】
　　仙人休吹紫鸾笙听我一曲匡山行青莲居士读书处至今石室丹霞明龙泉西南百余里四面峥嵘翠峯起先生结庵当畵图正与匡山景相似屋前屋后皆种松坐看百尺苍精龙苔皮深含霜雪古鐡干返走风云从一亭下浸苍波冷缥缈烟云成万顷中有神鱼长比人翠鬐翻动玻瓈影一亭上与浮云齐赤防干外青天仾分明投壶笑玉女彷佛出海闻金鸡东南一亭隐林樾地位清髙隔炎热人间赤日如火流踈簟琅玕自苍雪最其秀者环中庭周遭万朶芙蓉青朝来爽气落我袂萝风吹日天冥冥鹤怨猿啼归未得绣衣今作青云客故山四首五情揺归梦时时到寒碧自古山林钟鼎同先生况有前贤风少待功成拂衣去入门依旧山花红春山道中与唐仲暹辈分韵得迟缸二字
　　莫春之初行乐时青衿济济亦追随酒因爱客传杯数诗欲惊人得句迟溪栁线埀将雾绾野花红落倩风吹闲中景物千金直休使征贤使者知
　　杖藜三月青山路风景真如濯锦江在树啼来黄鸟对隔溪飞去白鸥双旧题僧寺诗连壁新酿田家酒满缸寄语朝端故人道归欤已觉寸心降
　　题贞节堂
　　孔氏之家贞节堂大姑守志育贤郎贞如白石凌风雨节比苍筠傲雪霜截鼻未须论令女髧髦应不让共姜明年二月寻巢燕争忍双飞入畵梁
　　唐仲暹送鱼
　　唐生寄我双鱼美老婢挥刀割晓霜迟子不来秋夜永坐看秋月引杯长
　　秋兴
　　白髪殊方客青云上国賔莫教轻薄子能侮老成人咄咄书难尽苍苍理自陈尊中有美酒烂醉且谋身
　　田家苦【戊戌前作】
　　日如火风如血昆仑碎黄河竭雨声隔云招不来髙田低田背裂老农踏车瘦如鬼黒不辨眉白见齿一寸秋苗一寸心汗血愿为三尺水霜罗扇雾縠衣冰盘味甜红荔枝老农有胆谁尝苦租吏敲门夜骑虎
　　韩信【咏史】
　　蓐食相过识者稀时因漂母念寒防设坛拜将功虽称蹑足封王祸已机既以解衣辞武渉如何挈手教陈豨藏弓烹狗寻常事青史千秋有是非
　　秋风三叠题德邻家所藏畵
　　江南七月秋风起吹动白云千万里洞庭木落波影寒天外冥鸿饥欲死男儿生无所成良可叹出门荆棘行路难酒酣防劒为起舞满堂星斗光防干呜呼一叠兮秋夜永碧梧为我飘金井
　　江南八月秋风髙裂云直上声怒号小声白昼走沙石大声入海翻鲸涛夜半吹折长松树众鸟巢倾无宿处豺虎啖人如蜜甜何处桃源是归路呜呼二叠兮秋夜深干戈满地愁人心
　　江南九月秋风落杀气如云暗城郭浓霜凄凄日色薄玉叠鼔寒声不作緑草夜奏兰台宫问天乞借襄王雄前驱蜚亷后丰隆一洗狐兎无留踪呜呼三叠兮秋夜肃变作南风五弦曲
　　夜望
　　堦除萤火乱纵横独立虚无见紫清北斗三更昏夜色南风五月变秋声思归不但如王粲恸哭真应似贾生天上银河千尺水几时能洗永休兵
　　方岩喜雨
　　触热区区到上方踈帘小簟梦秋光片云忽作千峯暗一雨能为五月凉从此洗兵无战伐况今多稼免逃亡天涯野客虽寥落吟罢新诗喜欲狂
　　庚子春三月梦与梁生建中囘故居【戊戌后作】
　　春宵苦梦短合眼在故乡今宵复何为歴歴所见详天风吹我巾明月照我裳手持緑玉笻衿佩同翺翔路从北郭门径诣先茔傍五年缺洒扫青草如人长不忍遽去之徘徊流涕滂迂行羊角埂载出甘泉坊河西与河东人烟相望屋庐间新旧田园半榛荒故友四五人相逄诉膓剪韭焚枯鱼款坐陈酒觞喜极仍自疑兵戈正纷攘人生无羽翮何以逾津梁囓指騐所经恐为覆蕉隍鸡鸣声喈喈惆怅身在床山川限呉越依旧天一方辗转久不寐郁纡祗自伤披衣起待旦聊以成短章
　　喜雨行
　　六月骄阳逞炎热日日南风赤如血东田西田水絶流土膏尽作兆裂今晨白帝行新秋乾坤早觉隂云稠翻江到海龙用壮雨声不断寒飕飕瓯窭洼邪尽生意顷者萎黄复苍翠野老迎神拜且呼农夫賖酒欢还醉草阁道人无寸田也复起舞歌丰年年丰但愿饱吃饭底用枯膓五千巻
　　甲辰岁九月一夜梦外舅天趣郑先生问幽防之事但云海天月色秋茫茫觉而衍其语以寄哀情
