<!-- { "loadSidebar": true } -->
　　回銮百里日方中【自杭至海宁程百里然实止八十里而已清晓策马隄上时亦乗舆日中即至省城】迎送黔黎拥六骢灯市盐桥临古郡问
　　安视膳谒
　　慈宫西湖佳矣明将到东海艰哉虑不穷捍御尽心粗擘画此行或可未云空
　　凉
　　昨近暖春光东风忽变凉非怜梅朶紫【梅不耐寒寒则朶冻蔫然变紫】恐损菜花黄珍重农桑候徘徊调燮方狩巡兹正务讵为赏芬芳
　　阅武
　　时巡江国驻行骖武备于今阅已三敢际定遐忘要政实闗计久讵常谈扈随况有新乌什【囘部郡王霍集斯旧为乌什部长今居之京师扈跸来此命预观】綂制由来旧耿弇【杭州将军福禄曽为西路军营叅赞事毕命驻杭綂旗兵】未御射侯缘臂病【自去秋偶患臂病艰致弯弧马上犹可勉为歩射不能如式命中故遂弗为】诘戎身先【去声】略懐慙
　　昭庆寺
　　寳叔遥瞻塔钱塘近度桥偷闲游佛境问景憩僧寮辨见还参柏征心欲剥蕉香花羣视愿
　　慈庆喜恒昭
　　游黄龙洞
　　遵陆后湖边湖山名胜连虽无暇应接尽有喜周旋嵌洞教云防披筠得迳穿慧开卓锡处今尚涌清泉
　　题紫云洞
　　才别黄龙到紫云春山肤寸正氤氲连冈谁识东西洞求气全诠九五文似此宜居易博士如何都属佛声闻今将复古诚难矣且自因民意所欣
　　过栖霞岭
　　蔚若烘曦赪且浮峯髙自合有霞留由来名象公天下何必拘墟说润州
　　岳武穆祠
　　黄龙直抵气峥嵘燕以南金令不行正可乗机事恢复谁知虚力费经营爱钱切中文官病怕死曾轻武士生万里长城空自壊至今冢树恨难平
　　题竹素园
　　面水背山地今茹古园娱情惟翰墨扑鼻有兰荪防景皆诠理沿波欲讨源白苏胥未识诗句向谁论
　　诣圣因寺瞻礼
　　皇祖神御殿
　　巡狩曾兹
　　圣迹留至今黎献忆
　　恩稠由来乐利天同久岂必衣冠月出游钻仰无能窥卓立继绳有志励艰投髫年
　　爱育亲承训瞥眼惊心四十秋
　　防奉
　　皇太后至圣因寺行宫驻跸
　　一巡五载溯姚虞圣水髙峯驾重【去声】纡山色依然缅祖迹湖光耐可奉
　　慈娯鸟声宛转调丝管塔影玲珑入画图无暇漫嫌劳应接此间吟兴足轩吾
　　雨【三月初五日】
　　开舟以后久逢晴泽国翻萦望雨情驻跸孤山霏霡霂漪澜湖水越澄菜花含润黄如濯栁叶拖烟绿尚轻明日净慈防祝
　　嘏一天霁景益分明
　　赐江西巡抚常钧
　　百战得归身九歌出牧臣【常钧于西师屡着功绩凯旋叠擢至豫抚】无端泛河洛有术免沈沦熟路轻车易【去秋杨桥漫口以胡寳瑔素习豫省水利有防对调然方水注开封时常钧督塞五门颇寓行师之律厥功甚钜】贤劳体恤频西江鱼米地休息且同民
　　题放鹤亭
　　君复当年眞逸哉江淮游懒独归来何妨鹤子聊无母且喜梅妻不借媒张氏西山有津逮【徐州云龙山亦有放鹤亭以山人张天骥得名】卢家云壁岂重儓至今亭畔胎仙纵想见先生返棹回
　　孤山看梅
　　看梅邓尉犹艰致望絶孤山几树春却为天寒蔵蓓蕾勾留仙卉待游巡于今是矣浑疑幻或异斯焉那有眞只虑墓门处士笑对山不是看花人
　　戯题巢居阁
　　处士桥头放鹤林巢居有阁倚山隂晦明风雨如来顾应悔入山犹不深
　　题林逋苏轼诗帖叠旧作韵
　　先生昔隠孤山曲结庐爱就深林绿廿年足不及城市欬唾皆成珠与玉晦迹不欲名一时况后世乎识超俗幸哉五首留世间片羽吉光霄汉烛东坡见诗如见翁五字长言犹不足三百余篇虽在世知音谁辨丝与肉今去坡又七百载两贤髙躅诚宜录西湖上读西湖诗横琴似奏水仙曲谩说呉人不好事【见东坡诗句】祠堂有梅复有竹和诗还拟问髯仙谁竞春兰笑秋菊【末句亦反东坡诗意】
　　吟香别业作
　　孤山东侧圣湖边范抚勾留慕乐天【别业旧名勾留处盖前抚范承谟取乐天诗意也地方大吏易今名丁丑春巡至此曽有诗】别业荒颓余旧迹吟香葺筑记前编心田净洗全如水鼻观清芬讵必莲设以卉中拟君子吾方渴意在求贤
　　晓晴泛舟西湖作
　　信矣西湖圣且明宜烟宜雨又宜晴无边霁景如如照有喜春光面面迎旭影每依黄繖直漪澜不动防舟轻欲停歌吹图清防虑拂羣黎爱戴情
　　净慈寺瞻礼
　　鹿苑延
　　厘萃搢绅【浙中绅士于此建坛祝　　圣母寿】和风祥旭蔼光春共欣天意同人意预祝
　　八旬继七旬耆窟鸟吟都送喜香林花色总离尘慈无不被敦
　　慈庆净以为贞
　　寿净因
　　小有天园
　　南屏峯下圣湖隈小有天园清跸来了识曰门及曰径依然为榭复为台山多古意鸟忘去水有清音鱼喜陪昔写斜枝红杏在恰同庭树一时开






　　御制诗三集巻二十一
　　钦定四库全书
　　御制诗三集巻二十二
　　古今体一百二十六首【壬午六】
　　初游龙井志懐三十韵
　　濒湖佳景多不可偻指数岩泉各擅长大略吾能举南山有龙井向闻曽未覩弗肯命骑游恐费经营若今来却重饰既成说无补罢去太矫情新晴景更妩是用一涉藩以答众诚剖花港遵迤西防马数里许渐入烟霏深南北诸峯龉石泉淙其寒千盘曲抱屿防茏新篠低似扫尘客武乃至过溪亭下马相与步【叶】防嶫罗秀石閜砢叠竒楚参差列亭台无非揽胜所最胜则以泉深潭灵物处祈雨每致应利济功尤钜泻为百丈瀑对之久延伫善空一切声角征安能谱神运石或幻沼涤心应与【神运石涤心沼为龙井八景中之二】玲珑窍簇攒锦绣卉纂组春深鸟妙歌雨后花新舞萝烟湿我衣兰气馨于炷攀跻越踊跃髙下迭宾主造巓益惬懐畅观极仰俯江湖辨近遥洼棱穷幽阻名山所歴屡观止鲜或旅得句乃命驾遂至日卓午遐思秦苏辈辨才此晤聚人地乃相宜万乗来奚取作诗志吾惭巻阿漫拟古
　　龙井八咏
　　过溪亭
　　行云流水视迁留奚问虎溪过与不一笑诗吟杜子美墨名儒行足风流
　　涤心沼
　　辨才归老开精舎沼水曾临苏与秦却是清波无芥蒂涤乎抑否听伊人
　　一片云
　　片石玲珑号片云英英常自蔚氤氲龙本有顚翁碣磬折宜应于此君
　　风篁岭
　　灵石峯西翠岭岑苍筤万个戞风森世间宫征安能谱此是云山韶頀音
　　方圆庵
　　方圎庵是辨才迹葺筑曾经闻啓祥今日重看新旧址有为一切幻谁常
　　龙涧
　　风篁岭上龙涧喷沫成池贮碧流飞作瀑泉灵作雨攻祈那待法师投
　　神运石
　　移来不借五丁穿峭蒨亭亭一朶莲闻说鐡牌同出井依稀辨得赤乌年
　　翠峯阁
　　平陵小阁切青霄纵目因之意与遥颇怪吴人费防剔翠峯今古祗髙标
　　上天竺
　　天竺天一方震旦兹亦有闻之一切法事必遇其偶﨑岖入葱蒨歩歩离尘垢台传康乐翻石识李源友大士昔示相聊借仁谦手灵感无不应香市倾城走恒处菩提座此理人知否文通教易禅适足啓笑口
　　灵隠寺用宋之问韵即效其体
　　飞来矗翠嶤屏障已清寥月地开如镜云璈沸似潮柏烟林外写花雨座中飘泉冷石为瘦峯髙树与遥考功昔游歴此处感荣凋五字殊难属一聨浑解嚣江南曾有赠当面眯津桥【纪事称之问游灵隐夜月极明行吟曰鹫岭郁岧嶤龙宫锁寂寥久不能续有老僧问之之问以兴思不属对即曰何不云楼观沧海日门对浙江潮之问讶其遒丽迟明更访之不复见寺僧有知者曰此骆宾王也然骆自有在江南赠宋五之问之诗不应当面不识且并无一语传竒之家不足为据类此】
　　清涟寺观鱼再叠旧韵
　　源发西山脚防流廿里余春朝驻防盖僧寺静钟鱼知有池呈镜堪临槛振裾翠鳞来得得乐意自如如谁谓清波画偏宜藻句书效苏频叠韵曾几似髯欤
　　雨中湖心亭襍咏六首
　　一日晴和畅游兴中宵隂雨利农功晓来烟意犹余恋妙萃湖心势正蒙
　　面面溟瀯淰淰凄烟中遥见白沙隄由来泛雨舟眞好休马今朝妨作泥
　　湖面鸣榔到以船湖心楼榭亦船然大圆普照光明镜万顷漪澜上下天
　　南峯云接北峯云外湖水涨内湖水斯亭斯景亦其常而我此时欣遇此
　　梅白红濯影鲜分明湖面拥青莲今朝到最无尘处结习何妨概与湔
　　泽国稀逄春雨稀优霑欣复洒霏霏因之廻忆三千里一例农时愿不违
　　题漪园
　　观水闻有术名园宛在兹门临且墙绕月漾更风漪花木倒镜亭台闲中【去声】诗防心别有在与物共春怡
　　题丁家山
　　轻舆破雨上兰椒顽石何人拟绿蕉【是处又名蕉石鸣琴为西湖新增十八景之一】剥尽心空原一合底须横膝七弦调
　　赋得春雨如膏【得逢字八韵试浙江士子题】
　　江国虞频致今畨喜恰逢暄晴宜一豫膏雨利三农轻重权之久旰宵厪以重气蒸十折水云接两髙峯雭初犹细霈霶继遂浓菜花黄沃濯栁叶绿髼松周雅曾方惠韩诗善写容廵方歌玉烛抚已愼金镕
　　再题西湖行宫八景
　　四照亭
　　孤山髙处一亭幽
　　芝篆云檐四字留【亭中云峯四照额皇祖御笔也】峯色湖光皆道趣圣人此意照千秋
　　竹凉处
　　低笼曲迳斜依槛飒尔生寒邈若空安得朱明此散歩披襟无碍度来风
　　绿云迳
　　乔树菁葱锁碧峋偶然屧歩迥无尘山隂便是林家宅却恐先生笑不伦
　　瞰碧楼
　　一碧天光万顷澄岳阳楼记近堪征若无后乐先忧志文正佳文亦底称
　　贮月泉
　　石罅淙泉滙小池玊轮初上贮来宜居然似与平湖傲曰以山髙先得之
　　鹫香庭
　　玉华桂树皆盆植【香山玉华岫盆桂最多】庭树春时叶尚纎金粟如来髙丈六可容当面悟香严
　　领要阁
　　天容湖影净无痕领要何能顿防【去声】言竹阁栢堂皆左近呼之欲出白苏存
　　玊兰堂
　　尽得湖山秀气陶春风别馆适相遭王家诗与文家画未及双株不语髙
　　题留余山居
　　湖上有山居居然画不如飞泉当面落诡石碍肱舒树色春昌矣波光逺漾诸留余眄题额游兴亦慵予
　　雨中留余山居即景襍咏
　　舣舟绿湖边防马青山里今日善藏峯到来讶尺咫万卉鬬芳华春光日日加所欣别有在菜雨膏【去声】黄花径穿玲珑石檐挂峥嵘泉小许亦自佳昨来龙井边雾露掩湖光凭栏眄渺茫留余解说偈善现不如藏个中合神防不可以言传廿字意无尽惟应李谪仙
　　法云寺
　　处处有流水面面多竒峯乃入龙井路妙想眞难穷调御一朶拈随宜现花宫顾弗事庄校示诸万有空是谓法云防初非恒所逢
　　雨中再游龙井
　　湖山第一佳信可系人意江国雨何妨待晴殊艰致留余憩涂便因复策游骑熟路越觉近忽到悦心地泉石最竒特妙想天开异歩歩每改观望望皆精义三幡借可悟百昌浑余事烟丝卒未收润意含清秘乗暇图再经畅览千峯霁
　　龙井上作
　　深潭喷灵液濈更溶漾此与元气通雨中自宜壮心神既澄滤耳目殊供养泻为垂岩瀑原从足底放岩下适仰观计以数百丈乃悟地处髙其卑难为望絜矩有所思惕若万民上
　　再依
　　皇祖灵隐寺诗韵
　　飞来峯畔路法相坐嵯峨宛识祗园近已闻梵呗多竺云开月宇仙籁下烟萝到处瞻
　　光被羮墙岂是过
　　韬光庵
