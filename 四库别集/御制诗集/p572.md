<!-- { "loadSidebar": true } -->
　　右三诗首章言髙平乐志寄托髙逺鸥波绘事曲尽其妙张照作记水乳交融合之可称三絶次章因内府旧蔵鹊华秋色及水村图皆呉兴杰作此巻笔意特以精严擅塲石渠赵画从此鼎峙矣顾考厯代収蔵若清河书画舫诸书皆不载此图而画幅中子昂又未署名几无可徴验然审其笔墨工整中具有秀逸之致犹是千里大年家法信非他手可办其失欵或由割裂实存固无损乎名之夫也故三章终及之惟谛察巻后子昂书论及自防颇似双钩疑为后人赝作而张照之记小楷则类平原麻姑坛文笔则仿昌黎画记其于松雪称许特甚是山阳之论得松雪之画而益彰松雪此图讵非赖天缾之记而益信乎北来
　　北来观二麦虽觉畧胜南然亦需膏泽为之希雨霑三月朔雨后数寸纵频覃【直三月朔甘优渥十二三复得雨二三寸较之山左虽多霑一次至今已及一月亦未免乆望矣】较齐固少差防非优渥酣乃知弗渇待率出慰我谈秋麦实菁葱冬雪胎里沾【农民以秋麦经值雪者谓之胎里饱虽旱无碍有収】春麦则矮黄根弗深萎尖迩日屡生云云生风妬兼芒种逮熟时迫冀嘉甘恐虚前所望【启銮时见沿途麦苖芃茂可期大丰自入山东境后风多日燥乆未得透雨今直境内亦然恐麦秋不免少减分数致虚前此所望为之深惜】益増中心慙
　　过静海县
　　去时过此雨优霑弥月还饶半月添望泽至今日已甚终风播土夏滋炎已殷麦穗待饱粒更虑禾苖欲萎尖夹路农民胥鞠相看惟有忸怩兼
　　文嘉遥山髙树即用其韵
　　清和髙树緑隂齐一带遥山望欲迷佳客不妨挈柑酒黄鹂宁必独聼啼
　　山东巡抚杨景素报雨
　　昨望南云重心期雨庶几晓凉知泽被轻防惜膏稀却报三寸逮【杨景素奏十五日寅刻由平原起程甘雨绵宻经禹城抵齐河申刻雨止入土实三寸许省城所报亦同】益慙此处非得无饰慰我实亦所霑防【杨景素此奏或因余盼雨甚切恐不免多报分寸借以慰懐即果如所言亦尚不得谓之霑足也】
　　策马由天津府城至
　　海神庙拈香用近作过府城韵
　　前度鸣鞭过绮闉【昨经过时未入城】由城经此觐从民长街小雨惜乎弱【是日防雨】
　　灵庙甘膏吁以亲入夏恒风渇已亟代
　　天敷泽望犹谆宻云愿即霈嘉防叩惟抒一念真
　　至栁墅行宫作
　　遥看笼墅青近识迳和庭又以三年别居然此日停惟期供憩息何必缀台亭细雨午时歇中心益不寜
　　赋得天道无为【得然字八韵召试题】
　　系传曽明道论衡亦着篇无思已示易自化试观天赋物夫何作为形任自然四时由相【入声】嬗二气互因宣生长阳嘘发成蔵阴吸坚广惟翕以辟大则直而専不动遂通感守中聴代迁法斯臻治者其舜愿希旃
　　河南巡抚徐绩奏报得雨及麦收分数诗以志事
　　各属霑皆三寸上二麰收约九分余【徐绩奏豫省三月廿四五等日时雨霑足先经奏闻今四月初二三日开封等所属州县各得雨三五六寸至深透不等计通省麦收分数约九分有余】慰遥虽复因知彼切近惟应益恧予云作风随若有识小霏亟霁奈何如自思旱凛盈虚戒【忆二月下旬及三月朔日之雨畿辅优霑二麦可期十分丰稔乃自入山东境及回至直时切殷盼虽亷纎间作而渥泽未霶近每云聚风随不能醸雨为之抑鬰因忆上年春膏颇足入夏后以缺雨之故麦遂歉收今春每引以为惧方对雨时即有去年三月曽因喜失麦依然忆惕吾之句不意迩日复如去年之觖望】回首那堪春暮初
　　桞墅行宫八咏
　　栁径
　　栁墅由来栁防多入门循径窣婆娑无端徃事思量偶张绪当年意若何
　　石屏
　　叠石为屏蔽内外玲珑辟达意犹存鲁论少小工占毕雅似邦君树塞门
　　曲池
　　海河外引流来曲绕屏山镜影回真是商人之见耳满池种得假莲开【栁墅为天津盐商所脩以备停跸者池中防缀假莲故戯及之】
　　横桥
　　宛转朱栏扶木桥过桥掲歩不其遥桥低忽讶水波近徐悟东风涨晩潮
　　偕乐堂
　　行馆中间构数楹堂斋防室各为名兹来后乐偕艰致祗有先忧为久晴
　　播醇斋
　　笙歌备听谁为聴摘句消愁愁复萦黙坐书斋縁望雨播醇翻觉未孤名
　　海棠防
　　海棠谢了人才到无复红英防緑苔却是壁间诗句好不知过去与方来
　　校籖室
　　校籖虽以额书堂那有多闲检缥缃纵罢军书仍不寐投阶颇觉似天康
　　天津唘程回銮之作
　　安福御舻溯海河夹堤十里备笙歌迫因希泽方愁已一任排当嬾听他昨日微零仍即止今晨略蔚又旋过农民祗盻银牌喜未识其心苦若何
　　麦穂
　　麦穂芃芃色亦滋近河受润故如斯隔堤髙防必黄萎顾迩防遥吾不为
　　咏楚恵王吞蛭事
　　昔楚惠王食寒葅得蛭吞之疾致乎令尹入问告之故再拜而贺疾遂愈刘向新序纪其事偶披览之谓近诬庖宰食监供厥职王葅有蛭安逃辜是宜问其知与否若知则遂当行诛借曰弗知偶过耳笞以蔽罪诛甚夫子产济人于溱洧恵不知政讥子舆何至一时小不忍徇人病已轻厥躯且以告之令尹矣仍当威令行其都焉救庖宰食监死言自扞格非通防好行小恵违大义尽信书不如无书
　　新序载楚惠王食葅得蛭而吞之腹有疾令尹入问王曰我食寒葅而得蛭念谴之而不行其罪乎是法废而威不立非所以使国闻也谴而行其诛乎则庖宰食监皆当死心又不忍也因遂吞之令尹再拜贺曰臣闻天道无亲惟徳是辅君有仁徳天之所奉也病不为伤是夕蛭出而疾愈吾读是书而知其诬设诚有其事惟当庖宰等是问其有意为之耶诛之不为过其无意而失之耶薄示之惩足矣亦罪不至死也何至轻已徇人强吞蛭以得疾市小惠而昧大义安能托言天道乎既作诗以辨之并识其事如右夜雨【四月廿二日】
　　午云时聚散入夜遂棼丝聴彻五更永想当二寸滋再霶方惬望恐霁益殷思晓起烟波重继兹霈庶其
　　复雨【四月廿三日】
　　开船冲浩夹岸望迷离疎宻时相间渥优今允施麦收庶少救禾长正深滋弥月忧惟释登秋稔更期
　　过武清县
　　雨后青郊总沃如今朝辞舫复凭舆麦将熟穗粒滋饱尽蘓苖秀逮初左右欣原皆为【去声】尔思量愁亦未孤予宻云仍弗容轻霁再霈益佳此待诸
　　恭奉
　　皇太后回銮驻跸桐柏村即事二律有序
　　告功行庆东巡
　　辇掖金根辞舫就舆北道村临桐柏溯发轫至于旋跸月计两周由畿辅返自齐封疆连千里缓顿总期
　　安适喜
　　慈躬之日益康强经涂并効懽呼嘉民志之风同恺乐
　　兹以劳还举典越程仗莅青郊复因
　　尊号具仪信宿
　　銮回紫禁时则微薫正拂渥初晴揽盈畴之麦熟禾滋与扈农而共慰覩夹路之鳬趋雀跃知中外之交欣爰纪聨章用昭蒇事
　　水程率歴遍陆路此非遥往返都安吉
　　康强欣适调庆因定西旅恒是奉
　　东朝郊劳应亲莅还宫迟一朝【因举行郊劳之典廿五日自桐柏村径驻南苑新衙门廿六日至良乡廿七日礼成后率将军等还京师诣　　慈寕宫问安　　皇太后慈驾则扵明日驻南衙门廿六日　　回銮驻夀康宫为期较早一日】
　　踟蹰缘望泽优渥喜新晴敢曰时逢泰诚看雨洗兵诸臣无内外夹路毕趋迎【是日在京王公大臣官贠及防古王公等俱至桐柏村接驾】人豫占
　　天顺予惟凛捧盈
　　新衙门行宫晩坐
　　郊劳明当宿广阳取程此近驻徜徉畧思少【去声】日斯文课那计今朝我武掦土润香生苔砌浄雨霑籁拂夏衣凉不殊插架邺侯轴却愧无闲校缥缃
　　倪瓉竹树野石
　　竹树交枝野石苍有情无意各相忘张家学士拈佛法翻喜因王而得羊
　　竹石木中各一倪【括张照题语】半提乎抑是全提天瓶者个依然在论有论无饶舌兮
　　再题赵宗汉雁山叙别图
　　浙中雁山凡有两不识为温抑为台【浙中以雁名山者凡二其一为南雁荡山在温州府平阳县西南百里其一为雁苍山在台州府寕海县北四十里宗汉所云未知孰是】图署使粤时所作知胥路便径由皆子卿【汪】献甫【宗汉字】旧馆契【见宗汉自识语】登第谢归自逸材出纸索画笃友挚细思入妙穷安排山重水复互吞吐元气磅礴无津涯莲池松迳置妥帖飞梁奔瀑腾喧豗南宫见赏岂俗调尔时八幅宣和才片羽胡为无翼致一欣始遇一愧哉
　　良乡道中即事用近作韵
　　霁后轻舆破晓阳纱衣称体觉防凉髙稻下都芄緑一雨回苏幸弗妨
　　观农那觉路途长麦欲登秋禾蔚秧识得力田不如处未孤盼雨亟彷徨
　　两月东巡真觉速一时南望反嫌迟【自良乡至山东往返几两月余迅若转瞬自南苑至此距明日郊劳不过一宿转觉稽缓葢不盼则速盼则嫌迟人情大率如此】果然眀日逮郊劳嘉
　　天教百事宜
　　盼捷今休日夜悬郊台知近县城前戎衣看缷着章服领谒
　　慈寜大礼全【郊劳后即由行宫更衣回京率阿桂丰升额等诣　　慈寕宫请安】
　　山东廵抚杨景素奏报得雨诗以志事
　　被雨由来早直霑膏却觉胜山东【直于廿二廿三得雨深透今杨景素奏山东省城于二十戌时至廿一辰时甘徐零入土四寸较直虽早一日而优渥不及即所报四寸果真亦尚欠霑足耳】真兹四寸意犹慊绻彼万民念岂穷欣近防遐戒铭素畿农齐稼縂期丰虽然薄海更遥矣祈嵗宜乎愁满衷
　　良乡行宫晩坐
　　来去倐经两月程纱重拂夏风清诗粘素壁新还旧意托良农雨与晴依古欢惟文简课荷
　　天宠幸武功成受俘凡四郊台二遇以何修励若惊于郊台迎劳将军阿桂凯旋将士等成凯歌十首
　　郊台仍是此郊台何幸重修盛事来漫谓数年经契濶精神注似日相陪
　　勲臣率拜列灵旗【郊劳之仪陈将军参賛等得胜纛于台上朕亲率成功将士及王公大臣等行礼是时台下鸣螺铙歌乐作】军士鸣螺赫武仪乐奏铙歌行抱见【拜纛礼成御幄次将军参賛趋至座前行抱见礼各加抚慰赐坐赐茶犹循　　祖宗以来家法也】诘戎家法万年垂
　　己巳班师本受降【非擒贼灭防故未行郊劳之典】庚辰郊劳典鸿厖放牛归马予素志凯献何期此见双
　　准部回城定五年金川小防亦如前嘉予将士乆敌忾不觉对之増恻焉
　　地险加之众志坚【促浸逆贼恃其地险碉坚蚁众齐心抗拒其事虽小于平定西域而逐步力战而得攻勦之艰视前不啻数倍过之】林碉步步战而前小于昔事难过倍慰意恒因意然
　　凿穴而居避火器终于面缚出蕃城【官军围攻贼巢用大礮四面轰击贼众皆凿地而匿以避礮火今防窟垂破逆酋胆落计穷因率其弟兄甲尔瓦沃襍尔斯丹巴并其两土妇及助恶大头人丹巴沃襍尔阿木鲁绰窝斯甲尼玛噶喇克巴暨两喇嘛并大小头目二千余人出塞跪捧印信乞免诛戮遂悉就擒获】贪生蝼蚁固如此聚族将焚语岂诚【先是投出畨众佥称闻逆酋等每言若官军攻至巢穴窘迫无计即相聚焚死不肯为官兵所得彼时即以畨人之性最忌自戕不过故作妄语欺餙以图狡脱屡谕将军等严防今果不出所料】
　　倐经于役五春秋栈道﨑岖似坦邮【栈道虽险较之金川则坦途矣】夹路花红复桞緑阿谁致悔覔封侯
