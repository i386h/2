<!-- { "loadSidebar": true } -->
　　东坡归阳羡时流离颠踬之余絶禄己数年受梁吉老十绢百丝之可见非有余者李宪仲之子荐以四防未举而公见则尽以赠之且赠以诗云推衣助孝子一溉滋汤旱谁能脱左骖大事不可缓章季黙三防未亦求扵公公亦有以助之有不辞毛粟施行自丘山积之句其髙谊盖出扵天资矣
　　陶渊明乞食诗云饥来驱我去不知竟何之而继之以感子漂母惠愧我非韩才句则求而有获者也杜子美上水遣懐云驱驰四海内童稚日糊口而继之以但遇新少年少逄旧知友则求而无所得者也山谷贫乐斋诗云饥来或乞食有道无不可过青草湖云我虽贫至骨犹胜杜陵老忆昔上岳阳一飰従人讨由是论之则杜之贫甚扵陶而山谷之贫尚优扵杜也
　　杜子美身遭离乱复廹衣食足迹防半天下自少时逰苏及越以至作諌官奔走州县既皆载壮逰诗矣其后赠韦左丞诗云今欲东入海即将西去秦则自长安之齐鲁也赠李白诗云亦有梁宋逰方期拾瑶草则自东都之梁宋也发同谷县云贤有不黔突圣有不暖席始来兹山中休驾喜地僻奈何迫物累一嵗四行役则自陇右之劒南也留别章使君云终作适荆蛮安排用庄叟随云拜东皇挂席上南斗则自蜀之荆楚也夫士人既无常产为饥所驱岂免仰给扵人则奔走道途亦理之常尔王建云一年十二月强半马上看圆缺百年欢乐能几何在家见少行见多不縁衣食相驱遣此身谁愿长奔波李颀亦云男儿在世无产业行子出门如转蓬皆为此也











　　韵语阳秋巻二十
