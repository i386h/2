<!-- { "loadSidebar": true } -->
　　笮复引一索飞絙杙阁其名曰笮人县半空度彼絶壑怀梦草赞【郭宪别国洞防记钟火山有梦草似蒲昼缩夜出怀则知梦之吉凶武帝思李夫人东方朔献一枝帝怀之果梦夫人因改怀梦草附】
　　帝之季女名曰瑶姬精魂化草实为灵芝媚而服之则与梦期
　　贙赞【尔雅贙有力注出西海大秦国有养者似狗多力犷恶音铉　杨用修古文韵语引赞再详】
　　爰有犷兽其名曰贙饥则驯服饱则反眼
　　三辅黄图序【隋经籍志郑氏通志一巻马端临文献通考三巻晁氏云不着撰人颇引刘昭汉志则出梁陈间也陈氏云多引用应邵汉书解如淳顔师古复引此书为据意汉魏间人作然崇文总日及国史志不载　今本六巻】
　　易曰上古穴居而野处后世圣人易之以宫室上栋下宇以待风雨盖取诸大壮三代盛时未闻宫室过制秦穆公居西秦以境地多良材始大宫观戎使由余适秦穆公示以宫观由余曰使鬼为之则劳神矣使人为之则苦人矣是则穆公时秦之宫室已壮大矣惠文王初都咸阳取岐雍巨材新作宫室南临渭北逾泾至于离宫三百复起阿房未成而亡始皇并灭六国慿借富强益为骄侈殚天下财力以事营缮项羽入闗烧宫阙三月火不灭汉高祖有天下始都长安寔曰西京欲其子孙长安都于此也至孝武皇帝承文景菲薄之余恃邦国阜繁之资土木之役倍秦越旧斤斧之声畚锸之劳嵗月不息盖骋其邪心以夸天下也昔孔子作春秋筑一台新一门必书于经谨其废农时夺民力也今裒采秦汉以来宫殿门阙楼观池苑在闗辅者着于篇曰三辅黄图云东都不与焉










　　隋文纪巻八
