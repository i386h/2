<!-- { "loadSidebar": true } -->
　　将及里余，遥望树林中，火光闪闪，趋往扣门，内有一妇，应声而出，怪问道：“若辈中宵奔窜，恐非良善君子。”紫萧放生于地，摇手道：“汝勿扬声，此乃家主，适为贼僧劫害，暂向汝家躲避一宵，容当厚谢。”那妇人移火照生，乃一美丽少年也，轻舒玉腕，扶生进门，笑向生道：“妾家良人，重利远出，使妾静守孤帏。天遣郎君寅夜至此，所谓有缘千里能相会，郎君岂亦有意于斯乎？”原来此妇姓戚，颇有河间之行，寂如每欲私之，而戚氏固执不允。是夜爱生美貌，欲求仓卒之欢。钱生惊魂未定，岂复措意于残花败柳？ 
　　俄闻喊杀声至近，生与紫萧，方欲出门避去，见法云横刀于前，寂如、寂照、寂通惧明火持杖杂沓而至矣。戚氏以身蔽生，寂如因有宿憾，趋前一杖，法云后刺一刀，可怜年少蛾眉，倏尔兰摧玉碎。钱生双膝跪下，哀声恳道：“囊资自在宝刹，愿乞饶命。”法云叱咤一声，挥刀即剁，钱生只得闭目待刃。但闻一响，开眼视之，却是法云头忽坠地。一人自梁上跳下，手执匕首，不满一尺，往来飞刺，寂照、寂通俱迎刃而毙，只有寂如不知去向。 
　　钱生细看那人，面黑须黄，形容古异，竟不知从何而来。又见尸首纵横、鲜血飘流，毛骨俱寒，益深觳棘。那人向着钱生道：“郎君不须害怕，吾乃真真儿也，承主公之令，特来相救。”乃以白练二方使主仆各蔽其首，耳畔但闻江涛汹涌之声，足下如蹑浮云，又如凭虚御风，不待移步，而飘然自往。 
　　俄闻呼道：“至矣，至矣！”撤练一观，乃是一所庄院门首。真真儿轻扣三下，其门自开，一人秉烛观书，龙风姿容，江河剑侠。近前视之，其人非别，即梅花楼所遇之申屠丈也。钱生惊喜而拜道：“一自吴阊贱教，迢隔仙凡，注想芝容，徒形梦寐。兹为凶僧觊觎，皆因智之失机。自非玄扈神威，几乎魂归冥汉矣。”申屠丈亦答拜道：“俺自虎林获遇梅山，便欲访友燕云，因以敝事，在燕子矶逗留数日，极欲会卿一面，又值故人订期于此。不意郎君受此一惊，虽命中所犯，然文星正现，岂非凶秃所能加害也。但郎远来访某，必有所谕。”钱生备以明珠为告。申屠丈拍脑数四道：“若谕别事，可以俄顷如命，至于夜珠，乃希世之宝，非购之贾胡，索之椒房熏贵，不可得也。然郎特来寻我，敢不竭力求之。此去东昌，程止四九，郎宜往省令叔，暂留府廨，俟某一获奇珍，便当面奉。”钱生听见许允，非常欣喜，又问梅山行止。申屠丈笑道：“梅山亦为郎君，用了多少心机，他日燕子楼成，慎勿忘那撮合山也。”钱生虽不喻其意，然亦不及详问而别。 
　　且说钱公一鹤，字曰鸣皋，夫人米氏，一子钱菘，俱留在家，只携琴书之任，莅政期年，口碑载道，颇有在召之拟，五桍之讴。一日退堂闲坐，忽闻云板传进，姑苏十一相公在外。鸣皋闻报，急忙请入衙中。相见已毕，各叙衷怀。鸣泉深以钱生远临为快，细叩学问，谈文析理，俱中肯綮，不胜叹服道：“一别数载，不意吾侄学业大成，邓林之木，十霄可望，洵为谢氏之惠连，非复吴下之阿蒙矣。”钱生亦备细问那起居近况，鸣皋道：“愚叔他无所乐，唯幸讼简民安，日饮醇醪耳。” 
　　自此生在衙中，倏忽月余，盼望明珠，久无消息，乃潜出私衙，观探山川土俗。盖东昌为南北往来之所，过客如云，车马阗塞。流览之际，忽遇清士贾文华，文华惊问道：“闻说台驾自往南畿，为何却在于此？”钱生道：“此系家叔敝治，特来省候。不知贾兄此行为着何事？”。文华道：“某获遇斐公子，刮目相看。近因大司马促取进京，仆亦随辕北上耳。”钱生笑道：“古人有云：‘游大人以成名。’今文华得遇贵人提挈，甚喜甚善。但长安道中红尘十丈，得意浓时便宜马首向南，勿使闺中冷落，怅望那陌头杨柳，可也？”文华含笑而去。 
　　又一日，钱生步出城外闲行，闻土人说道：“离城数里有陶府君别墅者，园亭卉石，颇为幽雅。”钱生即纵步寻之，数里之外，果见圆虏一座，乃以数钱，赠与管园人，方得进内。虽有竹亭月榭，然时值仲冬，光景萧条，不堪娱览。徙倚片时，聊以适兴而已。既而转身回出，忽见园左粉壁上大书七字云：“白云峰零沽美醢。”钱生口吻枯渴，正有茗碗之思，因近前观那店主，虽是市井中人，白须飘然，形相不俗。又观其脯馔壶觞，十分精洁，遂入店中沽饮。白云峰笑道：“相公像是南边来的。江南好不繁华享用，我这里野味村醒，恐不中意。”钱生亦笑道：“细观盛肆，可谓精雅之极。聊买一壶，以消闲况。”于是斜倚朱栏，把杯徐酌。不多时，却消尽了二壶。想起明珠未知何日方有，欲作一诗记怀，乃向白翁借取笔砚。云峰道：“想是相公要吟佳句了。”忙进以桐叶之笺，松烟之墨，笔既兔颖，而观亦端溪。钱生暗暗赞赏，即濡毫挥成一绝云。诗曰： 
　　 
　　偶情松醪浣俗尘，翩翩裘马伴游人。 
　　妆楼只盼明珠到，北海何须待化鲲。 

　　白云峰道：“相公正要青云高步，为何反有‘何须化鲲’之句？”钱生注目直视道：“翁亦知诗者耶？”白翁道：“老溪少时，颇解吟咏，近因年迈，笔砚遐疏矣。”钱生口中虽应，而心实未信。将归，留银一锭，并作下次酒资。自此不时往来，与白翁渐渐契密，然亦未知钱生是五马公子之犹子也。 
　　鸣皋以生时时出游，唯恐涉迹于平康巷陌，乃稍为拘禁，而问生道：“汝来许久，我因衙门事情旁午，未及询汝，年将二十，亦曾托媒行配乎？”钱生答以尚未。公又谓生道：“金须锻炼，玉必琢磨，吾侄武库虽充，亦不可久荒范耳，明秋又是文战之期，倘能高捷棘闱，自然有女如玉。”钱生未敢语以明珠一事，唯颔之而已。 
　　时值岁阑，朔风凛冽，凄雨时濛，遂不及再诣白翁酒肆。不觉残冬已过，人日俄临。是日，鸣皋被四府请宴，钱生以衙斋阒寂，又悄悄步出林坰。向着垆头剥啄数声，云峰久不出见。俄闻班竹帘内娇娇滴滴的声儿，应道：“来了”。应声未绝，氤氲香气沁入鼻端。正是：两处牵情，已惹相思无数；那知二生石上，重寻一笑姻缘。要知端的，且俟下回次毕其说。 

　　
　　第十回　咏雪诗当垆一笑



　　诗曰： 
　　 
　　双袖蹁跹舞越罗，小娃十五解吴歌。 
　　洒垆体说临邛好，阊阖门前花柳多。 
　　　　　　　　　　　　　　　　　右《竹枝词》 
　　西子湖头卖酒家，春风摇荡酒旗斜。 
　　行人沽酒唱歌去，踏碎满街山杏花。 
　　　　　　　　　　　　　　　　　（同前） 

　　当日钱生自寻白云峰闲话，不意娉婷袅娜，走出一位佳丽人来。钱生注目视之，神莹秋水，态着朝云，其他不能细数，只这秀发堆鸦，金莲一捻，便是魂销。那女子启一点未唇，露两行玉齿，逡巡问道：“郎君是欲沽饮么？”钱生道：“非也，特来寻云峰闲叙。敢问姐姐，还是白翁何人？”那女子道：“云峰，妾之家尊也。去冬有一位做那‘偶倩松醪浣俗尘’之诗的，或是郎君否？”钱生道：“此乃酒后俚言，何劳记忆。”女便问生姓氏，所习何业，钱生谬答道：“姓孙，到此贸易。”随问其青春几许，那女子道：“虚度三五。”又问芳名，答道：“小字瑶枝。”钱生又问道：“余自客岁，即向尊肆沽饮，往来匪朝夕矣，为何不见姐姐？”瑶枝道：“因外大父有恙，过去相援耳。今日家君亦为探望而去，想必抵暮方回。”钱生又问室中更有何人，瑶枝道：“止有老母，近亦抱病伏枕。” 
　　钱生虽与眤叙良久，然一片芳心自在友梅、梦珠，并非钟情于瑶枝也。惟瑶枝独钦羡生才。及生欲别，固留道：“尊寓在城，风寒路迂，请以屠苏暖居冻足。”钱生笑道：“鄙人愧无玉杵臼，姐姐乃欲啜我以琼浆耶？”方举杯欲饮，而彤云聚起，天昏欲晚。素雪既零，凄风凛冽，未几，推扉一望，大地悉成缟素。钱生倚楹而喟，若有忧色。瑶枝道：“归途既阻，妾家衾裯颇备，君何忧焉？”钱生道：“室无男子，而小生徘徊不去，将无瓜李之嫌，以贻尊君见罪？”瑶枝道：“无害也，老父龙钟，谅不能冒雪而归。”乃令小环煽红炉火，与生拥炉而坐。 
　　钱生道：“姐姐既知拙咏，必工染翰，可无佳作，以贻予怀？”瑶枝即为呵冻，和生前韵一绝。诗曰： 
　　 
　　每恨桃源闭绮尘，无端轻别有情人。 
　　妾心只羡鸳鸯鸟，不敢投梭恼谢鲲。 

　　钱生览诗大笑道：“诗诚妙绝，但不知谢鲲是谁。”瑶枝道：“远则千里，迩则目前。苟有情种，妾便以终身许之矣。”钱生道：“小生因是有情者，可惜遇卿晚耳。”瑶枝默然。钱生又道：“清坐寂寥，曷若以雪为题，联吟一律，可乎？”瑶枝道：“唯命。”诗曰： 
　　 
　　碎剪冰绡片片春，（生）瑶台多少散花人。（瑶） 
　　剡溪夜棹逵堪访，（生）瘐岭寒葩色掩真。（瑶） 
　　十二珠帘非拌日，（生）三千银岛净飞尘。（瑶） 
　　小桥渔笠浑如画，（生）疑是南宫笔有神。（瑶） 

　　吟讫，瑶枝进门，侍奉汤药。于是阴风凄凄，瞑色白合，银釭既点，角枕横施。瑶枝直待其母睡熟，方得步出中堂，见生向火而坐，急问道：“君怕寒耶？”即卸下绵半臂，与生御寒。钱生谢道：“偶尔相逢，姐姐便钟情如此，使小生何福消受？”瑶枝乃诘问道：“妾细哦君诗，并观君言语动静，的是名家仕胤，决非商贾中人也。愿明以语我。”钱生笑而不言。瑶枝道：“妾固知之矣。君必欲终秘耶？”钱生乃以实告，且嘱其隐而弗泄。 
　　瑶枝道：“君既宦家，必已问名贵族，但不知充下陈、备洒扫者，曾有几人？”钱生怃然道：“尚乏齐眉，何云姬媵。”乃以梦珠小姐月下相会，及寻申屠丈求取明月珠一事，备陈颠末。瑶枝道：“细听君言，则君与范小姐，均可谓有情人矣。第不知今后又遇一人焉，其有情亦如范小姐者，君肯以待范小姐之情以待其后见者乎？”钱生道：“余情痴人也，每阅裨史，至君虞之负小玉，王生之负桂英，未尝不掩卷三叹，而尤其孤恩薄倖。然世上又有一等，入秦楼而窃玉，过芝馆而迷香，情欲摇摇，而歆彼羡此者，则亦好色淫乱之徒耳，而非所谓深情之士也。若夫信誓旦旦，终始不渝，生而可以死、死而可以生者，方谓之有情耳。使余今而后，又遇有情如范小姐者，欲我舍范小姐而从彼，则吾不能，若欲以待范小姐之情以待之，则胡为而不然？” 
