<!-- { "loadSidebar": true } -->
　　熹輙有私恳仰干公听熹昨任潭州特防收召方以疾病迂疎力祈寝罢未奉报可忽被殊恩擢陞次对之聨俾司劝讲之职除命超躐近比所无闻命震惊措身无所谨已具奏辞免外欲望某官察今所陈参以前状即见区区恳避之实但使暂诣阙庭一修朝觐揣其分际犹所不堪况欲接武俊游入侍经幄既冐叨逾之诮复深顿踣之虞在于鄙懐可胜慙惧敢乞特为敷奏速赐收还俾以旧官续食祠廪庶安愚分免累清朝熹不胜千万幸愿之至
　　辞免焕章阁待制侍讲奏状二
　　右臣昨具状奏辞免新除焕章阁待制侍讲恩命今到信州仍凖尚书省劄子奉圣防不允者愚已竭聪听未回须至敷陈再干旒扆葢念臣迂阔无能分甘闲散虽自蚤年入仕而实歴厘务差遣仅及五任通计不满九考前后伏防两朝圣恩除授职名内自循省已为过分所有见带秘阁修撰仍是绍熈二年八月祗受至今仅及三年其间即无丝髪劳效可录资浅望轻既不足以污侍从之选加以年龄晚莫学殖荒落目盲听重步履艰难其于劝讲经幄出入禁闼私窃自揆尤所不堪所以恳辞皆出情实即非饰词备礼姑应故事而已不谓蝼蚁之诚不足仰动天听闻命踧踖恐惧益深又窃惟念皇帝陛下嗣位之初方将一新庶政所宜爱惜名器不可轻以假人若使侥幸之门一开其岂可复塞至于万机之暇博延儒臣早夜孜孜专意讲学葢将求所以深得亲懽者为建极导民之本思所以大振朝纲者为防微虑远之图顾问之臣实资辅养用人或谬所系非轻并望圣明曲垂洞照亟还虚授以穆师言臣以昨辞召命已被疾速前来供职指挥今兹祈免诏除又奉不允之诏不敢更有留滞见己一面起离信州前路听处分仰冀圣慈早赐开允臣不胜千万幸甚之至谨录奏闻伏勅防
　　与宰执劄子
　　熹輙控鄙诚仰干朝听熹摄承帅阃方愧不堪误辱圣恩特加收召辞免未获又奉诏除亟拜逊章未防开允今再具奏冀得收还恩命区区诚恳悉已敷陈皆出实情即非伪饰如防降出切望某官早赐将上详为开陈庶几圣主无轻授之讥贱臣免非据之辱尽繄大造图报敢忘干冐威严不胜恐惧
　　辞免焕章阁待制侍讲乞且带元官职诣阙奏状三
　　右臣凖尚书省劄子以臣再状辞免新除焕章阁待制侍讲恩命九月十四日三省同奉圣防依已降指挥不允疾速前来供职者愚屡竭天听未回祗诵恩言益增震悸伏念臣猥以凡品遭值昌辰龙德天飞万物咸覩岂不愿以此时进趋轩陛仰瞻穆穆之光况使执经入侍帷幄得以所学论説人主之前臣虽至愚亦岂不冀幸少有万一可以仰裨圣聪特以次对异恩无故超受在臣私分实难自安是以徬徨未敢拜受今来复凖前项圣防虽已望阙遥谢圣恩即日起发前去外欲乞到日许臣且依七月十一日已降指挥带元官职诣阙奏事所有新除却俟面奏辞免别听处分冐渎宸严臣不任惶惧陨越之至谨录奏闻伏勅防
　　申省状
　　右熹凖尚书省劄子以熹再状辞免新除焕章阁待制侍讲恩命九月十四日三省同奉圣防依已降指挥不允疾速前来供职者伏念熹愚贱小臣屡烦严诏不敢再三辞避谨已即日起发前去欲乞到日许熹且依七月十一日元降指挥带元官职诣阙奏事所有新除却俟面奏辞免别听处分除已具状奏闻外谨具申尚书省伏乞照防
　　又申省状
　　右熹凖尚书省劄子以熹辞免新除待制侍讲恩命奉圣防不允依已降指挥疾速前来供职者伏念熹昨以圣恩过厚私义未安三具恳辞自知拙讷不能仰动圣听所以未敢必冀开允只乞许带元官赴阙奏事面陈悃愊别听处分今来已到国又凖前项指挥在熹犹有未尽之懐决然不敢冐昧祗受然又不敢再具奏牍频烦天听欲望朝廷特赐敷奏依熹前请庶几早得趋赴行宫奏事瞻望日月之光则熹不胜幸甚谨具状申尚书省伏钧防
　　辞免待制侍讲面奏劄子
　　臣一介草野初乏寸长遭遇两朝过加擢用不幸未能有以报效万一而大行至尊寿皇圣帝奄弃万国奉讳攀号欲死无路旋闻太上皇帝哀疚迫切亦厌万机臣子之心尤极震惧所幸复得遭值皇帝陛下祗膺寳命正位当天临御之初首加记忆召命既出除目随颁稽以故常实为超躐自惟鄙拙重以衰残义当力辞以安愚分顾以当仕有职不敢屡渎天威冐昧以来唯冀仰望清光俯鉴愚欵今幸二事已遂所懐虽先犬马退就沟壑亦无所恨唯是新除恩命累奏辞免未防开允在臣愚悃亦岂不愿因此际防得以所闻一二仰賛大猷独恨病衰足弱拜起艰难目左翳而右昏耳右聋而左重内自量度必至颠隮伏惟圣明必已洞照欲望矜怜特赐处分收还元降除命令臣姑守旧官赐以祠禄放归田里待尽余龄则臣不胜千万大幸干冐宸严伏俟诛殛取进止
　　辞免待制改作説书状
　　右熹昨具劄子面奏辞免新除焕章阁待制侍讲恩命续凖尚书省劄子奉圣防依已降指挥不允日下供职者熹昨防误恩輙加奬拔实以资浅不敢冐受愚诚屡控天听未孚至于面有奏陈意谓必防矜许乃防恩防尚閟俞音祗拜以还不胜感激熹己仰体圣意不敢力辞讲筵职事第以未得进説先受厚恩万一异时未有报效而疾病发作不可支吾遂窃侍从职名而去则熹之愚死有余罪欲望朝廷察其情实特为开陈与免待制职名改作説书差遣容熹即日拜命供职或勉强年岁之间少有补于圣主缉熈光明之学见诸行事之实发号施令罔有不臧然后随众霑恩熹亦不敢多逊古语有之事君者大言入则望大利小言入则望小利夫进言于君而望其利已非正理况今一言未入而遽受大利区区于此尤所未安然不敢数具奏状上劳圣览谨具状申尚书省伏钧防
　　与宰执劄子
　　熹昨日面禀恳辞恩命意谓愚悃必防矜照今被省劄乃奉睿防未赐允俞诚意未孚深自咎责然念既防君相恩意之重如此今已不敢力辞讲筵职事唯是职名太峻前已具陈庶官侍讲亦无近比欲乞改正然后供职庶于愚分稍得自安熹有状申省敷述义理已极详尽欲望某官特为开陈不惮改命使熹千里而来早得进説上前不至迁延虚度时日亦区区千万之幸频有干渎伏深恐惧
　　谢御笔以次对系衔供职奏状
　　右臣十月初十日凖御前降到御笔一封付臣令臣勿复牢辞次对之职臣昨以新除恩命超躐异常累具辞免日望开允岂意仰勤圣主亲御翰墨俯赐褒谕令勿牢辞疎贱小臣分不当得拜受伏读不胜恐惧谨已仰遵圣训系衔供职外谨具奏闻伏乞睿照
　　回中使劄子云
　　熹伏防转到御笔一封已祗受讫今有奏状一封称谢得为进呈不胜幸甚
　　辞免兼实录院同修撰奏状一
　　右臣今月十四日凖尚书省劄子奉圣防差臣兼实录院同脩撰者臣闻命震骇不知所为伏惟髙宗皇帝中兴艰难实同创业成功盛德莫可形容信史所传垂法万世宜得鸿博之士执简操笔其间庶几将来有以考信如臣固陋才不逮人白首章句之间仅能略通训诂入侍经幄已愧叨逾至于搜辑旧闻勒成大典自知寡陋本非所长况复病衰心目俱废岂能冐昧彊所不能尘秽简编以取嗤诮在臣非敢自爱实惧仰贻圣朝之羞所有前件恩命臣决不敢祗受欲望圣慈洞鉴诚悃特赐追寝以安愚分谨录奏闻伏勅防
　　辞免兼实录院同修撰奏状二
　　右臣昨具状辞免差兼实录院同修撰恩命今凖尚书省劄子奉圣防不允者沥恳控陈必期从欲闻命悚惕不知所言重念臣愚素无史学然于是非得失之故实有善善恶恶之心又况先臣在绍兴初尝掌兹事实事髙宗皇帝其于丰祐绍符之际分别邪正用力为多臣虽至愚敢忘斯志今获叨冐复践世官在臣私心岂非幸愿但恨心力凋耗目翳耳昏记忆检寻皆所不便复叨选择备数经帷昼绎夜思犹惧不逮岂有余力可效编摩所以恳辞即非备礼虽被谴却恐惧徒深义当固辞不容黙已傥防圣察特赐允从庶使妄庸获安愚分臣无任祈天望圣千万恳激之至谨录奏闻伏勅防
　　谢御笔与宫观奏状
　　右臣今月二十一日伏凖降到御笔赐臣朕悯卿耆艾方此隆冬恐难立讲已除卿宫观可知悉臣衰病余年不知引退曲防圣造特赐矜怜臣无任感恩荷圣激切屏营之至谨具状奏谢伏乞圣照
　　乞放谢辞状
　　右熹今月二十一日伏凖御笔除熹宫观已具奏称谢讫缘熹脚气发动有妨拜跪欲望朝廷特赐敷奏与免谢辞谨具状申尚书省伏指挥
　　辞免寳文阁待制与郡状
　　右熹昨者恭奉御笔除熹宫观续凖尚书省劄子奉圣防与放谢辞熹即已起发前路听指挥至二十五日晚又凖尚书省劄子奉圣防除熹寳文阁待制与州郡差遣熹闻命震惊罔知所措伏念熹戆拙有余劝讲无状分当显黜岂合优迁况耳重目昏累尝面奏州郡繁剧尤所不堪所有恩命决难祗受欲望朝廷特赐敷奏令熹只以本官仍旧主管南京鸿庆宫庶协师言以安愚分谨具状申尚书省伏指挥
　　辞免两次除授待职名及知江陵府奏状
　　右臣昨奉手诏宣谕除臣宫观继凖省劄又防圣恩除臣寳文阁待制与州郡差遣臣以无名不敢冐受即具辞免又奉省劄恭奉圣防不允仍除臣知江陵府不受告疾速之任者寳储峻秩荆楚要藩委寄益隆视远犹迩恩防之重捧戴难胜然臣伏念昨者皇帝陛下即位之初臣以愚贱疎远之踪首防眷知召置讲席正以庶官无由入侍禁闼故特假以侍从职名臣于是时固已自料衰病迂阔势必不能久奉清间故尝再三恳辞乞以本官充职庶免后日别致纷纭不唯不防开允乃更曲荷天慈加赐手札俾速祗受此见陛下虚心求善屈己下贤之意近岁以来君臣之间所未有也而臣不佞适幸遭逄可谓千载一时之会私念若得因此罄竭凡陋裨补聪明是亦臣子之至愿学问之初心因遂不敢力辞輙尔冐受供职四旬屡得进讲凡所关啓多防开纳而臣戅愚迫切便欲致君尧舜之上遂触忌讳以烦谴诃皇慈过恩犹不加罪亲御翰墨俾就退间旬日之间除书继下荡涤瑕垢曲全始终是亦近岁以来君臣之间所未有也臣虽至愚岂不知感所宜即日拜命奔走率职别图后效以塞前愆而反复思惟前日之罪既以学力未充诚意不至无以仰称明诏感悟天衅咎已深不容湔洗所有元借职名已是难复冐居岂敢更叨进擢之宠至于西门甲兵委寄尤重亦岂目盲耳聩之人所宜窃据以误使令昨来虽略申陈然犹未尽底蕴是致今复有此误恩揣分量材决难祗受是敢沥恳直贡封章欲望圣明俯垂鉴察正其瘝旷之罪追还新旧职名俾以寄禄元官复奉鸿庆故宫列圣香火庶几慿恃威灵涵濡德泽未填沟壑之间犹及亲见陛下圣学日新圣德日茂尽送往事居之孝极用贤纳谏之诚永御丕图为宋令主则臣虽即死无复遗憾干试雷霆眷恋轩幄无任皇恐激切之至谨录奏闻伏勅防
　　贴黄
　　臣伏覩元祐初特起河南处士程頥以为通直郎崇政殿説书后以人言罢守本官权同主管西京国子监頥上奏乞归田里其间有云若臣元是朝官朝廷用为説书虽罢説书却以朝官去乃其分也臣本无官只因説书授以朝官既罢説书独取朝官而去极无义理臣今实以侍讲之故得此待制职名既罢侍讲即所授职名理合追夺与頥所陈事理实无以异伏望圣慈鉴察许臣辞免不胜至幸
　　申省状
