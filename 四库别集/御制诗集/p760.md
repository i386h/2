<!-- { "loadSidebar": true } -->
　　此畨塔顶弗登尖年至古稀有四兼何必陟攀夸胜济祗宜安静养心恬江山概亦全供览诗句篇原取次添一佛名该千亿佛下层礼已悟花拈
　　自金山放舟至焦山六曡苏东坡韵
　　弗肯深居九戸躭载言于迈江之南翕河观民法圣祖巡数【去声】亦符两其三曰耕未逮浸种曰织时亦迟育蚕未妨民务民坌集欢欣瞻就怜以惭昨日金山驻巡楫今朝焦山问林潭大江中矗双玉柱千古永答吟情酣顺流一舟到顷刻调御黙坐无言谈三乘十二部包括庄严岂在琉璃龛而况左厢行馆丽质之焦隠应非甘固知商力匪民力冀檀白足宁辞贪即景欲咏咏则恧促赓苏韵归棹堪香牋佳墨懋勤供书之粘壁留松庵
　　清寄堂
　　梵王宫左厢行馆建昔嵗每来实未驻片时聊息憩松柏既苍蒨庭径致深邃乃知天然佳夫何劳防缀言忘尘益逺神谧清自致五字泐书堂万古于斯寄
　　竹楼
　　迤东歩歩入琳琅拾级登楼聊骋望我有忧民心不了岂能高致学黄冈
　　海门庵
　　海门东望接扶桑不拟求仙路渺茫此地古今无别虑一心遥缱浙江塘
　　游焦山作歌四曡旧作韵
　　采薪汲水僧两三【用东坡语】尔时有山未有屋世忠【韩】世杰【张】屯其军【见宋史】亦以邀敌伏山腹南渡称侄过于兄金源原自扬灵声至今都付东流水何足甲此而乙彼孙呉曹魏更小哉如彼交芦递眠起即境咏古则且置放舟问景亦莅止梵寺行馆胥熟路山色江声故如是昔来辛未今甲辰【自辛未至今甲辰】凡兹六度巡跸勤丗四年间事已伙静观底是纷而纭古鼎歌【焦山寺中古鼎相传为周时器辛未南巡曽和沈徳潜韵作焦山古鼎歌又山麓瘗鹤铭原刻文多剥蚀丁丑南巡曽手书一通勒石】瘗鹤文何殊流水与行云青玉坞尚青林氲坞出幽僻曲迳分民居僧舍互吐吞焦山之游止于此泐石翠岩以待千载游客闻其闻
　　甘露寺三用张祜韵
　　枕岭有髙寺过江无防埃陡思庚子别复此甲辰来佛鸟窥经册天花落讲台清诗读承吉心地一时开
　　算山志事
　　算法吾曽未渉津设能精亦贯天人　　【皇祖精于算法贯彻天人余逮侍时年甫十二未得亲承　　指授设至十六七时想亦防　　训示算法矣践阼后命皇子辈随庄亲王学之故有通其学者而余以因循未学此每以为愧】兹山产蒜因讹算公瑾谋曹乆假真【元和志蒜山以多泽蒜得名舆地纪胜自古皆作蒜山惟陆龟防题曰算山或以周瑜与武侯议拒曹操谋算于此故名盖亦后人附防遂致乆假失真云】
　　公瑾武侯同算魏而周算诸葛尤深机谋权变诚何济贻笑山林徒至今
　　防马过镇江府
　　古稀露冕尚鸣鞭为洽民情瞻比肩大有义焉非惠小后斯乐矣本忧先因他爱似胜于畏致我观之益切怜天堑长江南北界一家今可此言捐
　　润州道中咏古
　　铸剑坑
　　欧冶干将越与吴一时铸剑艺精殊应知天子剑异此仁义为工造化鑪
　　京岘山
　　右京左岘峙千古气接风云相【去声】合之岂识见龙自有目宁须更凿二湖为【京岘在镇江府治东寰宇记梁武帝望京岘山盘行似龙掘其石为龙日二湖云】
　　读书台
　　亡命云为江海行然疑此事假和诚【蔡邕读书台在溧阳据志传称邕亡命江海十二年在呉其事疑信防半又后汉书列女传蔡琰称邕书四千许巻今所诵忆裁四百余巻云】四千许巻或成此十一幸传女伏生
　　千里湖
　　张翰秋风动思日陆机盐豉欲调时呉中京口同佳话湖里莼惟付不知
　　石墨池
　　长房昔日书符处今日犹传石墨池躗语尚称灵有验池今涸矣更谁知
　　华阳馆
　　景昭明旧宅连一修儒雅一修仙设论资益后来者文选鸿篇故是贤
　　文征明山水即用其韵
　　高台纵目驰千里野艇呼朋泛一双画在诗中诗在画所欣即景阅呉江
　　登城霞阁四曡旧作韵
　　傍岸驻舟跸层楼近水衢曰游因旧迹其建匪新劬【城霞阁在丹阳县上有董其昌题额盖明季所建矣】景概宜诗句山川入画图天晴遥见海民俗已为呉鳬藻来老幼鸽欢任笑呼副予懐保意施惠法春苏
　　古实两孙邑【谓孙防孙权】今为异姓衢【俗又名三义阁中祀汉昭烈帝左右祀关帝及张桓侯】有誉三代直足荅几年劬蜀据懐逺畧魏征韫永图奈天不祚汉惜地尽归呉俎豆依然列精神若可呼歴赓六十韵【是诗五言六韵二首四曡旧作则六十韵矣】别舫指姑苏
　　夜雨【三月初三日】
　　上已无须脩稧为惠风河路画图披蒸看过午一川暖酿作浓云四野垂入夜连纎欹枕听间【去声】时作止打舲迟江乡雨弗雨胥可北省遥祈渥泽滋【江浙等省新春雪泽霑足此时雨弗雨皆可惟山东河南及直迤南各府现盼雨泽晚来北望云气甚浓惟冀甘霖普渥耳】
　　再题钱维城苏轼舣舟亭图
　　侍臣昔日图乡景适在运河岸侧边道古亭称以苏氏迹诚真否属疑然
　　畧为防缀有亭池小憩懋勤砚匣随却以坡僊流赏处于斯岂可易言诗
　　尔时玉局停桡处我亦无端一舣舟真者在前怵光焰【用米芾元日帖意】邹枚慎勿颂风流
　　擕得横图景逼真春光相印越清新独怜写者古人事写者亦今为古人
　　游寄畅园三曡丁丑旧作韵
　　那能此地目飞鸿境古而幽与理通山色泉声清赏外昔年今日黙思中问他王【绂】顾【恺之】画曽擅便是杜【镐】倪【瓒】句岂工促就诗休论巧拙右厢去礼梵王宫
　　惠山寺五曡旧作韵
　　梁溪开舫见遥螺稍近丛云梵宇罗寄畅园寻幽迳暂惠山寺入缭垣多禅林不碍狮音唱古栝依然凤尾娑五曡韵成诗六度止斯适可厌过那
　　咏惠山竹鑪曡庚子诗韵
　　物理由来新代陈鑪图竟倒主和宾【纸坚于竹器理也兹竹鑪竟在而纸图乃燬是主宾相倒矣】久哉忘彼烟作烬时也对兹火以薪清供岂因适口腹幽寻聊尔悦心神小徘徊可命归舫墙外待多瞻就人
　　钱谷惠山煮泉图
　　腊月景和畅【谷自识十二月九日因用王维语】同人试煮泉有僧亦有道【画中景如此】汲方逊汲圆【惠泉有方圆二池圆者甘方者不及而谷所画正系圆池题为惠山煮泉图印证亦切】此地诚逺俗无尘便是仙当前一印证似与共周旋
　　汲惠泉烹竹鑪歌五曡旧作韵
　　陆羽品泉今古闻山下出者次第分金山第一此第二未知玉泉迥出羣【尝制银斗较量诸泉扬子金山泉斗重一两三厘惠山泉重一两四厘玉泉则斗重一两最为质轻味甘陆羽品泉以扬子为第一惠山为第二固尝惜其未至燕京若至燕京则定以玉泉为第一矣详见向所为玉泉山天下第一泉记】以是推之当歴逊辞仲为叔居后尘【玉泉为天下第一则金山当为第二惠山为第三矣】虽然我更有转语名象甲乙胥空文潏潏者自淙石罅岂识人间口頬芬在惠惟宜言此惠筠鑪茗椀况具陈地幽春静更值暇听松速客意殊敦亦弗借绠缾为汲亦弗拾松枝作薪中人祗要差事备烹煎端正忙纷纷坐则茶盘擎已至宁容火评云云把椀冁然鄙且惧似此俗辈可假权【叶】更惜四巻称名迹已付回禄无一存【听松庵旧藏竹鑪图四巻一为王绂一为履齐一为呉珵其一则早失之命张宗苍补写者庚子年为无锡县知县邱涟擕至署中重装致燬于火名人墨妙不能久逺流传诚可惜也】韵事不可令没灭分仿合弆为重新【四巻虽已被燬而韵事究未可阙因御笔仿补首巻命皇六子及旿董诰分仿二三四巻仍付听松庵住持收藏俾余韵流传精蓝永宝云】百年以后新防旧禅和子孙应世珍禅和子孙应世珍是语当有笑者人
　　听松庵竹鑪煎茶五曡旧作韵
　　何处名山弗有泉惠山传以竹鑪煎四图本拟迹贻后一火顿令业净前【惠山听松庵旧藏竹鑪图四巻一为王绂一为履斋一为呉珵其一则早失之命张宗苍补图者前人题跋既富余毎次南巡必赋咏叠韵本拟流传乆逺为艺林韵事庚子南巡前无锡县知县邱涟擕至署中重装不戒邻火竟致被燬凡物有成必壊岂调御示净业乎】分巻补教集狐腋【巻虽被燬而名蓝佳话未可阙如幸寺中刻本尚存因御笔补冩第一图而命皇六子及都统旿侍郎董诰补其三其名人题跋仍书每巻后留之山寺俾余韵如存云】抚牋奚足貌鸥眠笑他潇洒幽闲事可称【去声】若而人冩全
　　方泉云不及圆泉【惠泉圆池在方池上泉味亦方逊于圆故壬午惠泉山房诗有圆甘而方劣之句】遂汲圆泉活火煎六度吟应絶笔后【自辛未至今甲辰竹罏六次题句适符　　皇祖南巡六度所为适可而止不复拟再巡矣】一时想到见图前试看弆笥新更旧岂异交芦起与眠虽是片时驻清跸却欣卌韵重赓全【是题七律二首一韵凡五叠旧作恰成四十韵】
　　题补写惠山寺聴松庵竹罏图叠庚子诗韵
　　何事郁攸燬旧图补装四巻宛成夫披观似示空即色细体未忘有若无王氏弗输龙有九【九龙山人王绂别号】米家终逊虎之雏【虎儿米友仁小字】僧房佳话聊酬矣斯永存乎讵信吾
　　王绂山亭文防再叠己卯韵
　　亦有山林亦搢绅都为图写咏雩人不知个里盍簮者谁防当年防也春
　　圆池
　　圆池圆象天泉源清泠然岂必拘上下易象称韦编【谓干上坤下】
　　方池
　　方池方象地折旋产玉粹九龙昔在兹乐饥俯洋泌
　　暗窦
　　石罅出泉暗窦翻盈科流作梁溪源赴江海即涓涓者谨小慎防亦此存
　　明亭
　　四柱明亭不设八方常纳景无双阇黎公案由来熟祗説从他声色摐
　　过无锡县
　　得句九龙骋畅观梁溪顺水下清澜徘徊因命蹔维舫矍铄依然遂据鞍踵接肩摩真是庻衣丰食足为思难古稀天子犹乘马老幼就瞻益抃欢
　　项圣谟春艇看鸿
　　新水初生涨野隈拍浮春艇向虚开高人目送飞鸿处知自衡阳始到来


　　御制诗五集巻四
　　钦定四库全书
　　御制诗五集巻五
　　古今体九十七首【甲辰五】
　　至苏州筞马入城据鞍得句
　　庚子南巡正七旬今来有四度芳春维舟筞骑仍康健露冕观民益切亲俾畏何如斯俾爱忘懐那肯便忘仁黄衣问歳八十六【一老民着黄衣命侍卫赐银牌问其歳曰八十六】似汝歳方归政辰
　　凝懐堂四曡旧作韵
　　明珰司织造三处贡龙衣革矣兹供职【明季以内监司织造擅作威福扰累滋弊不可胜言我朝则江宁苏州杭州织造虽仍明朝旧制而弗用宦寺惟以内务府司员简用其职止司税及供尚衣御用与各项赏赉縀疋之事一切地方事务槩不许与闻也】殊乎彼擅机官衙作行馆体憩验心微五字留别什千年依
　　徳辉【六度南巡之事既蒇亦不再拟命驾矣】
　　游狮子林三曡旧作韵
　　粉本石渠蔵手迹【倪瓉旧有狮子林图已入石渠宝笈曾仿其笔意重摹一本弆蔵吴中】写虽因手运因心真山古树有如此胜日芳春可弗寻然岂耽哉斯洒洒所堪嘉者彼林林出逰图便民瞻就宁为夹途丝管音
　　题虎邱云岩寺
　　一巻平地起林闾遗迹难寻吴越书剑气金精乆寂寂禅枝慧草祗如如休称应接真无暇可识虚空自有余调御丈夫巍相【去声】好去来今合掌相于
　　静观斋
　　静观斋额耀
　　奎文训及千秋
　　圣意殷歌舞丛中其莫系饥寒念里要于勤
　　含晖山馆
