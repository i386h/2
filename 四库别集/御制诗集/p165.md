<!-- { "loadSidebar": true } -->
　　竒诡石玉雕锼飞阁还凭素练流防缀天然成逈句不须烛照费防捜
　　新春重华宫侍
　　皇太后宴
　　西望瑶池近羣迎
　　王母临欢同万方养春始九重深屏缀延年篆笙调太簇音六鼇兰作焰百寳雾成隂入画元朝庆【毎写嵗朝图称庆】徴诗吉字吟瑞霙飘喜气
　　天意即人心【是日微雪】
　　玉如意
　　竹化分真幻铜函阅古今清谈常在手乐志每如心击处瑚碎挂来萝薜深握君曾得号禅徳亦留吟贞素标琼质指挥延藻襟休徴愿时若讵为寳球琳
　　新春瀛台即事
　　开正行乐合瀛蓬汉树唐花试冶融韶景几分春胜里朱楼一朶翠云中昨来嵗序殊新旧资始乾元协雨风过眼寸隂求日益闗心万姓祝年丰
　　视事既毕自南台御氷舵凌太液遂至琼华岛登临瞻眺杂咏志赏
　　封事凌晨毕阅披公卿次第接畴咨穉春悦可寻吟眺漫听新歌坐玩时
　　淑清泉石淑而清竹鼎瓷壶事茗烹筛牖嫩阳揽韶秀徘徊真觉称其名
　　氷凝太液镜光皑辘辘舵床坐渡来声襍排门鸣爆竹权舆帝里是春台
　　细霙昨日玉攅团积素嶤直北看怪底重裘犹觉怯椒园钟梵落髙寒
　　承光髙殿郁参差玉瓮浇春想昔时只有桧松仍好在东风旭影上罘罳
　　春隂琼岛正堪凭淑景层楣瑞霭凝仙木绮钱增吉兆五风十雨愿休徴
　　阅古楼
　　三希堂法帖石刻既成作延楼于琼华岛之西麓嵌石壁间用期贞固因名曰阅古而系以诗
　　寳笈三希萃法珍好公天下夀贞珉楼飞四面开屏障神聚千秋作主賔不杂嬴刘夸博广略存魏晋要精真游丝灯影参元契大块文章沆瀣津
　　畆鉴室【有序】
　　阅古楼之北朴室三楹周以步櫩后临方塘引古井之水源源不竭视日下春明所载自金水河转机运防至山巅者事半功倍矣
　　方塘开一畆朴室得三楣古井新成记春明昔费辞松头浴月影藻面漾风漪幽致今朝别当前氷鉴宜苏轼偃松图向曾命张照题咏几暇展阅因用其韵
　　神以行之气以载与真松不毫厘改玉局邈矣如晤谈况绨几曾供奉在一刹那顷俱胝知喜其书亦味其诗春音大地盎筦倪徐视谡谡图间吹
　　养正四咏
　　书无逸于勤政殿屏风时自警也更效长康法为养正四图于下六十条内足师法者多以限于屏数且择其最精云
　　寝门视膳
　　寝门防问视日三念在兹食察寒暖节体询安否宜大舜慕五十孟氏称孩提西伯仁人哉由来因此推立爱千秋法锡类百王基
　　丹书受戒
　　归放马牛已勤思天保定斋三受丹书端冕东面听轩顼道无竒曰敬胜义胜怵惕铭席端如临师保命君鉴讵殊途外王本内圣
　　弓矢喻政
　　弓矢少所习自谓能尽妙【叶】得弓漫称良弓工曰非好于弓犹失之况于理之藐更宿命京官政教勤探讨絜矩励实行文皇信有道
　　乐受格言
　　洛中有逸士徴聘来殿庭须鬓已皤然何异甪里生两言实得要敬佩书诸屏迂儒陈礼乐方士谈蓬瀛浅言至理赅不愧学行名
　　题项圣谟摹韩滉五牛图再疉前韵
　　采采相防水石闲黄钟韵满脰鸣间青桐居士今知胜虎贲中郎枉慕艰【故大学士蒋廷锡有摹项圣谟五牛巻以未得见韩滉真迹自题防语中深致企慕今三巻先后俱入石渠寳笈矣】
　　兼得王羊不胫闲【韩滉巻已先入大内】千年一瞬静披间居然十五牛来牧恒亦因知穑事艰
　　诣斋宫
　　肇祀勤民衣食源仪锽郅偈引金轩斋宫预日来防宿早见青云拥
　　帝垣
　　诣
　　坛视
　　位肃常仪玉戺三成圆中规退即荘居还静憩寸隂窗影有余思
　　祈谷礼成述事
　　玉梯廿七摄齐升奠璧拳拳若弗胜大礼躬行今十九洪禧永锡冀云仍鸣球声引羽干舞燎火眀通翡翠灯三白虽霑竚
　　优贶退瞻遥岫起云缯
　　新正十一日奉
　　皇太后幸圆明园之作
　　金根肃驾撰良辰上苑行时先【去声】早春【是月十三日立春】万嵗千秋申庆疉龙花燕树奉
　　欢廵元氷镜浦凝坚璧素雪鳞塍积薄银盈尺亟祈霏六出迩来问夜又教频
　　曲宴外藩
　　例事懐柔不可删朝家外户属瀛寰有来嘉客或姻党用洽欢情值燕闲舞就鱼龙春艳发酒行杯斚露瀼颁渠捜又有新归朔锡宴均教预末班【时凖噶尔台吉防凌等举部内属以未出痘先遣其宰桑和统等入觐亦命预宴】
　　甲戌立春日春帖子
　　舒疉阳交泰羣雍物喜春载咨京兆尹敬事出耕人瑞旭腾楼紫祥光焕胜青上林春似海作夀祝
　　慈宁
　　律分昨夜与今朝迎面风来果是条底识春园絶胜处氷花火树凑初韶
　　钱选三蔬图用旧臣髙士竒题韵
　　留下寻那见草堂三蔬展尚欲生香炽然一切有为法了识何曾者个忘【士竒别业在西湖之阳地名留下今已鞠为蔬圃矣】
　　离披畦畔复篱根淡味端知胜硕豚偶忆湖西亲所见緑含烟甲湿黄昏
　　玉堂侍从暂家居博古余闲学圃蔬此意足惊俗耳目不堪兼致絶交书【士竒诗题于家居养母时防中有日食一菜自甘不足为外人道语又赵孟頫絶交书真迹亦其南归时所防有舟次题防今俱入大内】
　　元宵前夕
　　玉轮将满玉霄清灯事先看灯夕迎百道鱼龙朝绛阙双骞鸾鳯下银瀛苑中自足烟花景墙外还听鼓吹声也识还淳在敦俭同民乐可騐民情
　　元夕灯词
　　鱼鳞傍晚浄天邉麝魄腾辉入夕妍放光明里最明夜十三度中初度圆
　　年年嘉夜奉
　　慈欢御苑春宵了不寒寳阁便成无量夀琉璃界道瑞莲端
　　一线烟光百道随踏歌声里影灯竒排当总要呈新巧长此安穷语可思
　　幸际熙春宜共乐也思敦俗务无为奉时中有权衡理一节犹难念在兹
　　灯舞旋成苍颉字炬辉真演法王轮如来住本光明藏那识人间今古春
　　金鳬银鴈时飞集绮阁珠楼乍有无花裁【去声】吴绫缀千树女夷神术问能乎
　　九华双炬照长楼楼上仙人来往逰今嵗看灯有新使孜孜益凛固金瓯
　　人人都喜此宵晴月放光华灯放明我独心殷盈尺雪东郊将逮举新耕
　　上元后一日小宴廷臣疉去嵗韵
　　乗时行庆喜如前列座欣开翰墨筵歌舞要因逢泰世赓飏同愿遇丰年摛毫得句都成锦按例张灯不费钱【侯鲭集钱氏纳土进金钱买放两夜灯今十七十八夜也】夕色楼西迟月上分明旧歳景韶妍
　　碧琳宫阙蕊珠林花放恒春万朶簮灯继上元燃不夜云怜韶节皱轻隂漫言育物同民乐那觧长年望嵗心咨尔百司各勤事青郊于耜倐将临
　　氷灯聨句【有序】
　　星桥火树三五初过阆苑鼇山大千同照喜华簮之毕集开绮宴以聨吟片片鲛氷吐清辉而交璧月行行龙烛腾寳爓而灿珠杓用制新题聿徴前例诗赓五字廵协九成
　　【御制】巧匠注冬水新様呈春灯耀含干离象
　　潜移丁癸精藏陆传所纪纳凌诗可凭抟同蚌胎润【臣傅恒】镂比蝉翼轻暗激金碎晴摇碧珑玲既济体互变【臣来保】
　　【御制】重明徳交莹阳爓舒熻赩隂火熸晶荧移置龙门境悬将鳯阁楹朗晃照绮席髙下流繁星无妨鹤焰暖【臣史贻直】或放兰烟腾传来柑借艳撒去荔同赪酒盏琥珀冻【臣陈世倌】
　　【御制】辛盘水晶盛鸾鳯离竒出寒暄妙合凝制夺丁缓诡光眴离娄睛碾月旋逾薄迎风闪偏清经大小雪【臣阿克敦】用仿短长檠自具刚健质独抱澹素情就笵捐雕琢【臣蒋溥】
　　【御制】葆光冺亏成霏雪若葱岭蒸霞拟赤城朝炫龙衔树宵张虫缀琼林韬炎官花献楚国萍蛟宫俯幽逈【臣汪由敦】贝阙瞻搪撑潭秋浄一鉴塔夜洞九层捧珠鲛绡覆【臣裘曰修】
　　【御制】为楼蜃气横拨蕊辉锦朶架阁凭玉崚义城非海外方壶出郊坰娥池接遥采车桉慙孤青不夜百枝萃【臣刘纶】长春九华擎明明逰佛国的的环瑶京球琳烂陈序【臣介福】
　　【御制】菡萏俨在瓶凖俭酌奢得南油西漆并张彖名言绎陈烈正义绳虗涵剪水静绮簇飞霙增晕随眼波缬【臣嵩夀】条并头衔称冽侵痴蛾避融怯老狐听鵞管挿檐溜【臣观保】
　　【御制】鱼鳞垂瓦棱光明通体彻色相因心澄真入琉璃界恍展云毋屏飏彩翥赤翅廻芒梳素翎金豆筛宻影【臣彭启丰】玉钗叩清声晞阳指宁炙耐冷讵惩画开扇上蝶【臣董邦逹】
　　【御制】书映囊中萤能幻湿为燥还因晦作明皑皑夜珠映煜煜银盆升柱咏刘处士铤镕耿先生红绽葩并茁【臣钱维城】白泻汞欲倾儿童掌欣柏伧父目共瞠烛调丰嵗兆【臣金徳瑛】
　　【御制】杓转阳徳亨可知即是火非无不冶氷触绪静悟契应节舆欢征
　　连朝
　　连朝云重宇傍午霰霏春作势才轻防徐停复暗沦再坚寒浦冻未改逺山皴伫览攅团意优霑冀厚仁
　　雪【正月十九日】
　　瀌瀌宻洒复浓霏新嵗才知喜气归天与园亭增丽景节留灯火作寒辉缬林乍欲舒荑蕚积巘遥疑隠翠防五日春廻霑六出及时符甲泽青畿
　　燕九日观灯词
　　玉蕊火蛾纷缬眼晨睎宵问略纾懐漫言三五堂堂过灯夕今来第一佳
　　百道虹光驾汉飞天花更防玉霏霏絶胜旬九今年好滕六翩来宴处机
　　绛阙龙衔碧海珠琼葩银树郁葱扶夜深蟾魄依然上还道清妍得未孤
　　灯燃雪里光偏朗雪舞灯前态越飘青女素娥真觧事勾留婪尾艳春宵
　　马和之四皓图
　　肥遯商顔物外游出山画防自留侯司勲卓识空千古不拟安刘拟灭刘【巻中题者数十人率元明间名迹其论四皓类以避秦安汉为言识力无能出杜牧右因题是诗为之拈出尝谓咏古者宜具卓识若杜牧者似之然盈之不废自是髙帝意所素定无借四老翁调护力也不然当椘汉相持时于太公尚请分一杯羮果令牵于溺爱其废盈而立知意何所顾惜岂留侯谏叔孙太傅以死争举不能得而独惊此四老人谓羽翼已成有是理耶盖髙后同起草昧盈其长子且无失徳髙帝之不废盈于义自正右袒之祸非所逆料楚歌椘舞宫阃秘事安从而传之迁史多喜竒术其纪留侯事尤多怪然则此四人者得非圯上老人赤松黄石者流耶诗题于石渠寳笈成书后俟入续函旧题称二杨今惟老铁一篇杨载五言未知何时割去惜无从覔真迹补完耳】
　　题马和之袁安卧雪图
　　雪卧不知寒袁安贫果安笔耕千秃皮相五羊单处塞完名易逢亨践行难和之绘髙节讵止供吟看
　　蓬岛瑶台雪中即景
　　瑞景离竒寳镜开镜中楼阁是瑶台三壶玉积长青柏万树花装不馥梅徐福漫驱千户去子登常按八琅来纽芽莩甲知何许验取心田茁道荄
　　赋得西山积雪
　　东皇为玉戏粉绘展遥屏汗漫凝寒霭威纡接窈防峦皴连汉白峰隠挿霄青爱凭当西牖无殊据胜亭【香山最髙处建标曰西山积雪为亭对之】古香曹氏轴逸韵谢家庭别有忻懐处甘膏遍麦町
　　咏文木【有序】
　　安西碛海中桐树成林枯皮剥落埋流沙经数千嵗取以为器或作屏风有天然谿壑之形视中山所赋有斧凿痕矣
　　万里流沙逺千年老树沉峄阳同贡篚防下异成琴宻理埋尘蚀麤皮积雪侵自然呈物象久矣谢春心拥肿非无用葱菁忆布隂子山今不作谁与畅元音
　　晓春万夀山即景八首
　　试灯才罢晓春临咫尺湖山一畅心拂面峭寒生积雪西山又喜作轻隂
