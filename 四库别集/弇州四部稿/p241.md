<!-- { "loadSidebar": true } -->
　　昨有一启附我公匆匆中不知作何语也今已辞台买舟而东稍寻社中儿与稚子辈开臈酒为卒嵗计耳来教云相公甚急不佞唯相公所为辞亦美苐昔人有三不可知之说即蒲州公一证也且今召起累累若项王军中闻四面歌时态安能防蹇并驰耶公至云复有后命此自爱我深耳即入计斥幽之惴惴而敢它望乎苐不佞故吴中布衣归不难耳辱喻及舍弟传相公欲为两制择人所见后进唯夷陵守袁昌祚佳耳其人长者于文气调甚古而畅又能取办仓卒次则南兵部郎管志道也魏顺甫清脩介峻已推毂台使者张助甫千里才也用之邉地便当脱頴此皆相公药笼中物能从容一荐之否公欲梓敝帚长安邸中且许有珠玉之导甚厚盛心苐令人骇谓此岭外客何縁走簏箱长安不以为伴朱提来亦且见而唾矣幸缓之即死亦当以不朽累执事也
　　又
　　自宋世人主假色台谏至其势重而不可返不胜不止当其重时其所鸷击鷇探若张汤杜周之治狱虽贤者而有所不免及其狼狈更以其口为权臣之尻而掊君子公试读永叔子瞻辈白简语能一人不受察者乎乃至元祐朝宣仁尚在扆而刘元城至即与二吕范忠宣凡六疏击欧阳甚而六称程正叔为五鬼其人俱皆贤者此何也以在公今日何异也
　　宗子相
　　三君祖道握手涕零遂不能复奉顔色愈怆然矣舟中拜长歌之赐更取十絶读之色骄行者亡论万镒伐皷扬舲于栁色蒹葭中网鲜倾醇其乐何限第念豪杰海内能几半载之内去者茂秦公实并仆为三子与复有分司之章于鳞倘遂褰帷之请足下能不落莫耶上下百千年南北万里得之有神失之岂偶足下幸自爱勿遂为世网困也仆之一身麤可自了唯坐家君覊旅之迹见防主上忌者必欲置之危地巢卵私忧诚所不醳耳巻素汚讫附上幸麾置之
　　又
　　过淮不能待足下留诗传吏及再附书浮沉得无达否归后事小拨构一楼扁曰万巻拟了此春夏岛冦暴发仓卒奉老母避兵吴中汹汹越警恨身不能两耳期促又北首装念足下抱膝吟时也何乃天壤哉于鳞竟以郡出明卿昨乞假去后几时交防眼底落落星散可怪也眇君子竟不为我和五子诗昨闻在王国中多从侠少倡家逰晩节栁三变何为也不忆一旦叛去尔尔寻于鳞移文责之足下行时三君尚援送仆例前有寄示者别来亦有见懐一篇否七月望可抵广陵能轻舟见过剧谈通夕深所愿耳且仆不访足下令足下出视仆可笑也
　　又
　　久不得问昨遂成二诗及草一啓奉候遅回去人未发把扇欲挥旧即至二札中语怆然心折稍读诸篇格律清峻意味隽永诚是当家海内神交若此竒矣元白慈恩院逰相寄大是一段佳事我辈乃足当之来教谓茂秦云云弟意亦复尔几欲削去五子之一冀其不逺复也何如于鳞顺德亦可若萧望之用经术为九卿而以试吏故守右扶风借令一学掾便足荣于鳞何浅浅也公实留别诗为人所梓政不必作此态弟苦干戈丛中走出旧思荒落昨偶成一文几作龙城公语怅然久之非兄不敢以告也
　　又
　　毘陵道中得使者书知为期遅我湖浒便宛然对足下也幸北上期小缓可遂得迁延兄纵不见召弟能忘于心乎莲花池邉必着我防屐矣明日可度江抵扬州须五日泊更二日抵兄欲作一段胸中语苦碌碌久从吴下诸君未易摆脱耳今嵗贼冦我地焚掠不可言仓皇奉老母避郡始从父老操戈殳自卫幸不犯田庐无恙史籍所记乱离之状身必见之向语多难无朝野乃成防可笑使者云兄为我夕起食停匕数四此骨肉交也俄当面未尽所言强饭自爱
　　又
　　书来念我殊至唯有挥泪耳酒间见答一章慷慨高咏清霜昼飞即仆不死而二三君子健饮无恙天地未大穷也讯牍计将毕后五日可遂东抵卢龙踽踽无足谈者吾以漆园拟吴生以湘累视足下以腐令当于鳞以盲史肩子与日自相下上耳不能鬰鬰久作使者态也长安诸贵人横弄风雨即尽逐我辈相苦耶苦我辈者如人之苦飞鸟铩而縧束之无奈耳逐之广莫之墟乃所以相乐也足下无害
　　又
　　招提惋别无复晤理乃更有白云之逰也足下所携苦太多恨醉昏然便旦耳炊饭毕就道跬歩业海河间牍山积旬日了之即寝溲是物于鳞相闻计太欲得仆然道出中山须烹葵之月可颠倒邢使君裳耳顷闻政府此人云吾老不分见轻薄少年吾去之略尽独竟余王某也家君颇鬰鬰书来诮仆何状作何防免余谓所坐非墨汚败宗绪即不以施市人而诎朝士之籍者请十嵗尽人间书十嵗尽人间防屐从南岳还道钤冈絮酒知己之酹彼岂其恶余哉足下自爱彼视而当门兰也徐生盈巻相寄大自意气中不无裁割故具弱耳去人需送行一律四絶宿观中诸篇毋令徒手返也
　　又
　　赍疏人还得足下书知近获佳丽良慰暑可无虑消渇否细君比何所道足下过选部不大烦苦耶某遂复完恒镇牍旬后可遂握手于鳞矣足下要我作观中诗而负之又负我一律四絶何也岂羊肠世途顿尔戒吟耶将为殿脚女恋恋无暇笔砚耳古体政佳可别作之勿背旧约也外短歌一章以当抵掌不尽所言
　　又
　　某以三日治邢狱毕则过于鳞斋中矣牵生鹿手刺杀出蔡姬酒荐血肠作热洛河饮噉醉饱分十二体悉赋之御风雨登郡楼歌两欲决章河灌襄国也然无日乃不念子相作长安贵人耳及洺而疏吏廻得书知起居扇头诸篇伉爽贵倨坐大行云表万象下伏竒哉子与明卿大寥阔不知作何面孔向人也老谢追余于魏城其意求田问舍耳某无以借手奈何卢柟觉稍莽莽可谈郡王丞罗倅佳士也意麟鳯我軰不以使者折节明当发舟泛河而北三辅疏毕上矣勉旃自爱无多言
　　又
　　昨得书知足下已转勲部甚慰世贞则日侍家君谈业海中态令人怃然不早引谢恋恋至此宁免周子南之捶牀已裂两中裠作袴褶矣足下知吴中添一健儿耶伯承亦遂飞鸟依人呉峻伯迩时眼孔作何许彼能识于鳞与仆故非时人耳幸与进之
　　又
　　读足下寳劒篇觉三尺防从风胡冶中来耶袖而弹之天门划然中开东海泱泱乎大风矣寳劔取其断决腰带勉以禔身神羊利用触邪敢不敬拜早夜韦之佩以嘉承君之大贶抑世贞有言向者吾与足下僇力矫志寔左右济南以啓不朽麟鳯之喻中心藏之虽谢生中叛梁亦奄化而武昌跳踉阑入盟所一时彬彬自谓无让西京之盛何期河岳东徙贝锦滔天辇上君子眈眈虎视独足下翺翔乎天府李尚衣衿乎闗内差未短气耳今武昌手板豫章长兴刀笔江左仆复袴褶戎马之域令万世后谓为何时然吾与长兴犹足蜗涎自濡呉生仰面看人奔走僚幕緑衫子犹得作先軰眼孔向之其穷甚矣足下即自唯日所逰从诸君得此人一舌底语否足下勉旃无忘夙幸甚幸甚峻伯虚懐甚难上东门便可同出所喻欲令歌百花洲或大江以别足下此故懐也弟神气已见大巫而索耳
　　又
　　潞河挥涕作别足下书竟不知何语舁行氷雪中皮面剥裂殆如多年木居士以立春日抵省桮棬腰脊苦痛不可道盖未及谒抚台而募兵之檄下矣三千卒不难致调发无已为之奈何青州大盗侠处处皆是探丸杀吏以为酒杯间作剧见兵无一可用者积之后所谓马如羖羊矛如銕锥耳而以雄闻天下岂不羞哉矿脉已防细官所负徒工价甚多睊睊胥谗矣而侧闻内意未巳当事者遂不聴舆人之诵乎仆夜虽寤寐间犹臲卼且竭区区图之不济数也生死人间小事恨不得开巻不分足下诸君防扈过济南升于鳞堂因以谒太夫人于鳞径携蔡去无頼哉明卿消息若何向者吾悲之乃不知世贞更大苦海也如念吴峻伯者可戒之令勿出
　　又
　　昨除目从邮来子相已遂离政府出治闽武夷天姥便自气象丈夫足迹何可只踏长安城耶二三君子拊掌拍腹要自娱快耳计足下便道还上尊公寿以何时抵任嫂途次安穏否世贞本末无所复言尔时漏网计足下力也佛法众生得杀为觧脱亦是薄障未满故青州土猾大盗以觧散读书灌园聊用自娱而北使至则敌十万骑防入辽西家君冐锋镝逐出塞仅破一障耳而所卤斩颇亦相当竟坐镌一官羽檄日上邉吏益轻毎念及肝胆臲卼进退之间宇宙如束奈何奈何子与守汀亦吾侪余意也审此呉生必无复起理足下乃得踞见子与故当耳于鳞贻余文又四诗铿铿也世贞毎读吾軰文不能己昔贤览镜之泣此何以全于世哉一两日前成赠足下歌行颇怪伟使今日得信后不复就矣薄物非敢云贺聊见千里亮之
　　又
　　念昨嵗得子相报书不相闻者五改火矣所懐计同之也邸中流言岛冦数躏闽诸逗挠当从坐者甚众乃子相与焉以子相才佐省事百不发一靡然就办虑未悉汀守治状耳于鳞日言归竟归矣毎苦趋省若就逮今以于鳞故抶舆人恨不须臾至也彼偃蹇称病不任客三径蓬蒿矣而独要吾为十日布衣饮徐左参许相国数得止坐隅焉子相胡不约汀守走一信相闻也于鳞归而仆留子相坐上子与受事明卿薄谪吾党信无所不有哉张助甫一札麟鳯吾軰至矣第未见其诗其书遂不减二三子信竒人也青州戎莽株防嵗复就稔卒无能以汉法中我然长卿故倦防且归矣勉旃加饭自爱
　　又
　　走万里使裹半嵗粮相访故人意乃尔第椷题以七月发两改火矣则所为君处南海不佞处北海风马牛之不相及也故七言悲歌慷慨泣数行下不止也吾党信难为逺哉足下滞闽即闽多冦警矣廼欲以万户侯遗足下乘长风破巨浪剑客翼前技击衡后视被髪燕市中时胜不也所喻曾参军者尚未至毋多募齐兵徒自苦耳不佞甚熟之稍一二豪侠不易出为县官用出即探丸杀人发冢亡命名挂狱吏牍者计以侥幸自赎胜来受事不胜辄鸟兽散日者乍浦之役君子六千人一夜无迹且所至好剽略陆愽跕屣鸣琴未便以平法治也江淮间不借闽兵乎闽又胡以乏告借他兵为也足下书决然挂冠不佞一诗庻几有味其言世贞幸漏黜籍独明卿再贬不知所坐是不欲此子在人间耳明聊哉明卿哉于鳞杜门如昨徐大夫忧归矣吾二人苦海中两叶舟何所问途后防未期努力强饭
　　又
