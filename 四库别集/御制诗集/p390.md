<!-- { "loadSidebar": true } -->
　　泽壤记行鞭【陆游诗园丁来报竹行鞭】老根连复拳设非辞故土那此阅长年惟黙能言代其成以坏传青宁生未得庄叟笑难诠
　　题陈栝墨戯十种
　　牡丹
　　岂必染黄更渲紫一般神韵足风华无言似恨濂溪叟顿置偏称富贵花
　　杏
　　谁言风过独无香蜂蝶花间也自忙设与寒梅相较量输些清韵胜些狂
　　海棠
　　碧鸡坊里古今春极尽妍华极絶尘乞得长生看未足放翁真可谓痴人
　　荷花
　　夏华春卉一齐开承露宛看红玉杯悟得无根大圆镜不妨荷与海棠陪
　　紫薇
　　惊鸿舞燕羞争冶为令为郎有底荣却笑翰林李昌武为【去声】追典故植前楹
　　木芙蓉
　　金风玉露嬝徘徊隰有宛看此别裁水面芙蓉零落尽一枝犹是暎波开
　　菊
　　几朶萧萧迥絶埃不霜寄傲不根栽世间黄紫工设色却与菊花失本来
　　梅
　　莫讶南枝先节开祗今常见菊邻梅村花若拟杨旡咎可有游蜂抱蕊来
　　水仙
　　顿置陈王赋洛濵多竒反觉鲜传真氷姿祗合疎疎写乃得真传意表神
　　山
　　雪里丹砂标一枝墨华朱色幻离离王家谩诩兄赠弟【王十朋有族兄文通赠山诗】陈氏真看父有儿【陈栝陈淳之仲子也见卷后周天球记语】
　　生春二十首用元微之韵【有序】
　　贞元一气羣仰
　　天地洪慈熙皥百年实赖
　　祖宗厚泽纵言政敦返朴一日之乐可听诸亦曰情贵聫遐万方之来当飨尔爰自红笺书福开诏而敛锡殷钦以及緑字宜春御【音迓】气而雨旸期若赓歌每廑稼穑宴赉所寓懐柔未至风和日丽之辰先防酿泰含熙之趣因读微之生春廿什朅思丙寅反作三秋然而玉露金飔未免心生萧索即彼分霞带雪本属境借铺张斯乃据实事以成吟仍即依前韵而得句无湏频拈梅栁【微之廿首诗中梅栁对句者凡三见而栁眼梅援又各成一律】殊称自具体裁意独重于春生言亦闗乎政饬升平有象补帝京景物遗篇寒俭未除笑石湖村田乐府惟是番番叠咏颇觉后胜于前虽云草草成章聊识未荒所学
　　何处生春早春生斗柄中丽
　　天居北宿指艮转东风玉杓【入声】垂如注璿玑象已融拱辰恒近极率领众星丛
　　何处生春早春生积雪中照墀常若月栖瓦不妨风扶脊离离闪垂檐滴滴融宫鸦能避冷枝入万年丛何处生春早春生书福中迎年应腊朔施恵守
　　家风【每嵗自腊月朔开笔书福赐王公大臣内直侍从及各省督抚遵奉　　先朝恩例也】凤篆鹓班布硃笺墨沈融堂廉钦敛锡云蕞漫言丛
　　何处生春早春生氷戯中踉防蹴飞雪扪防搏惊风讵数跳丸防非讹蹙鞠融论【平声】功遍行赏鳬藻羽林丛何处生春早春生腊鼓中毛员鸣送冷腰细响随风草纽芽将发【谚云腊鼓鸣春草生】虫坯户渐融冬冬绕街巷忙煞小儿丛
　　何处生春早春生春帖中讵云期应节亦欲验歌风传字惟苏轼【苏轼春帖子词墨迹三希堂所藏较流传石刻尤伙】谈经孰马融凖今还酌古藻掞翰林丛
　　何处生春早春生颁赐中北羊肥带冻东鹿整干【寒韵】风绣袋星辰烂防笺粉碧融恩波教共沐足傲小山丛何处生春早春生餽嵗中通情随地产饷节任乡风砚匣琉璃焕茶杯沆瀣融东坡题句罢绻念在蚕丛何处生春早春生守嵗中一宵辞旧腊明日迓条风耳厌漏声逓情怜烛影融儿童那知惜玉笋閙成丛何处生春早春生爆竹中千门鸣入夜万戸响成风啓蛰雷前发晞阳雪不融星星才欲防却走内家丛何处生春早春生仙木中神荼为伯欝垒有罡风吉语符如劵邪氛消以融至今传度索桃树尚丛丛何处生春早春生献嵗中
　　慈宁【宫名】临正旦长信【门名】启祥风率拜王公集秩陈礼乐融
　　思齐千万夀筹满海山丛
　　何处生春早春生元防中一年钦首祚万国觐同风淑律鸾旗展初阳凤阙融普天人益嵗喜气上眉丛何处生春早春生三素中玉楼云作葢金阙驾随风紫緑白无襍郁纶囷有融最怜凝望者迷目八轮丛何处生春早春生布令中【凡嵗臈例定恩旨于新正以次颁发上年江南江西湖广濵江之区因江涨泛溢被水者除循例抚恤外并谕按戸分别展赈一月两月有差】十行无靳泽万里有从风水旱加月赈闾阎几【去声】景融叮咛谕大吏毋使弊滋丛
　　何处生春早春生防胜中金蜂浑出蛰玉燕欲翻风麦穂丰年兆昙花瑞气融裁罗还叠锦鬭巧翠鬟丛何处生春早春生盆卉中梅仍髙士传松自古人风汉代侵侵有唐花色色融怜他日增巧开到防姑丛何处生春早春生挑菜中铺帘平防冻植障曲防风【召信臣传太官园种冬生葱韮覆以屋庑防蕴火待温气乃生此法今惟花窖熏花者用之若菜类不过深畦肥土植以苇障防风覆以箔帘防冻暖日则揭帘俾受阳光无不发生者于丰泽园常见之非希事矣】七种堆盘翠五辛熨齿融底须蕴火廹紫緑自分丛
　　何处生春早春生
　　祈谷中上辛传汉制元日遡周风匏爵三升肃箫韶九奏融屏营吁
　　绥屡丰徧黍禾丛
　　何处生春早春生元夕中玉轮刚满夜碧宇净微风鹤焰光含响蚖膏暖带融明朝园里望万树着花丛降旨加赈去嵗被水偏灾各州县诗以志事
　　始和布恵自金门民瘼昨年逐细论湖北江西水有被【去年夏秋濵江偏灾地亩湖北则黄梅等十三州县属江西则南昌等十三县属】上元安庆谷艰存【下江上元等十一县属上江懐宁等十三州县属亦以毘近间被漫溢】均霑方伯施教【平声】妥【凡加赈处命督抚各饬属妥办俾灾黎均霑实恵】防计司农例莫援【加赈乃于常例外视其极次贫或加一月或两月】廿六分中才一分【就四省通辖州县较核被水之地各居十分之二若统计直省一千五百五州县较核四省加赈五十属仅居天下州县二十六分之一分耳】补偏已是沐
　　天恩
　　咏汉玉谷圭
　　七寸终葵首粟文鼂彩浮谁因以聘女亦复罢和雠徒自珍称汉由来瑞典周吾惟知谷寳庇荫冀丰酬按圭之制上鋭而下方孔义云凡圭广三寸厚半寸剡上左右各寸半即其义也考工记玉人职云大圭长三尺杼上终葵首郑康成注之曰杼閷也终葵首椎也齐人谓椎为终葵为椎于杼上明无所屈也不知杼上者即閷其上而使其首如终葵葢重文言之如由左而立于东由右而立于西之类不可穿凿别求义解且圭既杼上而鋭则椎又将以何物为之即加于杼上亦不能附着也夫天子之尊自无所屈圭之杼首已足以象之而又岂借夫加之以椎乎因咏谷圭故正其谬注如右
　　题金廷标人物事迹十二帧
　　琴歌南风
　　节抚恢炱候云观糺缦辰横琴欣对景属念祗于民歌以成四句侍犹列五臣天工同弼亮郅治逮和醇解愠纾烦欝阜财鲜窘贫宁惟传攫醳实愿溯源津
　　桥梓喻教
　　南山之阳有木桥南山之阴有木梓桥竦而仰具父道梓勃而俯肖子理伯禽康叔初受封必有阳阳或自喜三见三笞不解故二子于是见商子一观桥梓乃知非入门而趋登堂跪周公拂首爰劳之商子其人君子矣指物而喻见善迁淳于邹忌亦如此
　　汉阴抱瓮
　　抱瓮灌园非不劳机心羞用乐陶陶十年五国更【平声】成败岂似伊人无事髙【子贡使势相破其用机械甚矣战国策士之流葢出于此然其事襍见于越絶书及史记余谓孔子即欲存父母邦不应令其徒为此变诈之事疑信半之可耳】
　　遇仙翀举
　　子髙【白】善治酒有仙从求饮既饮以药酬服之身轻甚白日遂飞去玉霄登仙品祗宜画图传信否犹湏审
　　子猷种竹
　　曾闻爱竹有徽之暂住仍教绕宅移童子担来已潇洒此君种得即熙怡乍成尘逺迳深处不负风清月白时便可穷年应忘【去声】去主人何用闭门为
　　青溪邀笛
　　昔时王子猷胜日泛兰舟雅识桓伊技邀来擫笛求无妨三弄去曾不一言留我亦青溪上如闻遗韵悠
　　折梅寄友
　　江南长安千里一枝岂复恒荣大似镜清用棒曰祗要此话行
　　庐山观瀑
　　飞流三千尺已是遥看矣生面写石桥却俯观足底髙下定何常幻境视乎此
　　蕉叶临书
　　种得芭蕉当种纸终日醺醺緑天里借问个中有佛无把笔答云聊复尔纵横曾不拘规模腕底落落喷明珠笑煞龙眠李居士无端写作醉僧图
　　弹欝轮袍
　　夤缘谋举首弹出欝轮袍伊人喜禅寂斯事岂称髙
　　金莲归院
　　东坡学士尝值禁闱召对或乆金莲送归尔时都下传以为荣劄子屡上曾未见行虽云分光不闻转圜于东坡心夫岂其安写入画圗想见丰模问谁与同前有令狐
　　暎雪读书
　　孙康昔嗜学伤哉家窭贫凿壁欲偷光而又叹无邻无邻茅屋独宁当废夜读同云偶韬月幸哉天假烛假烛借雪辉六花积复飞岂不虞皲瘃耐冷氷玉肌玉肌雪色暎穷理而尽性曾弗杂交游自足娱清兴
　　题嘉靖尊称兴献事
　　兴献尊称用桂张程頥议觉未周详古来大孝惟虞舜一节竟疎逊肃皇
　　乌什战圗补咏【有序】
　　自庚辰西师凯旋之后伊犁则筑城垦野回部则减赋薄征视地之大小险夷各驻以大臣戍以兵卒晏然无事矣越五年乙酉而有乌什之变乌什者介于阿克苏喀什噶尔之间为回部适中之地依山为城有险可恃田肥饶水充足又有牧塲可滋长马牛羊故变乱之后逆贼守至六越月始食尽力穷缚其酋以献于是诛戮其精壮迁徙其妇稚凡乌什之城及其所附村落皆为官有驻以大臣戍以兵卒如前制而更申明纪律焉夫乌什固据形胜得扼吭捩臂之势而宜厚驻我兵以镇压众回部之地也初以王师逆抚顺不可无故夺之今值彼变乱自取屠灭因以为回部适中官军都防之地是又开惑论所谓愈变而愈康者非
　　天垂贶岂能若是哉而予渺躬之荷
　　龙绥励兢业又当何如哉其致变之由及我官军之奋
　　勇克复条为六事各系以咏如左
　　闻变
　　乙酉二月乌什小伯克赖黒木圗拉等聚众五百余乘夜纵火焚掠戕杀官军驻守之副都统素诚自杀贼遂据城为变时驻阿克苏之副都统卞塔海闻之急邮奏报览其词过于张皇知其庸懦不足集事且回众久懐徳威使非激之致乱不应自弃化外庸可不察其由以示惩创因降旨驻伊犁之将军明瑞细查致变之由以闻
　　南巡三月返春舟六百飞传计里邮【卞塔海初奏乌什事由六百里驰达时方自杭州回跸即于行舟批答并筹度调兵诸机宜】展视乃知乌什变报来始自阿苏投【回语阿克苏急呼则为阿苏乌什卡伦官全福等闻城中变急投阿克苏报知卞塔海即据以入告】轻徭本是常施恵倡乱何当彼取尤师驻伊犁定赴援重臣宣命察因由【回众蠢动固罪无可逭若召衅有由亦不可不申国法以儆其余因宻谕明瑞于赴援时访实速奏】
　　师援
　　阿克苏喀什噶尔与乌什相掎角应援防近而卞塔海与驻喀什噶尔之都统纳世通虽亦领兵往救但二人素未经战阵无益于事时明瑞闻而统兵赴援兼程遄进至则申明军律并力攻城贼始困窘
