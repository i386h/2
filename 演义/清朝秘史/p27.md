<!-- { "loadSidebar": true } -->
    此时清世祖已经亲政，多尔衮、多铎都已薨逝。世祖为人，很是英明，因愤多尔衮摄政时举动僭越，行为荒谬，迹类反叛，下旨追削封号。又念多铎旧勋，敕封其子铎尼为信郡王。又特设议政大臣，以宗室近支各王贝勒贤明有远见者充当。内阁大学士范文程见世祖料理国政，这么精明强干，恐怕究起大婚旧案，自己也有不是，连忙上了一道乞休本章。世祖手诏慰留。

    到翌日上朝，世祖又当着群臣，着实夸奖了一番，文程才安了心。回到家里，儿子承谟进来请安。文程道：“东南海疆不靖，圣上很是焦心，我想趁这机会，就替你谋一个好缺。”

    承谟道：“儿子在京里很安逸，又何必离家背井。”

    文程道：“你现在是工部侍郎，能有几多出息？就姜镶造反那一年，当了三个月粮台差使，过此何曾见你拿过大宗儿银子进来。现在家里头开销，一天大似一天，终不然要我老头儿一个儿支援不成！”

    承谟道：“老爷教训的何尝不是。只是圣上才亲政，儿子就谋着外任，万一有人参起咱们来，说咱们父子营私植党，可怎样呢？

    老爷不见洪承畴那么谨慎，上月还有人参他呢！何况咱们！”

    文程见说，只得罢了。承谟又道：“南京才有信来，儿子拆了，里头附着一大卷诗文，大半都是明朝孤臣临终绝命之作。这洪亨老也太不晓事，这种文字，上头知道了，岂不又要生出事故来。”

    文程道：“在哪里，拿来我瞧。”

    承谟只得递上。文程先瞧过信，然后瞧那卷子。只见上写道：黄道周发自婺源之作：火树难开眼，冰城倦着身。

    支天千古事，失路一时人。

    碧血题香草，白发逐钧纶。

    更无遗恨处，搔首为君亲。

    捕虎仍之野，投豺又出关。

    席心如可卷，鹤发久当删。

    怨子不知怨，闲人安得闲。

    乾坤犹半壁，未忍蹈文山。

    诸子收吾骨，青天知我心。

    为谁分板荡，不忍共浮沉。

    鹤怨空山曲，鸡啼中夜阴。

    南阳归路远，恨作卧龙吟。

    为世存名教，非关我一身。

    冠裳天已定，得失事难成。

    姓氏经书外，精神山海滨。

    高悬崖上月，偏照夜行人。

    残棋垂手已难工，又是论人成败中。

    但说丹心无所用，一时张眼念臧洪。

    续经溪口万重山，救尔尚差旬日间。

    自是泰华须破碎，岭云终古不开颜。

    余煌绝命词：

    生为大明之人，死作大明之鬼。

    笑指白云深处，萧然一无所累。

    子房始终为韩，木叔死生为鲁。

    赤松千古成名，黄蘖存心独苦。

    臣年五十有七，回头万事已毕。

    徒惭赤手擎天，惟见白云贯日。

    去夏六月念七，今夏六月初八。

    但严心内春秋，莫问人间花甲。

    手着遗文千卷，尚传副在名山。

    正学焚书亦出，所有心史难删。

    慧业降生人文，此去不留只字。

    惟将子孝臣忠，贻与世间同志。

    张国维绝命词：

    艰难百战戴吾君，拒敌辞唐气励云。

    时去仍为朱氏鬼，精灵长傍孝陵坟。

    傅冠绝命词：

    白发萧萧已数茎，孽冤何必苦相寻。

    拼将一副头颅骨，留取千秋不贰心。

    华允诚绝命词：

    视死如归不可招，孤魂从此赴先朝。

    数茎白发应难没，一片丹心岂易消。

    世杰有灵依海岸，天祥无计挽江潮。

    山河漠漠长留恨，惟有群鸥侔寂寥。

    文程摇头道：“那种人怀了满肚子好文章，只落得如此结果，岂不可怜可叹。只是姜曰广、何腾蛟、瞿式耜，都很有文名的，怎么临死倒又不留只字呢？”

    承谟道：“姜、何两人，没有瞧着，想来是没有罢。瞿式耜有的，连他临死的事迹都有，很长很长一篇呢。”

    文程道：“在哪里？你翻给我瞧。”

    承漠应诺翻出，文程念道：顺治七年冬十一月，王师既克广州，遂大举入严关。时明大学士临桂伯瞿式耜留守桂林。闻报檄赵印选，为战守计，不应再促之，则尽室逃。宁远伯王永祚迎降，卫国公胡一青、武陵侯杨国栋、绥宁伯蒲缨、宁武伯马养麟等，驰出小路勒兵，兵自溃，乃皆逃。式耜危坐府中，总兵戚良勋操二骑至，跪而请曰：“公为元老，系国安危，身出危城，尚可号召诸勋，再图恢复。”

    式耜：“四年忍死留守，其义谓何？我为大臣，不能御敌，以至于此，更何面目见皇上。遣调诸勋乎？人谁不死，但愿死得明白耳。”

    家人泣请曰：“次公子从海上来，一二日即至。乞忍死须臾，一面诀也。”

    盖式耜次子元镇间关入粤，时已至永安州矣。式耜挥家人出，曰：“毋乱我心，我重负天子，尚念及儿女邪？”

    俄总督张同敞自灵川回，入见曰：“事急矣，将奈何？”

    曰：“封疆之臣，将焉住？子无留守责，曷去诸。”

    同敞曰：“死则俱死耳！”

    乃呼酒对饮。四顾茫然，惟一老兵不去。命呼中军徐高至，以敕印付之曰：“完归皇上，勿为敌人所得也。”

    是夜雨不止，城中寂无声。两人张灯相向，黎明有数骑腰刀挟弓矢入。式耜曰：“吾两人待死久矣。”

    偕之出，见定南王孔有德。有德踞地坐，举手曰：“谁为瞿阁部先生？”

    式耜曰：“我是也。”

    顾曰“坐。”

    式耜曰：“我不惯坐地，城陷求一死耳。”

    有德曰：“甲申之变，大清国为明复仇，葬祭成礼。今人事如此，天意可知。吾断不杀忠臣，阁部毋自苦。吾掌兵马，阁部掌粮饷，一如前朝事何如？”

    式耜曰：“我明之大臣，岂与汝供职邪！”

    有德曰：“我先生后裔，势会所迫，以至今日。阁部何太执？”

    同敞厉声曰：“汝不过毛文龙家提溺器奴耳！毋辱先圣。”

    有德怒，自起批其颊，叱左右刀仗交下。式耜叱之曰：“此宫詹张司马，国之大臣，死则同耳，不得无礼。”

    有德遽命还其衣冠，因曰：“某年二十起兵海上，南面称孤。投诚后，拥旄节，爵名王，公今日降，明日亦然矣。

    语曰：识时务者为俊杰，清自甲申入中原，五年之间，南北一统，至县县破，至州州亡，天时人事，盖可知矣。公守一城奸天下。屡挫强兵，能已见于天下。不转祸为福，建立非常，空以身膏原野，谁复知之？”

    式耜曰：“汝为丈夫，既不能尽忠本朝，复不能自起逐鹿。称孤，为人鹰犬，尚得以俊杰时务，欺天下男子邪？昔少康光武，恢复中兴，天时人事，末可知也。

    本阁部受累天朝大德，位三公兼侯伯，常愿殚精竭力，扫清中原。今大志不就，自痛负国，刀锯鼎镬，百死莫赎。尚何言邪？

    ”有德知不可屈，馆两人于别所，供帐饮食如上宾。

    臬司王三元，苍梧道彭爌，皆式耜里人，说以百端不应，劝剃发为僧，亦不应。曰：“为僧者，剃发之渐也。”

    两人日赋诗唱。式耜诗名《浩气吟》，其一曰：藉草为茵枕土眠，更长寂寂夜如年。

    苏卿绛节惟思汉，信国丹心只告天。

    九死如始遑惜苦，三生有石只随缘。

    残灯一宣群魔绕，宁识孤臣梦坦然。

    其二曰：

    巳拼薄命付危疆，生死关头岂待商。

    二祖江山人尽掷，四年精血我偏伤。

    羞将颜面寻吾主，剩取忠魂落异乡。

    不有江陵真铁汉，腐儒谁为剖心肠。

    其三曰：

    正襟危坐待天光，两鬓依然劲似霜。

    愿仰须臾阶下鬼，何愁慷慨殿中狂。

    须知榜辱神无变，旋与衣冠语益庄。

    莫笑老夫轻一死，汗青留取姓名香。

    其四曰：

    年年索赋养边臣，曾见登陴有一人。

    上爵满门皆紫绶，荒郊无处不青磷。

    仅存皮骨民堪畏，乐尔妻孥国已贫。

    试问怡堂今在否，孤存留守自捐身。

    其五曰：

    边臣死节亦寻常，恨死犹衔负国伤。

    拥主竟成千古罪，留京翻失一隅疆。

    骂名此日知难免，厉鬼他年讵敢忘。

    幸有颠毛留旦夕，魂兮早赴祖宗旁。

    其六曰：

    拘幽土宣岂偷生，求死无门虑转清。

    劝勉烦君多苦语，痴愚叹我太无情。

    高歌每羡骑箕句，洒泪偏为滴雨声。

    四大久拚同泡影，英雄到底护皇明。

    其七曰：

    岩疆数载尽臣心，坐看神州已陆沈。

    天命岂同人事改，孙谋争及祖功深。

    二陵风雨时来绕，历代衣冠何处寻。

    衰病余生刃俎寄，还欣短鬓尚肃森。

    其八曰：

    年逾六十复奚求，多难频经浑不愁。

    劫运千年弹指去，纲常万古一身留。

    欲坚道力频魔力，何事俘囚学楚囚。

    了却人间生死事，黄冠莫拟故乡游。

    同敞诗曰：

    一日悲歌待此时，成仁取义有谁知？

    衣冠不改生前制，名姓空留死后诗。

    破碎山河休葬骨，颠连君父未舒眉。

    魂兮懒指归乡路，直往诸陵拜旧碑。

    留四十日，求死不获。式耜谓同敞曰：“偷生未决，为苏武邪？李陵邪？人其谓我何。”

    乃草檄谕焦琏曰：“城中满兵无几，若刭旅直入，孔有德之头，可立致也。”

    降臣魏元翼，浙人，曾任桂平督粮道，以贫墨为瞿张所劾。至是，布逻卒获其檄，献之有德。十二月十七日丙申，数骑至系所。式耜曰：“乞少缓，待我完绝命词。”

    援笔书曰：“从容待死与城亡，千古忠臣自主张。三百年来恩泽久，头丝犹带满天香。”

    肃衣冠南向拜讫，步出门。遇同敞曰：“吾两人多活四十一日，今得死所矣。”

    同敞出白网巾于怀曰：“服此以见先帝。”

