<!-- { "loadSidebar": true } -->
　　琴室为林典乐赋
　　楣间掲寳翰床上横玉琴对客未成弄令人先敛襟地位近彤邸门迳幽且深瑶草露盈砌琪花香满林应知月明夜时有鸾鳯吟我来偶相访帘垂昼沈沈为鼓一再行宛见名轩心灵飚度余韵祥烟散防阴气和体自适神静心愈钦曲终莫敢问讶是钧天音
　　送【阙】秀才归江右
　　京国久为客怅然怀故山孰云乏知已念亲已頽顔穷居耻明时旷懐良独难因思衣锦荣何如防衣斑空江一鸟度逺道孤舟还分手复延伫极目苍茫间
　　送端木员外孝思养病归溧上【讳智南昌人善草书】
　　都门已设祖冠盖聚朋俦防别未云已驺从罗道周大夫何贤哉宠被君恩优为郎列仙署弄翰登瀛洲内帑出赐衣大官具时羞虚怀恋阙心补报嗟无由奈兹抱病质霜髩飒已秋上疏得优许养疴还旧丘旧丘况京甸咫尺溧水陬依依农圃隣蔼蔼桑柘稠頺龄尚可驻余生得安休悠然遂髙志那复生离忧于时正阳月霜寒水痕收飘飖逺空云浩荡沧波鸥私怀徒叹羡逸驾安可留
　　题梅花
　　结心已铁石阳春忽先布发此琼瑶英宁能虑霜露澹然絶世纷幽人雅襟度何如洛阳花池馆资贵富姚黄与魏紫绮丽相夸妬春风閟重扃车马日驰骛遂令贫者心对酒起遐慕乃知游冶人谁复重贞素流澌古磵春残雪空江暮清香不自知岂意人相顾
　　题静庵卷为黄学士乃尊作【性字思恭】
　　永乐有髙士簮缨旧名门耆年际昭代有子承君恩丝纶慎所职宻勿居词垣賛襄竭忠荩惟思济元元先生遂髙志悠然乐田园种植森且繁芝兰满阶轩冲怀澹无虑隠几时忘言山光散余霭水色明朝暾自得静者妙岂云厌尘喧赐金屡归奉日以供盘飡时时叙隣叟倒此花下樽酒酣念恩泽一一相与论中心増感激永矢惟弗谖嗟哉静中意乃有仁道存髙风振千古里俗应弥敦
　　代作送卓民逸归淛东迎养
　　怜君忆亲苦我亦别亲久千里隔庭闱孤云几回首君今得归省而我尚株守惆怅送君行澘然泪盈手春潮淛水船夜市兰陵酒到家春未阑园林正花栁风飘莱子服杯献蟠桃寿此志君已遂此乐我何有我亦欲效君未卜如君否
　　题思本堂【呉元凯求】
　　吴生故乡来相见出诗卷自言搆新宇思本掲堂扁所哀怙恃恩造物苦多舛存亡既莫及防极情难展徒怀风木悲对客泪常愿言求名笔幽光庶扬阐时时一披览或俾哀悰遣嗟余久淹泊名卑材复谫拒生固辞谢再四终难免嗟哉吴生贤所志匪浮浅能存孝悌心悖理固应鲜惟恐人弗思能思即为善况复思务本本厚支自衍慎勿事虚文浮华肆夸演慎勿无益思戚戚徒悲愐所贵在立身名扬身益显殷勤为生言进善当自勉
　　蔡芝林为蒋公进求画扇遂题【芝林字元防】
　　蒋君我未识好事能延宾从防蔡夫子是可知其人谓我隘而介傲兀长居贫尚躭山水癖豪缣扫嶙峋一介不以取尤难辄交亲片纸畴可得吾将永为珍夫子为之请一一重具陈仍持君扇来求写湘江春我方习吾静天防浩无垠适闻夫子言笑落头上巾丈夫贵知巳谊合情便真茍能志吾志宁谓非吾伦况闻君逺祖三迳招隠沦清风千载余遐躅君能遵渍笔一挥洒翛翛见霜筠交加林影间团团月如银时方凉雨歇斋居絶纎尘缅焉怀二仲安能与之隣掷扇返夫子衣袂凌风振为我先谢君美酒宜多询秋髙月明夜直造君宁嗔
　　呈太常少卿云岩先生
　　髙岩何巍巍卿云日复聚孕秀钟竒才灵气蔼寰宇已闻追防龙讵肯效巢许文章翊昌运礼乐佐明主阳囘棘寺春月满斋宫午尊荣位崇秩学力在稽古自怜牛马走质凡性尤鲁虽怀问学心碌碌庸足数徒切瞻仞墙无由造堂户居然成涸鳞久矣困焦土愿公岩上云化作天下雨
　　写竹赠廖纪善
　　霜风动髙秋草木抱凄恻唯此幽篁枝含翠终自得虚心养直气劲节凌寒色持以赠君子愿言崇令徳
　　为姚生题终养堂
　　姚生美昆季孝养怡亲顔嘉味极甘彩衣舞斓斑慈乌堂下啼斜阳薄西山所思得终养区区百年间百年复能几离防尤相关来日良可爱去日难再还美哉孝子心及时常追懽嗟予命独舛怙恃早已艰何繇奉百年未得供一餐因君欲题赠使我摧心肝
　　题万安山樵
　　山髙樵径险山深樵径迂采樵虽云劳览胜尤足娱飞泉落林杪好鸟鸣丘隅歌逐天风还身与闲云俱日夕行负薪烟深望吾庐得失既莫较孰知贤与愚嗟哉朱买臣富贵将焉如
　　题义方书舎
　　我昔童丱时防养絶浮靡朝夕常趋庭颇解学诗礼奈何才弱冠早已失怙恃诲言何繇闻定省不复理徒怀风木悲没齿殊未巳及余生两雏将以托宗祀既欲承箕裘当令业经史无何我多故谪戍向边鄙迢迢父子心隔越数千里惟恐有存殁不暇较贤否漂流无定居嵗月动盈纪幸余初还家无恙共惊喜踉跄拜我前并立肩可比弱质虽成人愚騃诚可耻大儿仅识丁唯足代耘耔小儿复痴顽真乃豚犬耳近令亲笔砚十日书一纸我欲痛责渠隠忍辄中止吁嗟我平生父子乃如是邢君义方训诸郎尽贤嗣芝兰满阶庭玉树暎屏几嵗时行具庆称寿罗拜跽嘉宾每过従迎立具甘传家务淳厚动必蹈前轨瞻彼天伦间蔼若和风里椿桂同敷荣雨露光薿薿缅怀燕山窦今昔良可儗所云积阴徳谅亦自兹始推此家政齐可致风俗美诗成发三叹愧我曷能企岂惟颂君贤尤当示吾子
　　题孝子曹镛卷
　　曹君本右族乃是武惠孙孝义出天性辞貌恭而温念昔父早没而独母氏存母子守清素终鲜弟与昆穷居力弗赡藜藿供盘飱时有好善者有女愿与婚既以承祭祀复兹奉晨昏奈何颇成立母老病且殙迎医及祷祈徒然自趋奔母病日已剧恻恻心忧烦于焉割其股调和煑成防一啜病即愈依然对庭萱后来病屡作夫妇相与言再三至刲肝闻者惊心魂老天念其诚遂使母子完曽从视其伤肌肤尚留痕母寿尽天年此心可无寃至今问其故对客声犹吞嗟哉孝子心勇为过孟贲杀身以成仁况兹防极恩唯知母所重此身何暇论世多不情子贬议争嚣喧圣朝崇孝治特为旌其门岂徒事奬劝要使薄俗敦吾知孝义名千古留乾坤闲居与沈修撰小酌写枯木竹石遂题
　　我本山泽臞栖身伴樵渔谬承翰墨选布衣登石渠朝野孰云异依然乐闲居地位近清禁事罕人迹疎遂令公宇中乃若幽人庐苔藓上堦砌竹树罗前除匪惟宜壶觞况兹有琴书文防不待速朝夕与之俱俯仰皆自适此乐将焉如
　　题耕读轩
　　出处既莫同趣舎亦云异君子适其宜穷达归一致世荣吾岂薄先业非可弃复恐素心违蹇迹同颠踬耕田食吾力读书乐吾志欣欣一家亲朝夕寡忧虑俯仰茍自得外慕奚足嗜鹿门非求安南阳岂防世古人不可见唯将古心契
　　过沈修撰留酌醉后书赠
　　旅迹无可徃兀然生隠忧素性本简拙出门寡绸缪感君独知己情真久交游况兹相近居来徃常迟留笑谈散堙鬰杯酒屡劝酬供具即所有无烦备时羞陶然各尽醉不忮亦不求人生契合难数造君母尤
　　题画
　　芳春始云迈倐忽惊素秋志业独未就嵗月不我留羇怀渺难托写此林塘幽乔木荫苔迳孤亭俯清流悠然故园想讵敢为身谋含情委豪素庶或宜神游
　　雨中过欧阳编修馆题竹木画上
　　我生本寂莫况兹久羇旅偶君素心人来徃迭宾主秋声动髙树暝色烟渚孤馆坐题诗萧萧正风雨
　　题松鹤轩
　　吾宗有令弟所志乐夷简载笔游两京襟抱常坦坦自言外祖翁素不治资产平生有研田耕获同渭浐挥毫儗羲献伯仲固无赧前朝虽薄宦名士交无限所居有长松蔚蔚张羽繖上有双白鹤对之怡嵗晚吴兴赵公子书价重圭瓉为写松鹤轩骞翥龙蛇绾翁今久仙去徃事不可挽轩居成丘墟轩扁独遗版青松未化石白鹤去不返追昔成梦寐令人泪长澘求君为写图庶或哀可铲君当悯其情不敢数催儹我亦重其请不敢辞以嬾欣然为一挥庭宇已萧散须防防染成髙致如在眼急须润吾笔沽酒奉杯琖九原如可作翁亦笑而莞
　　为徐学正曦叔寄题其尊翁晚香卷
　　徐君素髙尚雅志难适俗慕彼柴桑翁种此篱下菊黄花秋正繁白酒时一漉一觞聊独倾三嗅仰余馥有儿抱遗经典教濓溪曲迎养固靡遑时奉千里禄较之五男儿此时亦已足何当结比隣嵗晚相徃复
　　写画题赠苏性初归吴【复号宜阙】
　　我家住锡麓君家住吴城相去百里近一日孤帆程君才日方茂我髩日已白相逢一笑间共作京华客君今忽归去别我将晨征怀哉旧猿鹤写此丘壑情丘壑不可恋宜奋青云志长安三月春沽酒待君至
　　五月防赐衣五端
　　自知素蹇劣谬忝列近侍孰云载笔勤清禁日无事圣心念长夏恩以絺绤赐感激既盈襟持归复满笥光荣动隣曲喜色见僮婢服之固难防无补独深愧
　　偶成题画
　　玉署坐凉思野人忝簮缨谬以染翰职遂得陪羣英疎雨澹东旭嘉树荫西清乐兹馆阁静悠然抱闲情于焉弄豪素磵谷纷縦横幽迳遵曲岸鸣泉绕孤亭同防固未暇寓目犹可并菲才惜何补生幸承休明
　　独善堂为施惟政赋
　　穷达虽不同在我固无异独善与兼善此道一而二施君素髙尚衡阳久藏器虽曽佐花县牛刀聊小试未几即归休自谓犹未至筑堂南面岳相髙争气势讲道通天人读书饱经济迟当达天朝揄扬明至治不见有莘士躬耕岂防世幡然一旦起惠泽苍生被君今已白头明时幸遭值愿言发其蕴青云奋髙志勿效栖栖人林居事幽致
　　永嘉胜概卷为黄太守赋
　　永嘉古名郡山水足清赏王谢旧登厯境在人已徃遗躅不可攀千载徒追仰黄侯来牧守政暇爱西爽邀人绘成图厯厯如在掌岚光树苍翠海气天沆漭松坞出禅宫花汀隠渔榜桑麻接屋青机杼连村响楼台俯崇墉阡陌遍膏壤彷佛行春时笙歌散轮鞅慙余谬通籍染翰近天仗披图谅难即神游起遐想
　　题画赠李医士士文
　　养疴坐虚馆何繇制頽龄药物固所頼奈此白髪生据梧聊自适褰幔当前楹凉风飒已至庭柯落秋声天空暮云逺日落遥山横摅怀托豪素悠悠尘外情卷之聊遗君非敢侔报琼
　　平易斋为李先辈
　　李君素闻道襟抱常坦夷富贵与贫贱此志终不移萧然一室中和气蔼春熈厯险思诡遇校之孰为宜
　　重过刘竹深孟功【敏】
　　昨朝复今晨造君何其频我来适我暇君喜良不嗔语言有余味所乐皆天真都城十万家澹泊情偏亲腊日梁修撰用之以还家初散紫宸朝七字为韵命赋七首
