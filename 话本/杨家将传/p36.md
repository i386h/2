<!-- { "loadSidebar": true } -->
　　先说孟良星夜来到幽州城，将近黄昏左侧，装作番人进于台下，适遇着五六守军问曰：“汝是何人？敢来此走动？其非细作乎？”良曰：“日前宋朝天子放北番君臣归境，着我近边戍卒护送。今事宁息，到此消遣一回，何谓细作？”守军信之，遂不提防。 
　　日色靠晚，孟良悄悄登台上，果见一香匣，贮着骸骨在焉。良自思曰：“往年所盗者，果与此不同，今日所得，必是真的矣。”乃解开包袱，并木匣裹之，背下台来。不想焦赞随后即到，登台中层，手摸着孟良足跟，厉声曰：“谁在台上勾当？”孟良慌张之际，莫辨声音，只道番人缉捕到来，左手抽出利斧，望空劈落，正中焦赞头顶，一命须臾。 
　　比及孟良走下台来，并无动静。孟良自付道：“守军缉捕者，岂止一人来乎？此事可疑。”径踏近前，于星光下视之，大惊曰：“此莫非焦赞乎？”拨转细视，正是不差。盂良仰天哭曰：“特为本官成谋，谁知伤却自家？纵盗得骸骨，亦难赎此罪矣。”道罢，孟良径出城来，已是二更，恰遇巡警军摇铃到来，孟良捉住曰：“汝是那一处巡军？”巡警军应曰：“我不是番人，乃屯戍老卒，弗能归乡，流落北地，充此巡更之职。”孟良曰：“是吾本官之福也。”乃道：“我有一包袱，央汝带往汴城无佞府，见杨六使，必有重谢。”巡军曰：“杨将军我素相识，当为带去。”因问：“公乃何人？”孟良曰：“休问姓名，到府中便有分晓。”即解下包袱，支付巡军，再三致嘱勿误。 
　　复来原处，背焦赞出城坳，拔所佩刀，连叫数声：“焦赞！焦赞！是吾误汝，当于地下相从也。”遂自刎而亡。可惜三关壮士，双亡北地。后人赞孟良曰： 
　　英雄塞下立功时，百战番兵遁莫支。 
　　今日北地归主命，行人到此泪沾衣。 
　　又赞焦赞曰： 
　　匹马南关勇自然，新坚突阵敢当先。 
　　太平未许英雄见，致使身骸卒北边。 
　　当下巡军接过包袱，半惊半疑，只得藏起。次早，偷出城南，径望汴京去了。 
第四十五回　禁宫中八王祈斗　无佞府郡马寿终
　　却说六使自遣孟良行后，心下怏怏，坐卧不安。忽夜睡至三更，梦见孟良、焦赞满身鲜血而来，二人拜曰：“重蒙本官恩德，未能酬答，今日特来相辞。”六使惊曰：“汝等何以出此言？”遂伸手扯住孟良。蓦然醒觉，却是梦中。六使忧疑不定。 
　　捱至天明，忽府中人报：“日前焦赞赶孟良同往幽州去了。”六使听罢，顿足惊曰：“焦赞休矣！”左右问其故。六使曰：“孟良临行曾言，若遇番人缉捕，当手刃之。彼不知焦赞后去，必误作番人杀之矣。”众尚未信。适巡军走入府中，见六使拜曰：“小人幽州巡更之卒，前夜偶遇一壮土，付我包袱，再三叮嘱送至将军府来。不敢失误，今特献上。”六使令解视之，乃木匣所贮令公骸骨。六使又问：“当时曾间其姓名否？”巡军曰：“问之不言，仓卒而去。”六使令左右取过白金十两，赏巡军去讫。乃遣轻骑，星夜往幽州缉访。 
　　不数日回报：“孟良、焦赞二尸，俱暴露于幽州城助，今以沙土壅之而回。”六使仰天叹曰：“值戎马扰乱之日，若非二人效力克敌，焉致太平？正好安享，辄自丧亡，伤哉！伤哉！”次日，入奏真宗曰：“臣部下孟良、焦赞，为事失误，已死幽州，乞陛下追还官诰。”帝闻奏，甚加伤悼，乃允六使所奏。仍下命，以孟良、焦赞有救驾之功，敕有司为筑封墓，谥赠二人俱为忠诚侯之职。六使谢恩，退回府中。自因二人丧后，怅怅不悦，杜门敛迹，亦无心赴任矣。 
　　却说八王于幽州回军，路感气疾，卧养府中。真宗不时令寇准等问安。八王谓准曰：“与先生辈相处数年，不意子此分别。”准曰：“殿下偶尔小恙，何足为虑？值今四海清宁，正须燮理朝纲，共睹太平之盛，如何出兹语乎？”八王曰：“大数难逃，宁奈彼何哉？”准等既退，入奏帝，请效祈禳北斗之事，以保八王。帝允奏，着令寇准、柴玉主行是事。准领命，去清华真人，建坛于禁宫，依法祈祷二日。真人报寇准曰：“坛上天灯长明不灭，八殿下可保无虞。”寇准暗喜。果然蘸坛完满，八王病体复瘥。满朝文武上笺称贺。 
　　适八王人朝谢恩，真宗亲接上殿，面谕之曰：“得卿平复，社稷之幸矣。”八王奏曰：“赖陛下福荫，当效犬马之报。”真宗大悦，命设庆筵，礼待文武。是日，君臣尽欢而饮。日将晡，众臣宴罢，拥送八王出朝，来到东闭下。前导军校报人：“有一白额猛虎，从城东冲人，百姓惊骇，今直进东闷下。”八王听罢，出车望之，果见人丛列开，其虎咆哮而进。即令取过雕弓，八工拈弦搭箭，一矢射中虎项。其虎带箭跑走。众军急赶至金水河边，不见踪迹，回报八王。八王惊疑半晌。回至府中，旧疾复发，再弗能起矣。 
　　却说杨六使忽感重疾，报知令婆。令婆与延朗、宗保、太郡等都来问候。六使对令婆曰：“儿此疾实难自保。”令婆曰：“待令医人调理，或可痊安。”六使曰：“昨日当昼而寐，偶游东阙下，适逢八殿下与群臣退朝。殿下发狠，弯弓放矢，正中儿之项下，便觉骨肢损痛，想是命数合尽。母亲善保身体，勿因不肖过伤。”又唤过宗保谓曰：“汝伯延德，善明天文，曾对我言：‘国家杀气未除。’汝宜忠勤王事，不可失为杨门之子孙。”宗保拜受命。六使嘱咐已毕，顾谓延朗曰：“四哥好好看承母亲，令兄弟中惟兄福而有寿。谨记勿忘。”言罢而卒，寿四十八。静轩有诗赞曰： 
　　慷慨归朝志愿酬，将军正尔得封侯。 
　　于今坟上无情土，野草离离几度秋。 
　　令婆等哀号深切；汴城军民闻者，无不下泪；文武众官，亦各悲悼。真宗叹曰：“皇天不欲朕致太平，而使栋梁先折也。”道未罢，群臣奏知：八殿下听得郡马已卒，愤而加病，夜五更，终于正寝。”真宗倍加哀念，为之辍朝二日。 
　　寇准、柴玉等会议，奏请八殿下与杨郡马封溢。柴玉曰：“八殿下与杨郡马，皆辅国良粥，今既弃世，当表其溢。明日须同众臣奏之。”寇准等商议已定，次早约众人人奏真宗。真宗曰：“此寡人之本心也，允卿所奏。”遂追封八王为魏王，谥曰懿；杨延昭为成国公。并命有司，俱用王礼葬祭。寇准等既退，有司承命而行。只见功臣将士相继而死，不知清平世界可得长久？ 
第四十六回　达达国议举伐宋　杨宗保兵征西夏
　　却说西夏达达国王李穆，缉探大朝已破幽州，与群臣议曰：“宋君混一土字，北番又归中原，今欲乘本国人马精强，以图伐取，卿等以为何如？”左丞柯自仙出班奏曰：“谚云：‘事有可为而为之，则成功易；事有不可为而强为之，悔莫及矣。’今宋朝一统之盛，谋臣猛将，连藩接境。往者北番自晋、汉以来，每见尊惧；宋君御极，遂致干戈日寻，疲于奔命，竞被宋朝所灭。今西番控弦之众，不足以当大朝一郡，倘若兵甲一动，致怒宋君，长驱而来，岂不是惹火烧身，自取其祸哉？主上自宜详审焉。” 
　　道未罢，一将应声而出曰：“不因此时进兵而取中原，尚何侍耶？”众视之，乃羌氏人氏，姓殷名奇，使二柄大杆刀，有万夫不当之勇，更会呼风唤雨，国人惧之，号为“殷太岁”。部下一将，名束天神，亦有妖法，能化四十九个变身，西番号为“黑煞魔君”。是日殷奇力奏：“正好乘虚伐宋。”穆王曰：“卿要举兵，有何良策？”奇曰：“臣近闻中原将士调残，杨六使等已皆丧亡；沿边守将，武备不修，一闻烽警，人各望风而走。凭臣平日所学，声势及处，先教郡邑瓦解；兵抵皇城，管取一战成功。取宋天下，有何难哉？”穆王大悦，遂封殷奇为征南都总管，牙将束天神为正先锋，汪文、汪虎为副先锋，江蛟为军阵使，共统十万番兵征进。殷奇领命而出，将羌兵操练精熟，克日离西番，望雄州进发。但见： 
　　旌旗蔽野，杀气凌空。 
　　有诗为证： 
　　凄凄杀气遮红日，金鼓声呜势若雷。 
　　徒恃英雄生怨隙，径教匹马不西回。 
　　殷奇兵行数日，将近雄州，离城正南十里安营。镇守雄州者，乃都监丘谦。闻知西番兵至，与牙将邓文议曰：“此是西番听得吾之本官已丧，朝中无甚良将，故乘虚入境，来寇中原。今雄州军马单弱，恐难迎敌，似此奈何？”邓文曰：“都监勿虑，城中有兵四千，留一半守城，吾同骑尉赵茂率兵二千，出城迎敌。”丘谦曰：“贼乓势重，公等不宜轻觑。”邓文曰：“无妨。”即与赵茂披挂完全，率兵扬旗，开城而出。 
　　西番殷帅见宋兵出战，排开阵势，马上高叫：“宋将作急投降，必有重用；假若执迷，吾今十万羌兵，即将雄州踏为平地。”邓文一马当先，指而骂曰：“无端番逆，不知天命。大辽如此之雄，尚遭吾灭；汝西番旦夕不保，还敢妄想中原那？”殷帅大怒，问：“谁先出马，捉此匹夫？”只见左哨下一将，应声而出，乃束天神，手执铁斧，纵骑直取邓文。邓文举枪迎战。四下呐喊。二人斗上三十余合，邓文枪法渐乱。赵茂拍马舞刀相助。天神力战二将，全无惧色。殷奇于马上挽起目弓，一矢射中赵茂而毙。邓文见茂中伤，抛战逃走入城。殷奇挥羌众奋击，宋兵折去一半，遂乘势围了雄州。邓文下令紧闭城门，入见丘谦，道知西番兵锐，军尉赵茂中矢身亡。丘谦骇曰：“彼众我寡，势所不敌，今其困城紧急，可修表，令人入京求救。”邓文曰：“事不宜迟！”即时修表，遣骑军夜深出城，星火来到汴京，投文于枢密院。 
　　近臣奏知真宗，真宗大惊曰：“西番乘虚入寇，实乃大患。”急聚文武商议。柴玉进曰：“臣举一人，可御番兵。”帝问：“是谁？”玉曰：“三代将门豪杰、金刀杨令公之孙、官授京城内外都巡抚杨宗保也。若用彼部兵前往，破之必矣。”帝大悦曰：“卿之所举，实称其职。”即下命，封宗保为征西招讨使，呼延显、呼延达为副使，大将周福、刘闵为先锋，发兵五万，前退番兵。 
　　宗保领旨出朝，诣无佞府辞令婆出师。令婆曰：“曾忆汝父遗言：国尚有兵革，须尽忠所事。”宗保曰：“军情紧急，特辞令婆即行。”令婆分付：“审机调遣，莫坠先人威风。”宗保领诺，出教场中，催集军马齐备，克日离休城，望雄州进发。 
　　时值十二月天气，朔风寒冻，但见： 
　　鸿雁北来声惨切，征人西下怯穷途。 
　　宋朝人马浩浩荡荡，直抵焦河口，望雄州只争十五里之远，宗保下寨于崖口，遣人报知城中。 
