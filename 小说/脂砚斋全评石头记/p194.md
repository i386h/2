<!-- { "loadSidebar": true } -->
　　窃思女儿自临浊世，【庚辰双行夹批：世不浊，内物所混而浊也，前后便有照应。“女儿”称妙！盖思普天下之称断不能有如此二字之清洁者。亦是宝玉真心。】迄今凡十有六载。【庚辰双行夹批：方十六岁而夭，亦可伤矣。】其先之乡籍姓氏，湮沦而莫能考者久矣。【庚辰双行夹批：忽又有此文，不可后来，亦可伤矣。】而玉得于衾枕栉沐之间，栖息宴游之夕，亲昵狎亵，相与共处者，仅五年八月有畸。【庚辰双行夹批：相共不足六载，一旦夭别，岂不可伤！】忆女儿曩生之昔，其为质则金玉不足喻其贵，其为性则冰雪不足喻其洁，其为神则星日不足喻其精，其为貌则花月不足喻其色。姊妹悉慕媖娴，妪媪咸仰惠德。孰料鸠鸩恶其高，鹰鸷翻遭罦罬；【庚辰双行夹批：《离骚》：“鸷鸟之不群兮。”又语：“吾令鸩为媒兮，鸩告余以不好。雄鸠之鸣逝兮，余犹恶其佻巧。”注：鸷特立不群，故不于……。羽毒杀人。鸠多声有如人之多言不实。罦罬，音孚拙。□□网。《诗经》：“雉离于罦。”《尔雅》：“廖M街J。”】巳F妒其臭，茝兰竟被芟鉏！【庚辰双行夹批：《离骚》。薋、葹皆恶草，以别邪佞。茝兰，芳草，以别君子。】花原自怯，岂奈狂飙；柳本多愁，何禁骤雨。偶遭蛊虿之谗，遂抱膏肓之疚。故尔樱唇红褪，韵吐呻吟；杏脸香枯，色陈顑颔。【庚辰双行夹批：《离骚》：“长顑颔亦何伤。”面黄色。】乱ブl诟，出自屏帏；荆棘蓬榛，蔓延户牖。岂招尤则替，实攘诟而终。【庚辰双行夹批：《离骚》：“謇朝谇而夕替。”废也。“忍尤邻浮！比同取也。】既忳幽沉于不尽，复含罔屈于无穷。高标见嫉，闺帏恨比长沙；【庚辰双行夹批：汲黯辈嫉贾谊之才，谲贬长沙。】直烈遭危，巾帼惨于羽野。【庚辰双行夹批：鲧刚直自命，舜殛于羽山。《离骚》曰：“鲧婞直以亡身兮，终然殀乎羽之野。”】自钚酸，谁怜夭折！仙云既散，芳趾难寻。洲迷聚窟，何来却死香？海失灵槎，不获回生之药。眉黛烟青，昨犹我画；指环玉冷，今倩谁温？鼎炉之剩药犹存，襟泪之余痕尚渍。镜分鸾别，愁开麝月之奁；梳化龙飞，哀折檀云之齿。委金钿于草莽，拾翠盒于尘埃。楼空T，徒悬七夕之针；带断鸳鸯，谁续五丝之缕？况乃金天属节，白帝司时，孤衾有梦，空室无人。桐阶月暗，芳魂与倩影同销；蓉帐香残，娇喘共细言皆绝。连天衰草，岂独蒹葭；匝地悲声，无非蟋蟀。露苔晚砌，穿帘不度寒砧；雨荔秋垣，隔院希闻怨笛。芳名未泯，檐前鹦鹉犹呼；艳质将亡，槛外海棠预老。【庚辰双行夹批：极恰！】捉迷屏后，莲瓣无声；【庚辰双行夹批：元微之诗：“小楼深迷藏。”】斗草庭前，兰芽枉待。撞绣线，银笺彩缕谁裁？折断冰丝，金斗御香未熨。昨承严命，既趋车而远陟芳园；今犯慈威，复拄杖而遽抛孤匶。【庚辰双行夹批：柩本字。】及闻槥棺被燹，惭违共穴之盟；石椁成灾，愧迨同灰之诮。【庚辰双行夹批：唐诗云：“光开石棺，木可为棺。”晋杨公回诗云：“生为并身杨，死作同棺灰。”】尔乃西风古寺，淹滞青燐；落日荒丘，零星白骨。楸榆飒飒，蓬艾萧萧。隔雾圹以啼猿，绕烟塍而泣鬼。自为红绡帐里，公子情深；始信黄土垄中，女儿命薄！汝南泪血，斑斑洒向西风；梓泽余衷，默默诉凭冷月。呜呼！固鬼蜮之为灾，岂神灵而亦妒。箝诐奴之口，讨岂从宽；剖悍妇之心，忿犹未释！【庚辰双行夹批：《庄子》：“箝杨墨之口。”《孟子》谓：“诐辞知其所蔽。”】在君之尘缘虽浅，然玉之鄙意岂终。因惓惓之思，不禁谆谆之问。始知上帝垂旌，花宫待诏，生侪兰蕙，死芙蓉。听小婢之言，似涉无稽；以浊玉之思，则深为有据。何也？昔叶法善摄魂以撰碑，李长吉被诏而为记，事虽殊，其理则一也。故相物以配才，苟非其人，恶乃滥乎？始信上帝委托权衡，可谓至洽至协，庶不负其所秉赋也。因希其不昧之灵，或陟降于兹；特不П伤字词，有污慧听。乃歌而招之曰：
　　天何如是之苍苍兮，乘玉虬以游乎穹窿耶？【庚辰双行夹批：《楚辞》：“驷玉虬猿他p兮。”】
　　地何如是之茫茫兮，驾瑶象以降乎泉壤耶？【庚辰双行夹批：《楚辞》：“杂瑶象以为车。”】
　　望徹盖之陆离兮，抑箕尾之光耶？
　　列羽葆而为前导兮，卫危虚于旁耶？
　　驱丰隆以为比从兮，望舒月以离耶？【庚辰双行夹批：“危”“虚”二星为卫护星。“丰隆”，电师“舒月”御也。】
　　听车轨而伊轧兮，御鸾鷖以征耶？
　　问馥郁而薆然兮，纫蘅杜以为纕耶？
　　炫裙裾之烁烁兮，镂明月以为珰耶？
　　籍葳蕤而成坛畸兮，檠莲焰以烛兰膏耶？
　　文爮匏以为觯斝兮，漉醽醁以浮桂醑耶？
　　瞻云气而凝盼兮，仿佛有所觇耶？
　　俯窈窕而属耳兮，恍惚有所闻耶？
　　期汗漫而无夭阈兮，忍捐弃余于尘埃耶？【庚辰双行夹批：《逍遥游》：“夭阏。上也。”】
　　倩风廉之为余驱车兮，冀联辔而携归耶？
　　余中心为之慨然兮，【庚辰双行夹批：《庄子?至乐篇》：“我独何能无慨然？”】徒噭噭而何为耶？【庚辰双行夹批：《庄子》：“噭噭然随而哭之。”】
　　卿偃然而长寝兮，岂天运之变于斯耶？【庚辰双行夹批：《庄子》：“偃然寝于巨室。”谓人死也。又“变而有气，气变而有形，形变而有生，今又变而之死，是相与为春秋冬夏四时行也。”“其生也天行，其死也物化。”】
　　既窀穸且安稳兮，反其真而复奚化耶？【庚辰双行夹批：《左传》：“窀穸之事，墓穴幽堂也。”《庄子?大宗师》：“而已反其真。”以死为真。“方将不化，恶知已化哉？”言人死犹如化去。】
　　余犹桎梏而悬附兮，灵格余以嗟来耶？【庚辰双行夹批：《庄子?大宗师》：“彼以生为附感疣，以死为决环溃痈。”“嗟来户乎！嗟来户乎！”桑户，人名。孟子反、子琴张二人招其魂而语之也。】
　　来兮止兮，君其来耶！
　　若夫鸿蒙而居，寂静以处，虽临于兹，余亦莫睹。搴烟萝而为步幛，列枪蒲而森行伍。警柳眼之贪眠，释莲心之味苦。素女约于桂岩，宓妃迎于兰渚。弄玉吹笙，寒簧击敔。征嵩岳之妃，启骊山之姥。瓿事迤之灵，兽作咸池之舞。潜赤水兮龙吟，集珠林兮凤翥。爰格爰诚，匪簠匪筥。发轫乎霞城，返旌乎玄圃。既显微而若通，复氤氲而倏阻。离合兮烟云，空蒙兮雾雨。尘霾敛兮星高，溪山丽兮月午。何心意之忡忡，若寤寐之栩栩。余乃欷歔怅望，泣涕傍徨。人语兮寂历，天籁兮筼筜。鸟惊散而飞，鱼唼喋以响。志哀兮是祷，成礼兮期祥。呜呼哀哉！尚飨！
　　读毕，遂焚帛奠茗，犹依依不舍。小鬟催至再四，方才回身。忽听山石之后有一人笑道：“且请留步。”二人听了，不免一惊。那小鬟回头一看，却是个人影从芙蓉花中走出来，他便大叫：“不好，有鬼。晴雯真来显魂了！”唬得宝玉也忙看时，──且听下回分解。
　　【蒙回末总批：前文入一院，必叙一番养竹种花，为诸婆争利渲染。此文入一院，必叙一番树枯香老，为亲眷凋零凄楚。字字实境，字字奇情，令我把玩不释。】
　　【蒙回末总批：《姽婳词》一段，与前后文似断似连，如罗浮二山，烟雨为连合，时有精气来往。】
第七十九回 薛文龙悔娶河东狮　贾迎春误嫁中山狼
　　【蒙回前总批：静含天地自宽，动荡吉凶难定，一喙一饮系生成，何必梦中说醒。】
