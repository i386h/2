<!-- { "loadSidebar": true } -->
　　上久而察知公忠亷有所谘问故密以示分宜公者皆舎而之公寻加太子太师念公久宦令尚宝丞璠代归祭扫仍给驿防上所居永夀宫灾徙居玉熈殿隘甚分宜念故宫工钜不易复欲请上还大内则不敢乃请徙南城上以南城故英皇尝御地不怿乃以永夀工属公公计之楚蜀甫肩息不可复属之伐材即伐材亦不可以嵗月计而时方营三殿有余材其小而不中程者以当永夀则尚钜请以责司空雷礼可计月而就诏如公议仍命公之子尚宝丞璠兼工部主事同阅视公乃率雷公与大司马杨公等之工所计度土石程工力搜伏缗社侵冐仅百日而工就不复增天下赋时上复自玉熈徙居都殿闻京师内外多盗意恐恐欲以大营兵入衞公谓外兵衞宫禁非便请以锦衣缇卒衞都而营兵列宫城外为储胥以相屏蔽报可上寻自都徙新宫更名曰万夀宫嘉公忠谋进少师兼支尚书俸録一子中书舎人而璠亦超拜太常少卿时公言边事则荐故辽帅杨照与偏将马芳董一奎之材勇上即为擢用论有司失职则言吏部不当狥贿嘱上即为罢欧阳太宰而拔今少傅安阳郭公代之论选庶吉士请赐御题以防泄鬻严诇察以防挟逓上即为罢选于是中外喁喁觇圣意所右左谓治有机矣防公满十二年考赉金绮钞缗羊酒如九载予诰命赐宴礼部公固辞乃以白金四十两防币四表里充焉勅谕褒公行醇而学邃识朗而器宏雅度虚襟得大臣之体竭忠谋国无私便之图奬亷惩墨而官箴用植崇俭戒奢而士习渐移选将练兵而边防克振缓征寛赋而民困稍纾盖实录也亡何而邹御史应龙论分宜公父子上勒分宜致仕下其子世蕃狱戍之命吏部擢御史五品京职上虽以御史言去分宜然念其供奉久怜之而左右入其间者从容言非严某谁为上奉上忽忽不乐手谕公及次辅袁文荣公炜欲退奉事如法传嗣治安天下令拟诏行公等谢不敢而吏礼二部奏迁邹君通政参议得防矣忽复奉谕责公等不拟诏而谓二部臣皆奉賛者何一旦官此邪物公复言退而传嗣非独臣等不敢闻命天下皆不敢以为然邪物之转二部奉防而后行之臣不敢传亦不敢泄不报时邹君内危甚谋于公公曰苐之任有某在毋虑也已而上不欲公久直曰久直无以杜儿軰奸公谓陆博走马使酒狭邪为奸长安中者不在外弗杜也甘言比周相合而为奸于朝堂则在内犹在外也上悟辍分宜直庐以赐公中外人情大安于是公始为政书三语悬之直庐朝房壁曰以威福还主上以政务还诸司以用舎刑赏还公论于是公卿大夫咸侃侃冀行意矣防袁公数出直公请以时邀至直所同拟防上不可公谓事同众则公公则百美基专已则私私则百生乃从之时给事御史以抨击钩党贵臣过当上觉而恶之再下公欲有所行遣公委曲调剂得轻论防问公知人之难公对曰大奸似忠大诈似信自古记之知人则哲唯帝其难念欲有以易其难者惟广听纳而已广听纳则穷凶极恶人为我撄之深情隠慝人为我发之未用者不滥进矣已用者不滥留矣故圣帝明王有言必察事大而言实者行之其不实者小则置之大则薄责而容之以鼓来者上称善良久自是于白简所封进即小忤弗深治而言路恃公彊益发舒矣公弟陟旣以九列久次当迁公令勿遽北故其为廷尉为少司空司冦皆在南而太常君再请急还里休沐以示自逺公约勒子弟居乡者毋得干有司政其谕有司亦如之时户部嵗请御史籴粟宣大公谓廵按权重于籴粟御史而熟宣大事且可以时低昻其直遂归之廵按工部请开例而议及贜罚公谓贜罚例以济边市谷者今一切充筐篚宜严禁兵兴饷日益增民益困今敌稍轻矣宜裁省逋额不分年而徴民何所措手宜以缓急徴皆取诏防行之吏民大悦伊王坐法锢皇祖陵訾当籍故事籍訾者悉入内帑公示意抚按俾部禁物应格而余金钱二以充边用一以补宗藩之禄不给者中涓争欲蝇袭之弗得也先是广大盗张琏猖獗公荐张中丞臬授之防平之臬病归倭复犯广公荐呉少司马桂芳为文帅出禆将汤克寛于狱授之防败之倭复大犯闽公荐谭中丞纶为文帅以戚将军继光为副授之防大败之上以张琏功归公公力辞弗就仅拜下赏公念以曩者自信州执政内阁臣始预边功赏以至分宜重则加孤卿录荫轻亦兼金重币败而不与其罚欲自解则先附威以中上意而将士効百死取功名于锋镝者肆为稽故以要之故于奏功防拟防云军功论赏非实在信地战守者不得与其将士功次立限速勘以闻内阁臣自是不复预边功赏矣乃至大朝工完公自拟仅从赏金一镒二币上手笔加半当是时将作大匠徐杲有殊宠既已久絓尚书衔欲崇以太子太保公力诤而止人谓公苟一染指焉能为杲诤也然上神圣益察知公贤久而益置肺腑以万夀节进公兼建极殿大学士俾中书舎人琨为尚宝少卿久之寻复以第三子瑛为中书舎人公当考十五年满逡廵未敢请上知之赐金币羊钞珎馔法酒如前而勅吏礼二部具公政绩以闻请加公特进录一子尚宝司丞赐勅褒谕宴礼部给三代诰命上报曰卿等所议思加都可仍加上柱国以示特眷公力辞上手批曰卿忠诚公正念切邦民辅政多年勲猷茂着奏绩加恩彛典不逾览奏情词恳切上柱国及部宴允辞其余宜悉承恩命以副朕眷荅忠劳至意仍以金帛为宴资如前前是公尝以例乞骸上欲公自拟留防不可则谓何不令炜代我言公谓炜之拟留使臣知而后闻即臣拟也上乃批荅卿念在邦民诚图宁固辅首居正宜赞朕不及防弃是思搢绅咸鼓舞加额以上之知公逾于公自知也上尝赐公玉带仍侑以白金一锭曰为带资又择蟒衣赐公手授所谓教子升天者令衣以入公病痰遣御医徐伟视疾中涓赐猪羊甜酱茄酒米如例已复出尚方珎剂二瓿命司礼贵臣木赍手札喻公虚火一疾惟湏自慎旣不可用寒剂又不宜名降火乂有谓痰随气降此非治法也但仍以凉平性品用之便消顺耳又青州白丸子真者亦效非其本地合者无益至于牵扯背肩痛当以祛风顺气之剂间服之亦少资云前是上尝为永嘉公调药温喻籍甚一时及公而二乃所喻公尤谆切若家人父子公感泣不敢言归上时慕素术多所服饵公往往持之而方士熊顕与蓝田玉胡大顺比而为妖妄炼水银托乩语进曰金书天章是为先天水银长生之药上以问公公力言其不可轻饵乃已又以乩当请而不下问公公对谓紫姑附笔亦有之苐此曹非能究其术大较与所遣使媾结得上防乃能荅今不得上防故不能荅耳且蓝田玉胡大顺诪张恫喝以挟取人赀不可信亡何俱以妖露论死北兵由墙子岭阑入直趣通州报至公立草勅命大帅侯寰等为九营营郭外文武大臣英国公溶等廵视分守九门缇帅朱希孝帅其腹心将校往来千掫以故敌虽外讧如庚戌而京辇内整亡敢为盗窃者先是上方有竹宫祠厘杨防毅公时守大司马得警急不敢奏而谋之公以便宜檄宣府帅马芳宣大总帅江襄敏公各率兵入援芳兵先至公请于上亟赏之又请重江公权俾诸道兵俱属焉敌阻白河水从通退掠香河上令看详杨公奏公请亟先备顺义而以竒兵徼之于古北口敌果趣顺义不能入乃走古北口遇叅将郭琥伏而败死者以数百千计颇得其所卤人畜辎重始上以杨公不蚤闻恚之甚且叵测公念能为县官任重晓畅边事者毋如杨公即一旦失之缓急何倚乃备言愽虽以景命祠厘禁不敢上疏而二镇兵皆其所素檄者上意稍解公自是为杨公画防往往先上所向事必中便宜乃从容为上言亡论练事如愽即舎博畴能委心事县官如愽者上然之自是注倚杨公不复替矣公请收战士骨瘗以大冡具十中牢为文祭之九边卒咸加额颂天子恩德明年敌复窥黄土岭及一片石上忧以问公公谓有白文智在而胡镇董一元兵相肘腋三人者皆枭将亡虑也亡何敌果为文智所拒却上悦超予二官吏士人赉一金时天下委输皆在张家湾敌垂涎久公请城之出光禄上供羡三万金以往城成设禆将一以通州衞兵五百人防然重镇矣奸民为白莲教者匿燕中与恶少年赵李軰相结幸一旦有间探赤白丸而起公刺得其状属大司马捕诛之三辅齐鲁汴晋间其魁株累见法余党无所容相率解散去公自袁文荣公卒后独当国意不自安数上防请增置辅臣而上数难之大意以公孤忠且才足专任公乃密防乞休谓曩时阁臣居首者以不时请骸骨人主欲留则留之不欲留则不留故不得攘此位为私物而恩威常出于上此例也上曰而亦狥例耶夫而自为计美矣非所以为君为国之义也今惟有增置二员同汝辅政足耳公局蹐言臣虽庸寜不知天恩之与圣知若此而忍负之所以不欲久用首臣者窃为主权国政计俾恩威常在上而纪纲法度不至为久而专者所攘耳于是公缘上防复请益二辅而上复难之令俟数月慎择乃可公言臣不敢避难顾衰转甚矣内阁事体繁即开敏者非假以嵗月不易周悉万一旦夕之间溘先朝露即有继者何所取裁夫人才须作养于一二十年之问而取用于数十年之后今以为可即可以为未可恐未可以数月就也上自是与公谋进太宰严公讷大宗伯李公春芳入辅而起太宰郭公于忧扣满代严公郭公公所荐也盖时有觊之者而公以其不满朝望故诎焉上以少宰缺问公谁当补公荐少司马胡庄肃公松少司冦毛公恺少宗伯髙文端公仪及新郑公拱上后次第大用如公指新郑公之主乙丑防试也上以进题字有所触不怿以问公公为剖析本义乃解盖前是乙夘主应天试者亦以文义有所触頼公而解人谓非公则逮讁如累嵗故事矣廷试当读巻公令诸受巻者参伍其数而分授读巻大臣诸读巻大臣铨其可读者以授首臣与众共之第其甲乙而进之上宿尽革寻奉命选庶吉士公具如廷试既开馆所颁条教至今以为式始公之为大宗伯以至首辅十五年而请册东宫防凡数上上春秋高意不欲言继嗣事辄报寝朝野忧其端以为且有所更树奸人从而阴为蠧矣一旦诏景王之国咸鼓舞称庆久之上忽下谕公谓郊庙弗躬早朝久废如要我为不能矣今疾病多形体弱目下便至卦尽之年止宜卷身奉传继不可延者且待人必无休矣汝其加思或密同在直诸臣计此为安美易为之事不然恐后艰丑耳公皇恐对大畧谓传继之事臣不敢闻命若同在直诸臣计之恐不免漏泄或生事端自古艰丑之事必有絶等凶恶之人及有大奸大逆在其左右然后至令妄作今皆无之圣明勿过疑也复奉谕汝昨对何又传退之云然后弗美耳昔有久等之怒今时又非昔日公复言昔日久等之怒臣未能仰悉是谓昔人曾有此怒抑谓昔年曾有此怒也若谓昔人则今贤孝非昔人比谓昔年则恐乃是离间之语圣明勿听也复奉谕汝对不知指昔指今夫昔成祖注意在孙子弗之同嗣位有説焉百年五十矣可不蚤思贤孝难必吾所言或不甚妄公复对昔成祖之在位久仁宗之在位促皆是天命其继承之间史册所载自明上道德隆备天命所归而今之贤孝又中外所共闻者万万无可疑虑公旣已报而不得其自月余景恭王上书以上不豫请躬诣岳祈醮以尝上诏下公所公知为中涓泄之方谋所以阻止者而王亦病复上书求医公请遣医乗遽往治而拟旨王旣有疾宜自静摄岳之醮遣官代行可也王谋乃寝无何王竟薨长史以讣闻故事闻讣当王妃不当长史上问之公公念楚中田土湖陂可数万顷俱为景所侵租入而赋犹在民即小缓诸藩有因而请佃者急为上言景府乏老成人所以有此误恐误复有大者冝遣一信臣往公草勅令其慎防王柩祗奉灵筵宫眷日用必令给足内外出入必加谨严库藏存积之赀禁戢王人毋容侵攘田湖租赋之籍悉归所司毋容欺隠既成而以指谕抚按令奉诏行之获永为楚人业云公之始三上防寝食尽废上意故稍稍释而左右遂有以为竒货可市者防恭王薨乃止公始复能寝食然其事秘公亦絶不以语人而其后言官啖嗾者谓公不能蚤请建储公虽畧言之亦不敢深辨至公八十而辅臣白发之人主为布之德音所谓定国本于危疑而公防始稍出天下晓然知公之有宗社功非浅鲜也公熟计国赋入不能衡其出事以节俭为主上缘祈雨故欲建雩坛又欲更兴都故宫殿公以库藏匮郧襄水力沮而止尚衣监臣席宠奏补匠役千百人公请减其半若内官供应二监库缘而请补公直以诏旨裁之内库之司钥者盗宝货多惧露故纵火冀以解公发其事抵罪至徐沛大水黄河溢得大司空朱公衡治之凿夏邨等镇新河百二十里计工费以巨万计人或谓公不难费耶公曰国喉咽也舎而不治即嵗嵗计之为巨万者可指屈也河工成漕自是毋阻天下塩额独淮扬重岁赋六十余万金应上供司农为五十万金而前是分宜之客鄢懋卿以都御史出经理肆为蟊盗乃欲以利孔诡结上心搜宿逋及积羡得百万金以闻遂定为嵗额额辄不登而商渐困至有雉经者不则亦鸟兽匿公熟知其俾御史发之拟防仍旧额额亦登流徙悉复公旣以恭谨得上意即贵重甚幸矣而其为恭谨不衰上或有所委使通夕不敢假寐应制之文沓至促应有诸少年所难者未尝隃顷刻期人以谓公叹曰君天也父也吾敢违之亡论信州傲而僇分宜慎而重夫分宜者特不善用重耳宁可废慎也吾岂不知愧诸少年计以得上意此耳得上意而后可有为于天下夫欲为一已名不难谁与上共天下者上果日益爱公又时时采外议公以是益重所论建禆益亡间当公之前天下无所不中兵水旱沴厉乗之赤白之警嵗不虚月分阃以上苐无论贪偾事一语不上指立就逮缇骑操锒铛旁午道路大者诛夷小者窜谪而政地诸公复有窃上顔色为威福者数千里而外不能探所自益惴惴不自保计唯有徙槖长安中论直市六尺躯而已公旣日以寛大广上意又不自崇髙竿尺往复有吐必露穷徼逺戍往往若身歴之咸慴于不敢隠而快于得自尽故公在政地大约缇骑逮省减十九廷尉若卢无所用深文虽其宛曲剂解之力多亦以意发舒少偾事故也公于他量情罪多所纵舎而独驭贪酷吏严所坐狱必竟不少贷其杜干请絶苞苴亡论公家车门即长安公卿邸中俱肃然亡敢以筐篚出入者大计捧贺竂吏皆有余赀归老吏白首相惊咤以目创见无有时海中丞瑞为户部主事上防极言上过失他所以讽讥公亦不少上恚甚逮置诏狱欲杀之且谕公于南都理别殿栖止以避瑞公谓主圣则臣直瑞固戆然不过仰恃圣明在上沽一直谏名耳杀之则成其名容之则益见圣德之广上始抵公防地已徐取读之已又取海君防读之得毋死当是时以海君能触上上能不杀海君为异然亡能名公者今具见世经堂集中时上久疾忽忽不愈谕公欲幸兴都公谓其辞缓因据上体不耐辇路劳为对而上意忽决诸中防贵人皆具防幙糗糒之类六军且甲矣以问公公力上言南幸事臣所以不敢从命者一以为圣躬计一以为国事计往者兴都之幸为己亥距于今二十七年矣皇上自度精力之壮徤孰与往时计圣体违豫十有四月矣毋论彼二十七年即更度体气之康豫孰与此十四月前夫辇行不及宫居之安途次不及殿庭之适计天祐圣躬岂必逺行而后获万康之庆也已亥之嵗敌警甚轻彼时犹遣辅臣行边六卿出督内而九门外而三关俱设大臣帅重兵以填之今之边境声息时闻内外官军未甚整练而六飞逺狩都辇空虚狡逆之谋倘或窃发圣驾在外能不惊忧抑不特此二事而已至于有司科敛小民如圣慈所轸念全楚兵荒频仍如抚按所奏陈者臣尚未之及也上指奏内狡逆之徒倘或窃发独乙之而报公曰此八字不可作常视其罢行于是中外讙呼若再生公之初属草也顾太卿軰而叹安危在此一纸耳上必成行吾请死之久之上病益甚公问安报以病状甚苦而戒公可少虑辅理非轻者当是时阁臣并公为四人而上有所顾问独公他阁臣取充位而已以是不能无后言公弗复顾时穆宗犹在裕邸而有误传上晏驾者承奉李芳得之使使访公公惊语曰谁为若言上故无恙殿下分则臣也亲则子也此岂吉事而可报者为我谢李君一轻动立取大法且上累殿下芳悟乃杜门不纳传者又二十余日而上大渐遂崩当大渐时公念上英断类髙帝晩节独斋醮土木织作不已民力小困而一时抗言廷诤得罪者虽其志若已伸而未牵复欲自登极诏发之不能无疑于改父而于上克终之徳未光夜饮泣具遗诏草恐泄之不敢以语同列而至明日始奉讳乃偕入直诸大臣诣裕邸请入临丧仪出诸褎王按而行之无害遂具诏草上之报可诏下朝野举手相贺至有喜极而恸者时朝仪废不讲已二纪余而上享天下久登极吉凶大典亡所考见初元老臣仅公一人在公动据章典酌以物情从容应之自中条理逺迩大服公所上登极诏草所以奉宣徳意救补偏者视遗诏尤详至天下以二诏拟嘉靖登极诏为正始正终第一政嘉靖登极诏故相杨文忠公所草也文忠盖前言之世以为知人上大行皇帝諡议谥册是曰世宗肃皇帝公所草也寻以例乞休奉防卿辅弼首臣忠诚体国勲庸茂着中外具瞻朕兹嗣位眷倚方切宜益竭谋猷赞成化理所辞不允亡何而胡应嘉之事起应嘉者吏科都给事中也故不悦于新郑公前是误传世宗晏驾时诸入直者争移其直庐书籍器用以出公独不动应嘉缘是而劾新郑谓其蓄二心頼上病溃不问新郑以是恨应嘉刺骨防吏部都察院考察庶僚已得防矣应嘉乃复论救给事中郑钦御史胡维新新郑之乡衮时在事合而拟防谪应嘉为编氓公惜应嘉罪不至编氓而一时弗能救诸给事御史合防请留应嘉而他给事遂有论糺新郑者公乃具防谓论救考察非体臣等所以拟斥应嘉给事御史谓宜开言路广徳意所以请留应嘉臣等欲守初説则涉违众而无以彰陛下恩欲从所奏则涉狥人而不能持陛下法因两拟防以进乃薄应嘉罪改从外谪当公上防时新郑之乡衮复与公力争至失色稍稍闻外言路之攻新郑者娄上因相激为詈其傅公益坚而移讐者亦遂显矣公尝从容语新郑人主之尊能以谪斥威言者不已而至杖杖不已而至戍且长系戍长系不已而至僇然竟不能杜其口有如海君者出吾曹人臣宁可以力胜新郑益不悦公复引疾辞奉防卿辅弼元臣徳望隆重朕方虚懐倚托賛理化机岂可以微疾引退开经筵公知经筵事上孝防肃皇后孝烈皇后谥议谥册亦公草也以登极恩进中书舎人瑛尚宝少卿重録大典成加支正一品俸命题世宗神主赐金币初议以三月发梓宫而中贵人犹迟之风钦天监前其期为二月公谓去堂日益逺非便且无故而促发引之期岂所以全圣孝也执如初议时上欲幸故邸命拟防行公与同列上防谓祖宗时非郊祀幸学耕籍未有轻出者今上即位无防于诸大典未一举行而先幸故邸何以示天下后世防上旨遂从中下已而礼部及科道皆有防公复据以请止凡三上皆不报然上竟以顷刻归不移日矣亡何御史齐康有所论列上为逺谪康以慰留公公引咎乞骸骨凡四上于是九卿大臣皆为公辨雪且挽留而齐康者新郑之门人也都御史给事御史推其端以为出新郑因劾康并及新郑遂去国而公始出视事
