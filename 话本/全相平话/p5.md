<!-- { "loadSidebar": true } -->
　　当日纣王共妲己游西鹿台，前有一河，号曰野水河。姐己共纣王登台上而坐，望见河岸上冬月浚？。二人欲下水。有一年少者怕冷，不敢下水，数次上岸。老者不伯冷而撩衣便过。王问妲己曰，“此二人年少却惧冷，年老不惧＃＃＃（者）何哉。”妲己奏曰，“年少者是老生之子，%不满其＃＃，气衰弱怕冷，不敢涉水。年老者是少生之子，髓满其胫，傲寒耐冷。虽是肌毛枯伐，阳气太盛，故不怕冷，便涉河而过。”纣王曰，“如何见得。”妲己奏曰，“恐我王不信，教左右捉取二人敲胫看之。”纣王曰，“依卿所奏。”令左右捉取二人来，斮胫看之，果然如此。纣王大喜，告妲己曰，“卿煞知好事。”如此损害人命，后来不敢来河上过往。纣王令左右去至处捉人，来于河中试之，每日害数十人命。
诗曰：
　　刳胎斲陉剖忠良，颠覆殷汤旧纪纲。
　　积恶已盈天震怒，独天不免鹿台亡。
　　又一日，纣王共妲己在于台上朝日取乐。忽从＃＃数人笼放出腊之人，架着鹰鵰打台下过，忽有＃＃将起，直来台上搦妲己。妲己见了，大叫一声，走入人丛中去了，被鵰抓被面皮，打了金冠。左右捉将放鵰入来，斩了其人，灭了全家。因此，后人更不敢架鵰打台边过。因此，妲己更不游于鹿台，驾却入内去。每日纣王共妲己在摘星楼上，取乐无休。万民皆怨不仁无道之君，宠信妲己之言，不听忠臣之谏，损害人民之命。纣王今天下变震黎民，广聚粮草，在朝歌广有三十年粮，尽底成尘。有胡曾诗为证。
诗曰：
　　积栗成尘竞不开，谁知拒谏剖贤才。
　　武王兵起无人敌，遂作商郊一聚灰。



又诗曰：
　　历代君臣壮帝基，何如纣王越天期。
　　渭公注杀谋天手，血浸朝歌悔后迟。
　　纣王聚粮朝歌仓内，尽皆成尘。此乃纣王宠信妲己，不理王道。
　　有八伯诸侯，至春首尽来朝贺。内有歧州姬昌将礼物来见大王。有西伯侯乃集公臣百官，评议欲往见帝公事。有毕公臯，召公奭，荣公颠，闳夭，南宫括，散宜生，太任，逢达，许寂，并八士，伯达，伯适，仲突，仲忽，叔夜，叔夏，季随，季騧騧，更有十个王子，武王发，周公旦，千邑寻，万邑祥，伯邑考，管叔鲜，蔡叔度，唐叔政，染叔季，曹叔文十人，并群臣皆至于殿下。礼毕，西伯侯告众臣曰，“吾又东去朝歌见帝去也。吾闻纣王不设朝政，宠着妲己之言，自乱天下。吾若到朝歌，入内亦因命必谏。我有七年囚阻，众文武不得来见我。若来见我者，吾身必与您惹大灾临身。吾身灾退时，方可归国，那时破无道之君。众文武并吾于皆听吾言者。”众群臣王子皆应诺。西伯侯先去辞老母太任。西伯侯曰，“上启母亲，如今儿子东去朝歌见帝去也。更后七年方可来也。我。母保重岁寒，休忧儿子。”老母哭泣，与儿子相别。太任曰，“尔若＃＃（到朝）歌，至内可以着善言谏之。纣王是不仁无道＃＃（之君），＃误我儿之命。”西伯侯曰，“我母善保岁寒。儿命不妨，只合有七年大囚之灾也。”姬昌当日自课吉凶，告母曰，“去后誓不得教武王子来觑我，必有大祸临身。”姬昌道罢，别武王上路，有武王言曰，“同随大王去如何。”“枉带累一切人，吾身自当。”姬昌又告曰，“您后七年至中秋，吾免囚牢，吾西归也。那时文武您迎我来。”姬昌道了，上路东行，文武西归。
　　文王行经数日，前到朝歌至近，近臣入内奏纣王，至于殿下，山呼万岁了，奏曰，“臣启陛下，如今有西伯侯来见大王。”纣王曰，“近宣西伯侯姬昌。”姬昌蒙宣来见帝，八伯诸侯一齐相等，同去见帝。至于殿下，山呼万岁，躬身在于殿下。皇帝传宣，皆令免礼，赐平身，上殿赐绣墩而坐。遂排一宴，赏设八伯诸侯，尽皆饮之。众诸侯见纣王背后廉底坐着妲己，众文武不敢？头。时有姬昌越班出奏曰，“臣启陛下，小臣有死罪。”纣王问曰，“卿有何死罪。“姬昌曰，“臣不合僭奏。我王不合对君臣上下无礼。”纣王问曰，“如何是君臣上下无礼。”姬昌曰，“今日是君臣聚会，似父子团圆，与文武评议国家之事。却效妲己于我王背后坐，受了文武将相之礼，大王岂不处轻贤重色，不遵上祖先君之法。大王如此，似桀王之近也。臣启陛下，臣闻大王亦信妲己谗言，置酒池肉林，虿盆炮烙之刑，苦害他人，何故如此。又害良民，斮径看髓，剖剔孕妇，更修下三百尺高台并千间殿宇，此乃废民之业。大王为此人谗言，背妻弃子，乱行乖异，不修正道，不治下民，大王却不政。国以民？主，民以国为本，国本人民，切不失也。大王思小臣之言，斩了妲己，散粮赡国之贫民，修姜太后之山陵，宣太子立为东宫，此大王圣治。大王听小臣之言，天下大安。若不听小臣言，久后死在万人之手。小臣死罪，死罪。”纣王闻西伯侯之言，三思久之不言。却有妲己唤王，纣王起至廉下见妲己。妲己奏曰，“愿我王将臣妾杀之。”纣王曰，“为何将卿杀之。”妲己曰，“我王弃奴之心，何不杀了。”纣王曰，“寡人如何是弃奴之心。岂肯杀乎。”妲己曰，“大王既不是弃奴之心，恰则西伯侯恶谤陛下，我王听之不言。愿大王不弃妾之容貌，却把西伯侯斩了者。”纣王曰，“依卿所奏。”纣王速临殿下，于龙牀上坐了，乃问西伯侯曰，“若寡人不听卿之言，久后死在万人之手，卿如何只恁直毁寡人。”今左右推转西伯斩之。众文武见待斩西伯侯，齐呼万岁，震动宫殿，＃＃（皆奏），“＃（陛）下，且免西伯侯之命，”纣王曰，“西伯辱朕太甚，＃＃＃（如何免）之。”有东伯侯奏曰，“臣？大王，且看先君之面，只罢任去官，未委圣意若何。”纣王曰，“依卿之奏。”令左右却推近西伯侯至殿下，纣王曰，“寡人欲待教卿便死，且免尔之死罪。囚在羑里城中者。”姬昌得罪，贬在羑里城中。此城在荡州北七里，今汤阴县是也。有诗为证。
诗曰：
　　杀妻弃子害忠良，不果皇天降祸殃。
　　恣纵荒淫迷妲己，却嗔直谏贬姬昌。
又诗曰：
　　十句当言九句休，众中无语却无忧。
　　是非只为多开口，烦恼皆因强出头。
　　纣王令看一使臣监押西伯侯，前至荡州，教人报与本州岛太守韩渥，来接使命。礼毕，至衙中，太守开了圣旨，口中不言，心下频频作念枉教西伯侯受苦。更不敢久住，送姬昌羑里城中，每日餐冻食冷饭，身穿布衣，更不教出入。使命复还，亦有本州岛太守，此是吊客神也，为西伯侯仁德之人，常不令人知，暗中来羑里城，以酒食待姬昌，不肯交辛苦。太守告姬昌曰，“我交你私去，如何。”姬昌曰，“我若去后，必累公也。不被囚牢之难，以知君忧吾之恩。”太守暗中长得与姬昌道话。
　　日往月去，前后早五六载。姬昌当日离歧州，已知东去有七年囚牢之难。姬昌常问监官如今纣王无道。那姬昌不愁自身之苦，念纣王无道，每日在囚城中，长把干，坎，艮，震，巽，离，坤，兑。？神将大将军，使六丁六甲，为左右将军，摘其中十干，五行，二十八宿，定分八卦爻象，逐年逐月返日逐时，知吉凶之事。占人间灾福之兆，课身上吉凶之来意。知一年旱涝不匀，五谷丝蚕收成，人民病疾灾伤。文王在囚牢之内，一一尽知。克日定时，并无分毫差错。文王以六十四卦自卜其身，见势冲更有二月，方免囚牢之难。七年时至仲秋末季秋初，文王卜下见喜，合受七年方脱。有诗为证。
诗曰：
　　纣王荒淫国不修，贪迷妲己损诸侯。
　　不从西伯忠臣谏，羑里当囚七载忧。
又诗曰：
　　直言骨鲠总皆谋，君不君兮实可羞。
　　天然暗助行兵德，万里江山尽属周。
　　姬昌课罢，至夜得一梦，梦见两手托天。忽然觉来，姬昌自思，大喜，自言，“昔日有殷汤王得此梦，以兴天下。”言罢，有一日才坐，忽有一凤来朝西伯侯，至于面前，如擎而立，一个时辰而去。姬昌占之，今可免囚牢也，感得天凤来朝吾也。西伯侯囚牢中常时占卜，以有可归之期，亦有凤来见，有万千般祥瑞，可以待出免囚牢之难。
　　话分两段。却说岐州＃＃＃（太任并）众官群臣长之。西伯侯之祖是帝喾之后，姬名＃（弃），是尧王之后，为后稷神也。姬弃生王季，王季生姬照，姬照生姬昌，文王是也。文王母太任。太任召集群臣文武等，评议姬昌之事，“当日姬昌东去之时曾言，我见纣王，因命必谏，我有七年囚牢。方今是七年之数也。如今在羑里城中，谁人敢去探者，看纣王有放姬昌之心。”问罢大臣，众中无一人言。有姬昌第五子伯邑考言曰，“孙儿乞去探吾父姬昌。”众大臣依言。有大臣散宜生来谏曰，“臣启娘娘，莫教伯邑考去，姬昌去时曾言，但不得来吊问，恐惹大祸临身。”伯邑考不从大夫之言，便辞祖母，将物上路，言道，“弃我一命去见我父。”言了东行。有大夫上奏太任曰，“令教驸马祁宏将兵保护姬昌父子之事。”
