<!-- { "loadSidebar": true } -->
　　令臣等缕析条系缀防于后谨按图虽通景而分写事实各具段落证以宋史遹本传无不脗合第一段绘髙公老妻赵氏旌节事第二段绘遹功成入对除兵部尚书事事在后而图居前所以重朝命荣君宠也第三段灌莽槎枿或植或仆万夫邪许之状则传所云泸帅贾宗谅以敛竹木扰夷部夷人咸怨也第四段立麾列骑鼓行前进迓师者踵至则传所云晏州夷卜漏反诏罢宗谅以遹为泸南招讨使攻克村囤诸落也第五段峭壁万仭林箐防宻登者凥顶相接则遹破卜漏扵轮缚大囤事也第六段兠鍪露坐弓矢林立俘者繋组泥首扵前则遹追禽卜漏扵轮多囤事也盖彼时人亲见故详尽若此而旧以为李嵩画按图绘寳鉴嵩为南宋光宁理三朝画院待诏计徽宗政和五年下距理宗寳庆元年凡百有九年安有为之补图之理又赵抃衢州人其子防见本传孙景云侄嶙见本集今墓犹在衢而遹开封人里居不同其时代亦不至祖孙之逺盖赵康乃遹后裔自托清献以为遥遥华胄因家有先世旧图遂以当时内殿名笺伪作徽宗书以芗其事而不知即明仁殿三字适自呈其伪作也余阙防字体与它刻相类阙仕元通显宁不知其时殿名所以作此语者阙忠义人扵它人假御书混祖系不忍加以驳正而末云经厯君康自述其颠末如此以示微词至沐昕为明成祖壻吴讷宣徳时人相去既逺讹以传讹更不深考耳我
　　皇上扵一展巻之际斥伪致疑不差铢黍固由
　　圣鉴精确实本
　　典学崇深而
　　诗中引田单之火牛辟昆阳之虎豹盖牛为畜兽或可致用若猱则与虎豹同一野性诗云升木尚须教而后能岂有捕得生猱即堪驯扰之事旁通曲证所以破范蔚宗之谬而明托克托之袭诚足息躗言而
　　阐至理若夫嘉赵遹之劳表赵氏之节即一零缣断楮
　　中而
　　见其大斯所以为
　　人伦之至
　　立言之宗也欤【臣】和珅【臣】彭元瑞【臣】董诰拜手稽首恭
　　防
　　赋得规圆矩方【得循字五言八韵覆考防试题】
　　作器包牺始佃渔利下民矢弧兴武偹杵臼济农伦莫匪出规矩却无称所因【易繋辞言防罟作扵包牺氏耒耜作扵神农氏舟楫杵臼弧矢作扵黄帝尧舜氏然此等器莫不借规矩而成而未闻规矩作扵谁氏予以为方圆象乎天地此乃天地自然显其象为万古制器之凖不借人为亦无人敢称作是器耳】圆方观厥象天地示其真是岂人之力难详氏可遵量衡律度式长短重轻钧庶政慎宵旰万邦同轨轮周旋折旋处惟谨不逾循
　　首夏青龙桥西四叠乙巳韵
　　夏令方临春已过【是日立夏】静宜期一赏槃阿夹途蓄目含含麦出土慰心簇簇禾农况今年诚罕遇防情此际那辞哦继思志适隣乎满戒满其方非敬何
　　小驻玉泉山叠去嵗诗韵
　　将欲往香山途中正此间遂因成小驻亦以趂余闲芳卉率过目良麰实解顔今年胜昨嵗泉水盛溪湾
　　玉泉山西
　　轻舆晓发玉山西蔚緑如油麦颖齐昨夏前春诚彼胜【上两年来此正殷望雨今嵗春膏叠沛麦苗芃起景象迥殊】持盈戒满敬吾跻润膏更喜滋黍垅余利何妨到菜畦今嵗巻阿真侥幸松泉之侧畅吟题
　　栖云楼三叠丙午韵
　　减从岩椒上笋舆静宜【香山总园名】到必此先居昔今日月遂成例潇洒林泉岂异初弗负斯来陟层阁雅宜凭眺望新畬谓云栖可去亦可不繋微之诗起予
　　天池二首戯用倒勾韵
　　山泉落涧去无遗砌石贮之镜面披我亦不能躗言戒久哉与号曰天池
　　天上问谁曽见池设如穷辩义难披忽然失笑自忘我云上于天解孰遗【需之大象曰云上于天云即水也必如程子之言云气蒸而上升扵天是云仍在天下究非干下坎上之义盖天为圆体地既载水而元气之运扵地下者亦天也知地之在水上则可知天之在水下矣此义前人殊未有阐发者详见向所作云上于天解】
　　欢喜园得句
　　近云喜者惧之对吾已扵斯知过矣【近着安南始未事记有云喜者惧之对也盖惧则若有所失心不敢放喜则无所更虑心或易放予扵安南一役兴灭继絶弗利其土地臣民非欲有所得也然得其实与得其名同当孙士奏复黎城封黎王之时不无为之喜及孙士不即遵防班师驻彼逾月以致阮众复来仓卒与战提镇二臣同时致命威重不无少损此则喜而忘惧弗能仰体　　皇祖戒得之训矣因书事以志过云】而何金仙殿之傍其园乃亦名欢喜圣之欢喜寓以无凡之欢喜执以有【叶】有无之间别圣凡佛扵圣凡视同体如斯炙毂辩难穷调御黙坐示大防
　　海棠院
　　十嵗九逢花谢时兹来琼蕊满芳枝春寒故为留姚冶欲速应知莫若迟
　　来青轩自警
　　岩轩曰来青其青亦殊致林青供诗料麦青繋农计个间缓要分欣此兼其二去嵗正望霖对青愁弗置今幸足春泽对青诚满志咄哉此言失满招损之至惟増敬畏深永希承
　　天赐
　　香岩室
　　室本据岩巅千岩复绕室谁主复谁賔其二乃本一然非因此来是语从何出从知有为法六如观弗失而岩室无言第一义更毕
　　玉华岫
　　此地育金粟【寺后有洞冬间育桂扵此可以避寒盖明时所筑今名玉华岫云】今时名玉华知胥非桂本盖率自人夸月植应弗受夏初那作花如来拈不得迦叶笑还差
　　题正凝堂
　　处处书堂选字名无非道古淑今情位之正首重君道命所凝当尽已诚弗拒人言惟巽入不为物蔽在离明知之矣要行之力七字铭心敢变更
　　就松舍口号
　　初夏名山景复逢虬枝弗改緑隂浓【千林方吐叶时松故緑隂弗改也】匡牀坐凭思名义舍匪就松人就松
　　畅风楼叠去嵗韵
　　楼畅风乎风畅楼难将能所辨从头今来晴雨适均可巽二聴其作与收【去嵗此时方望雨云正布而风辄随之是以畅风楼诗有望雨尔权收之句今春雨膏优渥此时雨固佳弗雨亦可耳】
　　来芬阁口号
　　昨嵗来当望雨时春霖今嵗溥优滋目前雨可不雨可见吐山云又繋思【今嵗春雨霑足此时不致望雨但晴霁已经两旬睇望山云又兴继泽之思耳】
　　养源书屋有防
　　去嵗咏养源絜矩至扵心今嵗咏养源更进扵心斟譬如泉之源尽处惟空崟心源曰扵何天命谓性谌心微有其迹性无形象任亦如泉尽处空空那可寻勑防养心殿孜孜勤不禁娱老易养性以待倦勤临【归政后即可优防弥性不似今之犹日孜孜单心万防矣是以寜夀宫娱老之所以养性倦勤署额】然斯涉妄希权此听泉音
　　学古堂晚坐
　　静宜【香山总园名】寝室曰学古宵养昼存义切斯匪说攸闻言了了聪听彞训日孜孜【避暑山荘学古堂乃　　皇祖御书此地亦仿悬斯额】已欣垅麦卜秋熟又见山云傍晚披设复霑膏应尽善得陇望蜀孰忘思
　　夜雨【四月十一日】
　　傍晚霏疎防入宵棼细丝夜中报霶霈枕上听纷披继泽诚希有问心敢即怡晨兴咨庶政檐溜尚泉垂
　　山阳一曲精庐
　　渥雨淋泥弗陟山山阳一曲步跬【作平声见集韵】间蒙蒙冒处和烟入沨沨披时与夏闲岂必武夷寄遐想漫同玉局记开顔引来飞瀑方増势七字当前那可删
　　对瀑
　　山泉原引自香山今日飞流势益潺万事都縁天假力勑防遑敢怠其间
　　晻濭之中瀑沫垂一乎二也致然疑设如弗向雨中对那得当前唘秘思
　　昨者田盘千尺雪石泉拊拂已看竒兹来助以雨声壮廿日流隂迅视兹
　　壁间题句已为多景固云同兴异科自笑蓦然逢杜老赋诗之问答如何
　　浄凉亭得句
　　水当接上雨増浄夏即如秋气变凉大异昨年望霖苦【上年驻跸此间正值望霖之际对景转増厪念若今嵗之甘泽频霑逰赏胥饶佳兴矣】洒然闲坐赏烟光
　　懐风楼
　　额楼本自出无意却每题诗意不同慙愧蔵西邉报逓称廓尔喀又懐风
　　去秋廓尔喀滋扰附近后蔵地方一事予即意驻蔵大臣庆林等必有办理不善致失畨众之心嗣命巴忠前往查得廓尔喀因噶布伦索诺木旺札勒及苐巴桑噶苦累商人又不令其纳表进贡以致无处申诉遂尔抢掠济咙聂拉木宗喀等处及巴忠到蔵审出弊端即将庆林等分别治罪加以官兵陆续到蔵廓尔喀畏威即情愿内附昨据将军鄂辉等奏将宗喀等处尽行收复廓尔喀先已逺窜并据仲巴萨甲两呼图克图遣往谕话之喇嘛诺勒聂勒卓二人禀称廓尔喀惊惧情形且有愿附编氓之语惟俟鄂辉等见彼奏到之实信耳盖彼之屈抑既申则其懐归风化之心自必出扵诚悃登楼顾名益増儆慰云署陕甘总督巴延三报雨诗以志慰
　　时总督勒保入觐后甫出京回任该署督闻信由甘回陕途次将雨雪情形驰章奏报
　　北省今年春泽丰甘兰路逺企懐中报来各郡雨兼雪落处入田化即融【今春北省各处雨泽均霑惟甘省自二月得雪后曽否续得甘膏以路逺未据奏至正为繋念兹据该署督奏三月十八九两日行至隆徳地方遇雨雪入土融化约六七寸并据兰州巩昌平凉甘州西宁凉州庆阳各府属暨直泾州秦州阶州各属先后禀报同日所得雨雪自一二寸至四五寸及深透不等春麦已出土者弥望青葱甫经播种禾黍得此春泽土膏极为滋润现在市集粮价中平民情甚为欢悦】谷种【上声】播真资润沃麦苗茁益发青葱擘章时正对嘉【夜雨及辰未止】内外霑恩感切衷
　　喜晴
　　夏雨继春雨优霑放晓晖喜晴三四月得此以为稀禾益发苖壮麦当吐穂肥若时心易豫惟慎勑康防
　　栖月崖
　　崖傍亩平处栖月有闲房十嵗九不入名孤实并忘诣髙因雨后得半憩晨凉静室知非逺来寻静亦忙
　　晞阳阿口号
　　夏景垂凉爱爽多晞阳雨后喜晴和人情不定有如是情以为田当若何
　　迟云馆有防
　　去嵗云迟【平声徐也】迟【去声待也】正忧今嵗迟【去声】云迟【平声】亦可一字之声平去殊而其忧乐互相左【上年望雨则因云之迟而迟待之意亟忧今春雨足则云可迟而迟待之意亦足欣同一心也而迟疾辽待之间忧乐判然矣】都縁甘被渥优云去云来任其妥然而岩馆付无心岂似哓哓频辩我
　　超然堂作歌
　　登静室途此为中是可憩焉从众愿舆者步者逸劳殊甚易知乎宁待论然而饱不知饥人曰食肉糜愚可恨片时得句徐进前劳憩而逸两无闷超然下视万理通弗恃一超乃统万
　　静室
　　室虽号以静而室本无知设非偶一来是静将付谁吾因絜万理亦莫弗如斯静固胜乎动然尚属有为知动不知静失岂仅毫厘借境乃有悟其失更足嗤
　　竹罏山房
　　竹罏肖以□年余【自辛未命仿制逮今三十八年矣】处处山房率置诸恵寺上人应自笑笑因何事剏扵予
　　最髙处实乏山泉司事擕泉备茗煎好恶【皆去声】因思可不慎窥其欲者众皆然
　　空山摩诘为乎皴七字诗中取意神未此读书曽闭户种松亦作老龙鳞
　　玉乳泉
　　瀑龙池喷涧窝雄声真越向年他细思此景非无故一雨诸凡受益多
　　泉喻乳而乳喻玉层层体物率无涯乳腴玉洁精神养比拟原非涉大差
　　山内溪流出山涸磵泉断续概如斯因思四渎归扵海不息那知有涸时
　　緑云舫
　　緑云真緑云一雨作其羣弗得可而得【自前月廿二雨后今已两旬而春膏霑透雨即少迟固无不可然不望得而已得尤觉可欣】此欣果是欣淙淙千磵落霭霭四隣分比似昨年况幸哉更底云
　　运河
