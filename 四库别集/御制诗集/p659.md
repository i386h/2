<!-- { "loadSidebar": true } -->
　　平湖新水碧于油蘸入堤杨缕缕柔底更春秋较其月防曽宵景一凭流
　　南屏晩钟
　　防暇搜防对砚屏霜钟送响一声声鬓霜已改十年貎醒耳清音卒未更
　　断桥残雪
　　十景吟成兴有余断桥无雪雪原如即看四字题名处三白何殊罨翠舆
　　再题林逋诗帖巻四叠前韵
　　不到西湖十五载物景民情在心曲重来情景未殊前祗觉鬓霜异前緑乘闲试歩孤山隂一碧水浸羣玉其间知有处士坟无神道碑已絶俗依然梅树防墓门千秋地下安漆烛乐饥乐道趣有余廿年城市不及足向题三诗和苏韵真迹不厌韩画肉继得二札仍叠吟更识沈作先我録【向曽三用苏轼韵题林逋诗帖巻继得和靖二札册有沈周用苏韵题其后余亦仍叠韵题之兹南巡至浙江卷册并擕行箧展对印证因四叠韵题识嵗月】携来巻册相印证朗诵那借招隠曲徘徊半晌命归舆扫尘迹动清风竹竹风拂径菜花黄虽弗柴桑亦疑菊
　　咏和阗玉妻梅子鹤图小屏
　　孤山处士胜蜀客不上君王封禅书试向白驹章句覔其人非玉更谁如
　　孤山后写望用林逋韵
　　烟波疑是又疑非纵目春山立夕晖隂岭寒披料峭墓门树古辨依微梅如致恨开而落鹤未忘情驻不飞偶尔闲吟懐逸士忧劳人也促舆归
　　杭州孤山寺再用张祜诗韵
　　双峯连逺岑一岛入湖心不见当年寺徒吟今寸阴葺修较已富俯仰恧滋深吾意讵斯在在乎彼总林
　　题陆宣公祠
　　最胜宋家地独祠唐代臣千秋具公论五字表时巡急用缓斯舍亲虚疎是真始终信卢杞徳庙果痴人
　　六一泉用韩淲韵
　　偶阅韩淲集其名曰涧泉中有咏六一邈然懐昔贤将谓崖石际或有緑字镌寻之乃乆无徒以钞本传我适凭清冷思赓韩韵连及考其迹冺把笔増茫然陵谷虽屡变六一名不迁佛宫与禁苑【见韩诗】何异观云烟笑而弗廻顾佳境且问前
　　题述古堂
　　畺吏无端述古为柏堂竹阁重【去声】成之柏难更见撑双榦竹易移栽近万枝防缀却嫌非朴素徘徊祗觉惹嗟咨宋苏唐白溯而上未必二人首肯斯
　　柏堂三叠苏东坡韵
　　以柏名堂事缅前于斯谁见柏乔然因知成有那无壊何必居今论昔年太乙宫寜非假相西湖志亦半真传闲来三叠东坡韵不异三幡略説禅
　　竹阁三叠苏东坡韵
　　竹阁即兹然否然香山玉局意犹轩翠筠万古真朋友緑字两言永子孙过客漫寻崖上句行人还指岸傍村春秋十六阅如水孰谓今重续韵言
　　九里松
　　迹创自李唐千载以上亘灵竺所自入讵曰行由径旧新各防半忘年友实称翠葢影张宻云门音奏竞偶憩一字亭怡人古色映欲问十八公谁识袁仁敬
　　上天竺法喜寺
　　峦谷溯懐抱行行越入深因之上天竺一礼古观音大士无着相众生有感心讹辞订敏政疑案务求谌附録程敏政重修观音寺记订讹
　　朱彛尊着日下旧闻载玉河乡之观音寺所供奉观音大士像谓自杭州天竺寺移来而引程敏政记以实之【程敏政记称近得石刻于土中谓金天防七年梁王统军至杭谒上天竺礼观音大士像及大藏经异之因徙而北有比丘智院率其徒以从斯寺之所由始也考梁王即乌珠石刻于大定十七年】然咸淳临安志又谓僧道元逢金难时秘大士于井兵退知井所在得像归之【咸淳临安志载靖康初属有金难僧道元秘大士像于井兵退瓦砾中忽铿然有声始知井所在得像归之院】是疑案也不可以不辨夫大士为佛妙观察智竖三际横十方无时无处不在不系乎像也故佛云以色见声求皆属邪道法身化身不可见报身则可见像者报身之偶托者耳既云偶托则假中之真亦不可不求其非中之是既求其非中之是则吾以为仍在天竺者是而玉河乡者非也何也天竺尝四至矣大士相好宛存于心且命工肖斯像二而供奉之于御园之法慧寺及玉泉山之清凉禅窟兹观程敏政之记乃若实有其事亦不无生疑遂命奉宸诣玉河乡舁大士像至观之则长短丰瘠迥然不同天竺者且五色装严非所谓古木本色者也于是憬然悟程敏政之传讹并翻然悟道元之传防而天竺之大士本不即不离无来无去谓燕京之大士与天竺之大士是一不可何况云二是则两处之记本出于僧人执像炫俗之见而不明理好竒之文人遂亦信耳食而恣影谈即以彼时事迹论之乌珠南下欲得宋之土地耳其次欲得其货财耳且金与元不同元固防古信佛金则不然何必迁大士至北京乎葢兵燹之余寺或因乱致燬僧或随而至北在北者欲神其説而剏寺在南者欲复其迹而耀人以致两地各有一大士而岂知大士无来无去是一不可何况云二哉虽然余兹笔之篇而订其讹者得毋仍执一二是非彼此之见而违大士如如无我之本愿乎哉
　　叠李绅杭州天竺灵隠二寺诗韵
　　圣湖西畔多佛宇灵隠原来天竺连两北南峯竿峙刹八功徳水镜呈泉筠篁万个仍防径香火诸方不断烟僧海于斯信然矣就中谁透上乘禅
　　一富一贫分两寺李绅尚未悉之深【李绅天竺灵隠二寺诗云鱼扄画锁龙宫寳雁塔髙摩欲界金注云二寺殷富葢知之未深今之灵隠缁旅众多而常住田少不足供寺僧斋饭天竺则每年香市所入颇有余赀因而两寺贫富判然藩司徐恕曽经奏及传谕抚臣王亶望为之调剂令天竺寺住持僧嵗给灵隠住持五百金以资日用亦由平等法而推者也】因教僧箓周急体不异法王平等心自昔已称雕与饰【见李绅诗】即今仍灿碧还金促成七字归鞍控静听钟声送出林
　　题法镜寺
　　三天竺以斯称古塔矗神尼峯防莲【神尼塔莲花峯皆寺后佳景】成佛梦谁灵运后翻经咏忆乐天前【梦谢亭翻经台皆寺中古迹】寻竒恰值暮春节题额犹思壬午年【寺旧名下天竺壬午南巡寺僧请赐额因易今名】防缀微嫌増昔丽【地方大吏以其地为至上天竺所必经畧加修葺因成事不説亦姑听之】庄严本意岂其然
　　法镜寺口占
　　佛云法本法无法【首句用七佛偈中释迦牟尼佛偈语】如是何当有镜圆置却有无及法镜三千大小照都全
　　咏三生石
　　灵鹫山寻下天竺三生石宛后门通却传昔友彼僧侣即是后逄此牧童莫讶改头还换靣何须赏月与吟风【此语即牧童所歌云】信然仍防精魂汉【见指月録】未识内空内外空
　　用白居易天竺寺七叶堂避暑诗韵
　　峭蒨复葱郁陵谷不易毕禅堂略坐憩歩劳忘若失庭松张翠葢涧泉弄清瑟韵和【去声】香山诗千年隔非疾
　　七叶堂口号
　　初袓明留五叶词【一花开五叶初祖达摩付法时偈语也】忽増其二是谁为香山畧晓枯禅者何亦随声附和之
　　再题钱选三蔬图叠甲戌旧作韵
　　西湖本有读书堂行箧擕来翰墨香原系旧臣家弆物岂真操履守毋忘【此帧为髙士竒所藏题诗其上有多年却饱官厨味操履平生守未忘之句昔士竒在朝揽结纳贿非能守操履者因反其意讥之】
　　菜紫茄各具根了当淡味胜鸡豚竹重举王孙句【士竒又録赵孟頫题钱选茄菜二图作并防其后云与其意有合按孟頫诗云归老林泉无外慕盘中野菜饭黄粮其素风本亦如此若士竒归田后厚殖自利又岂能如松雪之无外慕乎】为利颇知令智昬
　　胜处旬朝驻跸居霅溪即景玩三蔬可知学圃佐农务得句还教帧里书
　　西湖咏南宋事
　　内湖外湖活画披南山北山明镜里开封失守迁以居弃置中原如弗视长江为堑姑恃防处堂燕雀聊堪比偏安民物值富饶君臣胥忘卧薪矣朝歌夜弦诩升平春游秋赏穷奢靡即令峯凹水之裔徃徃行宫见遗址名园弗可屈指数而胡秦贾亦效此湖山一时之幸耳然其不幸应在是孝宗可谓尽奉养何乃身逄不孝子秀王本生太漠然矫枉濮王过正尔沈氏日旦有佳评寜独责贤实至理
　　按沈长卿着沈氏日旦云宋孝宗之事髙宗也嵗朝太上皇于徳夀宫时节从幸聚景园七十八十逓加尊号服三年防不变此特问视之常礼哀戚之恒情耳胡遂以孝谥耶至秀王为孝宗本生父在御二十七年不一加尊号张夫人为本生母薨仅成服后苑何其薄也光宗之事孝宗并常礼恒情不存矣自绍熙三年间六朝重华宫而后夀皇疾不问大渐不赴成服不哭罗防引谏而留正肩舆遁去岂孝宗粉饰弥文之真诚以动厥子耶所论得情理之平非独责备贤者苛求于孝宗也因感西湖南宋时事并及之
　　湖心亭
　　谁云无地起楼台无地楼台镜靣开到必以舟限尘逺坐当忘物是云来两峯西峙惟天近三塔南浮倩月陪白髪较添须尚黒撚吟今昔底殊防
　　漪园
　　西湖何处不清漪围作池园因额之【乙酉南廵始见此园葢倚山占湖而为之因赋诗云一园倚南岭十畆占西湖亦纪实也】一棹不妨重济胜七言耐可乍宜诗鸟衔防防红花片鱼避垂垂緑桞丝早虑侵寻占湖靣有闗水利戒频为【西湖十里涟漪鱼虾菱芡之利取携城所不禁而民间侵占湖靣或作水簖或为葑田或围为池园设遇行潦必致无所容而反虞泛溢则水利所闗不可不防其渐曺于乙酉南巡时谕令禁民侵占云】
　　浄慈寺瞻礼有感叠乙酉诗韵
　　依然古寺枕湖涯为忆前巡此祝
　　厘颙愿
　　九旬延圣岂期一旦别
　　仁慈亦知是处应忘念难对斯时弗溯思鼍鼓鲸钟喧梵贝听之总觉不相宜
　　浄慈方丈咏古
　　灵隠羶乎北浄慈芗于南对峙辉佛日歴刼宣华严永明及夀寜名已屡改瞻録镜缅延夀【永明延夀禅室于此着宗镜録】铸金传道潜虚称贞明锅幻求湿毘籖后庵亟清幽松竹笼花龛浄憩一屏营笑我言仍詹
　　咏雷峯塔
　　中峯回暎浄慈峥僧院显严旧有名白业废颓非昔观【去声】黄皮突兀至今撑诗词谁继林和靖图画犹存莫景行窣堵漫嫌留半截应知全体个间呈
　　小有天园
　　小有天园吾所名既而深复明浄别后忽忽十五年倘此重临宛熟径为堂为阁为林木一一含晖碧波暎入幽得迥复开豁眼底西湖呈逺镜循名那复无清防而实非因畅吟兴譬之人心袛方寸中有天焉呼吸应操之则存舍则亡吉凶所闗在敬胜园较方寸斯大矣游衍敢忘曰旦咏
　　虎跑泉再叠苏东坡韵
　　石罅喷花雪飞上跑传有虎威灵仰性空大徳既居之何愁无水烦神掌古藤乔木蓊蔚间重来试一听清响玉局险韵一再赓亦曰非想非非想
　　开化寺
　　月轮山顶开化寺建置传因南果园【开化寺本吴越钱氏南果园宋开寳三年僧延寿开山建六和塔以镇江潮绍兴间僧智昙重修】防度废兴法如是一时瞻礼佛无言浙江永镇潮和汐南海同防风与旛【广州南海光孝寺初名诃林梁天监元年智药三藏自西竺国移植菩提一树于坛前唐仪鳯元年六祖慧能祝髪树下因风飏幡一僧云旛动一云风动六祖曰风旛非动动自心耳后人于此建风旛堂至南宋改为光孝寺】少坐便因移跸去欲勤实政异空门
　　瞻礼六和塔作
　　六和四度临两登【辛未乙丑】罢其两【壬午乙酉】况阅十五嵗七旬年已长何必学少者言登斯技痒然吾别有防登取一时赏弗登意无尽江天原豁朗岂系百丈髙试以昔题想初地此坚固二谛俱融象三明通浄域四谛罗寳网五云扶葢耸六鼇负戴奘七寳庄严毕【以上七层匾额皆辛未初登所题】共演舌长广登乎弗登乎且咏诗瞻仰
　　游云栖四絶句
