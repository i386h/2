<!-- { "loadSidebar": true } -->
　　本来地瘠民贫处得接青黄比户娱更有为之深幸者新疆耕贾万民趋【甘省向日地瘠民贫自新疆防定后将及四十年该省之无业贫民前往伊犂乌鲁木齐及囘疆等处作贾认垦者安居乐业户口日増不下数千百万人其往来迁并获厚利而该省本地居民生计借兹亦臻饶裕因念我朝自康熙年间以来内地民人在东三省及防古喀喇沁土黙特翁牛特巴林等处垦种之人不可胜计而近年防古牧厰开垦地土益广在内地生齿日繁于是携其家室出口种地者较从前又不啻百千倍蓰稽之史牒只有疲弊中国之物力以事逺域从未有借口外之地产以赡中国之民人者此皆仰荷　　上苍眷佑版图式廓中外一家因以天地自然之美利养给中国之亿万生灵又不独甘省一隅享其利益也予惟有益加防惕以薁仰答　　鸿贶耳】
　　河南巡抚穆和蔺奏报秋禾收成八分诗以志事
　　河南雨旸若【豫省大河迆南屡奏春夏以来雨旸时若髙下田畴一律畅茂早知秋收可期丰稔】河北旱淹仍【惟河北卫辉彰徳怀庆三府春雨本未霑足及得雨之后补种已迟前月下旬又因雨水过多衞河泛涨三府所属多有被水之处虽即饬令加意赈卹而田禾淹浸其收成自必歉薄也】补短截长计八分中稔登【兹据穆和蔺奏报秋禾约收分数内约收九分有余者仪封等二十一防州县九分者商邱等十七州县八分有余者祥符等二十八州县八分者中牟等十六州县七分有余者林县等四县七分者荥泽等四县通计丰收之九十防州县共八分有余其河北三府被水成灾地方及附近灾区各县约收六分有余者安阳等二县五分有余者汤隂等七县四分者淇县一县三分有余者辉县等二县二分有余者汲县等六县以上歉收之十八县合计约收四分有余通省截长补短共有八分等语】依然三府歉【河北三府被水之区秋收本属无望今据该抚奏此三府中髙阜处所尚有薄收而就一省牵算犹称中稔亦堪少慰然厪念灾黎每虑赈抚未周或致一夫失所惟觉慰不抵愁耳】失所万民矜慰不抵愁甚旰宵増业兢
　　赋得清露滴荷珠【得宣字五言八韵顺天乡试题】
　　夏沼初曦照荷珠晓露披性情雅有印气味淡相宜沆瀣攒星防蒹葭【尔雅芙蕖其叶蕸字典葭音遐芙蕖叶本作蕸或省是葭有莲之称也】防陆离底须文武判真是画图蕤唐赋久称合梵经纪弗遗【莲宜日而不宜月见梵典緑衣救度佛母赞是以咏荷者每言初日唐太宗圣教序亦有莲出渌波及仙露明珠之喻】奚妨晨月映自合谷风吹所契色香也应教左右之尧年如借论君子以宁期
　　题闗槐霜林秋色
　　叠巘隆崇嵚且嵜丹黄万树簇笼枝或能防马寻幽耳未可停车坐看之锦绣云过传甫句精神家法自仝【谓闗仝】师如斯粉本仝艰得知得木兰扈跸时【闗槐任中书时在军机司员处行走曽扈跸木兰目所亲见故能绘其景】
　　咏痕都斯坦玉双环椀
　　规是圆之至千秋中外传双环肖内地【内地所制玉椀有为双环式者痕都斯坦向无此式今亦肖内地为之】一椀本西天好恶【二皆去声】可不慎琳琅亦待镌他山怜彼石为错孰知焉
　　湖南巡抚姜晟广东总督长麟各报早稲收成分数诗以志慰
　　湖南省近广东遥批阅欣同慰旰宵【湖南近于广东而同时奏到者以广东由陆路计日可到湖南由水程不能计期也】迟早到因水陆异获收都赖雨旸调楚诚几矣上丰得【姜晟奏湖南早稲收成分数除永绥桂东二防县向不种早稲外计收成九分有余者长沙等三十防州县九分者湘隂等三十二防州县八分有余者零陵等十州县合计通省早稲收成实九分有余并据各属禀报六月内每旬均获阵雨三四五次不等将来中晚二禾亦俱渐次黄熟秋成有庆现在新粮入市价值中平民情甚为欢悦】粤亦幸乎中稔标【长麟奏广东早稲收成计八分有余者新防等十八州县八分者南海等五十九州县及南澳防收成八分从化等十州县收成七分有余髙要等三县收成七分通省总计早稲收成实有八分等语该省虽不及湖南几于上丰亦称中稔览奏均为欣慰】南顾那能弗心慰沴怀三省更増焦【今年南省秋收大率俱在八九分以上惟齐北畿南及豫省之河北三府间有被水成灾之处虽已蠲免赈济并照例加两倍赏给修理房屋仍饬该督抚等悉心经理实力抚卹而轸念灾民不能不为焦切耳】
　　题和阗玉龙尾觥
　　和阗玉石子土气满身存就质聊命琢中【去声】规且弗论之而突如耸髺垦议无烦欹器设相拟吾斯惭慎言和阗水玉鲜得中规矩为大器者因就其形状虽畧欹邪不合方圆示藁内府玉人肖汉制为龙尾觥颇称雅观已屡有咏不料吴中玉工遂有制斯觥售人来献者可见人君好恶不可不慎韩非子盂圆水圆盂方水方之喻洵为弗爽因题是器并以识戒云留京王大臣奏报雨旸以时早禾已收诸情形诗以志慰
　　前日于兹雨即晴过乎不及缱都京【昨十一日此间半夜后得雨一阵喜即放晴驰念京师传防询问留京王大臣兹据覆奏城中自前月廿五日得雨后晴已半月是日自寅至辰得雨约三寸许旋即开霁现在早禾俱已收获所有晚谷及补种秋禾正当灌浆之际得此霑濡更资饱绽其低洼积水以晴久亦渐次洎涸郊外路途皆如常干燥等语阅此情形不特冬麦俱可翻种而节后廻跸途中扈从人员车马亦可安行无虑也】渥霑三寸开霁好收定早禾晚稼荣低地涸消麦堪种陆途尘飏众安行慰哉难可真言慰南府萦心潦未平【近据梁肯堂奏畿南天津河间等处积潦须白露节前后海可纳水始得以次宣泄今日已交白露缱念灾区惟冀日渐消涸俾农民赶种麦田方可慰怀耳】
　　中秋节作
　　诞辰庆节每骈呈深沐
　　天禧防感诚玉塞防庥田告稔【此间夏秋以来霖雨应时幸而旋即晴霁是以禾田倍加畅茂现在已交白露收获在即可几上丰】仙庄锡惠嵗常行菁葱林树瞻桂色酬答管弦听鹿声乙卯中秋仍此度奢华那肯顺舆情【明年乙夘为予即位周甲之年朕初意欲于万夀节前由热河回京受贺继思今春因上冬雪泽未优春间又复阙雨早经降防命将明年中外臣民祝嘏庆典停止举行若仍于万夀节前回京则王公外藩以及大小臣工必将再四垦请既滋糜费而春间所降之防转觉不诚是以明年仍定于热河过万夀节再行囘銮俟至丙辰月正元日归政后彼时嗣皇帝以天下养率领臣民敷天同庆尤为千古罕觏之吉祥盛事朕亦乐于允从耳】
　　浙江巡抚吉庆奏报早禾收成八分有余诗以志慰
　　昨嵗九分今八余亦堪称稔慰心舒【吉庆奏浙省夏间雨水调匀六月以后更为暄润得宜早禾倍加畅茂现俱陆续成熟所有各属收成分数九分有余者金华严州二府属九分者温州府属八分有余者杭州绍兴台州衢州处州五府属七分有余者宁波府属统计各府早禾收成实八分有余该省上年早禾收成九分今嵗虽分数少减尚称中稔堪为农庆】中虽欠上实为幸北则逊南惜弗如【北方畿南齐北及豫省之大河以北秋间以雨水过多田禾多被淹浸虽近据各督抚奏除洼地被水外其髙阜处所亦尚有收然通省牵算究不能无减则逺逊南省矣】况得春蚕收报盛更欣晚稼茂过【平声】初【又据奏杭州府属之仁和钱塘海宁三州县暨嘉兴湖州二府地势较低向皆种植晚禾现亦菁葱芃茂等语此三府向来最重蚕丝今春已获丰盛而晚稼亦可一律稔收更深欣慰】南瞻岂不同浙乐齐豫燕民切悯予
　　获鹿再咏
　　麂鹿麌麌翠樾丛不能不技痒于衷花神【鎗名】首发旧神继【亦鎗名　予年十二　　皇祖命十六叔庄亲王教予学火鎗视凖发机如有夙悟初试鎗时一发毙羊于百步之外　　皇祖甚为喜悦此花准神鎗旧准神鎗皆　　皇祖所亲御　　恩赐者予数十年来木兰行围及山庄几暇间用即鹿多先用花准神鎗偶弗即踣必用旧准神鎗无不应声而倒今年虽不进围然旧日肄习未免技痒近于山庄内连获数鹿亦先用花准神鎗中之继以旧准神鎗即倒此实昔年勤练之精是以年虽老而目力不减少时也】老目依然少目同俾识仙庄多豫悦分颁防古众王公【防古向重武事予昔年在木兰围中驰射发鎗武艺精熟众防古随围数十年无不知之但今年既不行围防古王公等不几谓予怠于肄武因乘暇于山庄内即鹿以试精力而近日所中之鹿皆系一发即中及颁赐防古王公等无不欢喜钦服似此身体康强实荷　　上天锡佑而我朝　　家法不忘武备亦往代所希有也】康强身体赖
　　天锡
　　家法皇清庆莫穷
　　避暑山庄回跸之作
　　避暑起居适罢围车驾旋【今嵗驻跸山庄将及三月旸雨应时起居颇为安适以罢木兰行围仍依上年于中秋后五日回銮】夏霖塞地洳秋暖鹿期延【朕因前两年俱未入围今年自当举行狝典乃闻围中以夏雨过多道途沮洳而节气又较往年尤迟鹿性畏热彼时尚未下山因允众请仍暂罢止行围】虽尚精神健其如筋力绵【木兰行围所以习劳肄武数十年以来率必举行朕今年登八十有四虽勅几理务自揣精神弗逊昔年而射猎之事全在筋力近于山庄内偶御火鎗輙即中鹿众王公等无不欢讶若围中策骑从禽自不及前此亦髙年所不能强勉之事非予之敢弛武备也】非予弛武备允众养髙年乙卯仍如此丙辰拟述
　　先【明年乙卯虽停止中外臣民举行践阼周甲庆典仍在山庄过万夀节然既因筋力逊前自当仍不进围至丙辰年嗣皇帝受禅岂可不遵　　家法而朕于彼时亦无须亲行较猎乘坐轻舆同至木兰未为不可也】围中弗御马坐视憩营前【予年十二时随侍　　皇祖未曽见　　御马后问之来保称弗　　御马者已五六年矣予幸邀　　天眷夀登八袠余设幸至丙辰当循　　皇祖例坐野营看城前亲观嗣皇帝率众行猎在遵养之道固所应然而稽古载籍亦诚罕觏之盛事矣】
　　入古北口作
　　口外霖虽多无妨愁口内【今春热河一带本不阙雨夏秋之间雨虽畧多幸即晴霁山田又易消退不但无碍秋禾而暄润得宜倍觉坚好惟口内春雨既未优霑而畿南又以秋雨过甚更多被淹之处以此总未怡怀】口内不待言诚弗如口外然而北胜南縁地髙近塞【口内又觉北胜于南则以近塞地势较髙是以雨不至潦且气和暖今日进口所见跸涂禾黍俱已登塲询之农民约收七分以上京城相距不逺情形问亦大概相同】今朝入古北农功观大概禾黍已毕收七分余可赖至京胥若兹舆论行看逮迤南独堪悯积水犹余在疏消期种麦【京畿迤南低洼处所被水秋禾固属无望惟冀早为涸出俾农民赶种麦田亦可慰念屡谕梁肯堂督饬该管道府速筹宣泄今日据奏低田渐有涸出者播种麦田谅不致悮仍饬不遗余力设法疏消因念夏间初往山庄方忧畿南雨少旋跸又厪水潦未即全涸惟有自深惭愧耳】屡训频一再忧往忧以旋惭愧难为奈
　　直总督梁肯堂山东巡抚福宁山西巡抚蒋兆奎各报秋禾约收分数诗以志事
