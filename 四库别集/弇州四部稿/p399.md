<!-- { "loadSidebar": true } -->
　　不知前后表何因袁盎名僧斳尚神翻恨佛门开懴悔到来京洛有谗臣
　　白乳泉
　　沸泉迎日似明玑穿破云根乳自肥何似世尊将作供不教新犊雪山饥
　　品外泉
　　张陆真成足迹踈谱中泉味未应如园林百果登科尽荔子才将首寄居
　　中贵人致牡丹一株颇丽雨中对之怅然停饮因寄仲氏敬美
　　金陵汝醉牡丹下余亦故园呼一尊今年花发原无异我向金陵汝故园
　　其二
　　緑跗红蕚两乡同峭冷狂霖一慨中留得洛阳培土法明年并蒂赏东风
　　其二
　　亦知春事易阑残思到鸰原泪不干却恨苍头供卯酒谁家白屋有晨餐
　　舍身台
　　般若何曾有此因如来偶醒恋身人黄金台上髙千尺天下谁人不舍身
　　献花岩
　　自从偷破信师缄百卉虽繁鸟不衔无奈儿孙诽祖失至今犹号献花岩
　　懒融洞
　　雪里垂垂长白莲不言不起更悠然汝家初祖曾何道翻结神天有漏縁
　　宗人光禄华松鸿胪王继山邀余于王贡士园看牡丹后复同光禄看芍药戏成一絶
　　坐深那论主和宾总是乌衣巷里人差胜红丹与白药一般花蒂两番春【牡丹为芍药所接而前后花故云】
　　金陵人家门多种树树头巢乌噪不止甚厌之戏为一絶
　　吴门旧曲厌乌栖又听长干乌夜啼丈人屋头有何好不如清晓汝南鸡
　　戊子初中夏金陵祈晴祈雨者各一而大宗伯姜公主之应因呈公一絶
　　禾田宜雨麦宜晴前后青泥叩玉清姜氏重瞻灌坛令秣陵初遇束长生
　　大宗伯姜公倡诸公祈雨澍应偶成一絶奉览防赐叠四章不揣鄙陋辄依韵补上忘其续貂恐蹈蛇足不知羣公能遂翕如成此胜事否
　　欲将祈雨续祈晴日日云璈礼上清自是天公在方寸占风莫问管先生
　　其二
　　拟攀真宰叩隂晴祗仗清卿彻底清一望秣陵黄土色不知新緑为谁生
　　其三
　　村村抱耒怨天晴无奈钟山气转清可为乖龙眠欲醒千江鳞甲片时生
　　余自三月朔抵留任于今百三十日矣中间所见所闻有可忧可悯可悲可恨者信笔便成二十絶句至于适意之作十不能一亦见区区一叚心绪况味耳
　　仲春初旬辞故林鲜腆卢胡直至今一片真心终自见不从儿軰覔知音
　　其二
　　啼饥哭死徧长干唯有乌鸢意觉寛山色江声空自好不如聋瞽任春残
　　其三
　　残年故国已无秋颇解民忧与国忧今日忧来浑不减更添惭愧到心头
　　其四
　　老去心情百不宜未甘清影坐成移虽然书巻衰无味差胜敲碁卷白时
　　其五
　　散衙微缓日初西稚子能勤进肉糜西去街头三五步不知烟火几家齐
　　其六
　　学道频年懒未成偶将身世付流萍纵教自勘应难答出爱微官处爱名
　　其七
　　侯门犹自鬭豪华一宴中人产一家马食鹑衣它日事银罂翠釡片时夸
　　其八
　　红女机裁供奉稀外家无复恃恩私江东父老聊须活此是尧汤水旱时
　　其九
　　麒麟蹙起带围頳琬琰连旌二相名莫恠君王重调燮近来旸雨较分明
　　其十
　　长夏辕门解甲时轻衫十万羽林儿不知一半耕农死饱饭城头日日嬉
　　其十一
　　总为天王徳意真倾家多作赈饥人两都多少黄金穴不救区区白屋贫
　　其十二
　　残妻病弟三贫息刺促家音奈我何六十三年牙齿落此生垂尽亦从它
　　其十三
　　五湖小防如饥禽一疏轻揺朝野心但使使君能信赏何愁竖子不成擒
　　其十四
　　五侯池馆只如常千骑传呵也不妨恬澹摠来才二字可教容易便相忘
　　其十五
　　书来病弟已加餐离绪千头且暂寛便是天恩赐休沐可能同覔少年欢
　　其十六
　　少年才气颇纵横来问衰翁与借名他日名成君自悔祗将牙颊送余生
　　其十七
　　数拳顽石防庭臯蔓草踈花绕四遭似与抢榆减归念弇中终自有逍遥
　　其十八
　　超回直欲与丘齐才到功名识便迷只为崔巍大成殿宰公东坐冉公西
　　其十九
　　六朝诸帝摠沈沦古垅寒芜社鬼隣何事彼都诸士女刲羊争赛蒋侯神
　　其二十
　　鸡鸣山头祀功臣蝉冕虽蔫天泽新頴公舌枯宋公馁纵有防劳何处论
　　嘲周公瑕馆钞库街
　　秦淮南岸小行窝八十微悭七十多与説周郎寛误曲任他商女乱嘲歌
　　游莫愁湖徐氏庄
　　青山如黛水如油埀柳千条拂地柔不须真见卢家妇才听湖名解莫愁
　　其二
　　坐中吴语觉清便三白新篘缩项鳊把向石湖相较看祗应输却木兰船
　　其三
　　断桥頽壁隠苍烟僵石枯藤夕照边将比莫愁应不似徐娘虽老尚堪怜
　　其四
　　一葫芦酒一沙鸥唤作卢姬与劝酬陌上少年知自悔青楼抛尽锦纒头
　　哭敬美弟二十四首
　　一口空龈两鬂星可能知已不凋零那堪此夜山阳笛吹到原头病鹡鸰
　　其二
　　偷得余生能几时不须肠断为分离唯愁业识难凭据枉向泉台无会期
　　其三
　　一讣惊传渐已真但来相慰各沾巾谁能洗却闗情话祗道乾坤无此人
　　其四
　　当时奉讳十年强何夕何曾不对牀但落人间成聚散更堪天地两茫茫
　　其五
　　乆将情字付庄周有泪何曾汗漫流今日泪来禁不得始知真痛在心头
　　其六
　　端坐能抛火宅身共言前路不迷津惟怜忍位无无着那可翛然送世亲
　　其七
　　澹圃烟波似辋川薋园花木小平泉而今总是销魂地断送余生蜡屐縁
　　其八
　　新诗十巻写初成滴泪和丹字字评唤作家鸡应不分风神多自济南生
　　其九
　　初从六季仿先秦晩节成风妙斵轮若使余年天假后老夫甘作卫夫人
　　其十
　　容易金门四挂冠不言田里起家难前头正是云霄路收拾雄心付葢棺
　　其十一
　　尚忆当年废蓼莪凄然吊影两湘累那知白日回光处已傍崦嵫奈尔何
　　其十二
　　子猷当日痛人琴刚是乾坤死别心若使弹成山水调更应肠断为知音
　　其十三
　　尚书阡栢紫云屯新奉君王表墓门莫较生前供养日九泉先得侍晨昏
　　其十四
　　谈未竟又谈禅似净身心未了縁何事又添名理障病中犹着望崖编
　　其十五
　　晨朝煑粥啖饥贫夕向寒林施鬼神岂是好生非帝意不教留善縁人
　　其十六
　　支分身后析秋毫尔自从容见似劳惭愧老夫临去日一抔黄土听儿曹
　　其十七
　　晨晡一哭泪全枯泪到枯时气稍苏无奈陡然冲念发数声天际鴈行孤
　　其十八
　　一病经年百感侵到头方騐道根深银台化佛空劳至不解无生忍处寻
　　其十九
　　长将勇退抑飞腾火色鸢肩未可凭别有数行家国泪宋文皇帝语王
　　其二十
　　欲将何物拟传真遗墨纵横妙絶伦不展如何便忘却展来一字一伤神
　　其二十一
　　当时得御李龙门爱尔长呼小陆云今日人间留不得可应相替一修文
　　其二十二
　　闽海诸生雅并奇山摧斗折为君悲那知匹练吴门马髪白顔公在此时
　　其二十三
　　遗书一字不闗情相度须宏士气平纵美兹言谁为达阿兄无意问燕京
　　其二十四
　　四十金绯已叹迟腰章一纪未全移莫言卿少年仍老得老于今也不悲
　　上人将谒补陀过金陵谒诗为别
　　百日都无一日闲暂闲如在补陀山难将靣目从师勘且向潮音洞里还
　　其二
　　寳地莲花不动尊如何移足向红尘请公但问金陵客若个能抛火宅身
　　赠闽人姚应诰林谐林故司防汝雨公子也
　　姚生拥鼻无闽语林子裁篇有父风恠得延津饶紫气赠余双剑有雌雄
　　李宗伯以四絶句慰余请告赋此奉酬且伸后约
　　清狂贺监雪盈颅再乞君王旧镜湖最爱青莲李供奉掌中投赠四骊珠
　　其二
　　一书驰奏请林臯旅病经时骨自髙十月霜浓流潦降怜君空赋广陵涛
　　其三
　　肯向朝贤叹积薪从他籍底日沈沦若教容易居薪上已作君防防下尘
　　其四
　　金陵市酒黒于油公肯来寻从事不莫道老夫归思恶比他陶令尚风流【公有亭还拟载郫筒语故及之】
　　赠詹常卿与其弟仲发两茂才
　　詹家玉树两分行文酒丹青事事强却有一言应莫笑不知谁得使君狂
　　其二
　　水到休阳分外清乔髦二子早知名争先出匣龙渊色容易交他乐令评
　　送潘溧阳征复应朝便道省觐御史大夫公
　　尚书尺一问潘郎可是河阳让溧阳河阳种花千万树溧阳祗晓课农桑
　　其二
　　河隄使者酒如泉仙令婆娑舞膝前但使双鳬似双舄不愁元日误朝天
　　其三
　　殷勤致问张京兆亲引郎星上帝都懐县潘郎应更好不知明主赐金无
　　少宗伯李公引疾请告援前例讯之得四絶句
　　朝霞片片锦官城负弩诸侯待长卿见説君王爱词赋不教消渴怨金茎
　　其二
　　恒时杯底黒头公拟探梅花未许同可是长干春酒薄教人无赖忆郫筒
　　其三
　　空遡长江望故山知君终自不成还金陵正好文星烂玉垒那无紫气殷
　　其四
　　青春容物冠留都难向明时乞鉴湖白髪江东醉司马可能无念到莼鲈
　　辱宗伯李公赐和六章词丽意深不揣续貂四絶仰尘清览
　　天禄髙从汉省开著书谁似子云才自言清净元无染第少陶家归去来
　　其二
　　六朝风调本无伦结绮临春俗杀人带得烟霞两三字看君新句已如神
　　其三
　　衫紫围金髪正如何称病倦朝天君家玉局翁应笑藏史埋名二百年
　　其四
　　漏泄春风六和章白门花柳尽施妆王自有江州榼莫向阳家典鹔鹴
　　永嘉方子谦能诗奕品在第二过武昌吴明卿特作长歌赠之既而薄游金陵无所遇将谒东诸侯于其行也得四絶句续明卿后
　　可为金陵住少时緑杨摇曳防铜池城南别墅家家有祗是无人会赌碁
　　其二
　　武昌元自长骚坛那有楸枰似建安未作围碁大中正已容髙品过方干
　　其三
　　一枰碁了一篇诗谒徧诸侯橐尚垂宣城若遇羊保为乞当年赌郡资
　　其四
　　顔鲍墓荒程李死人间祗合剰方郎【谓扬州方也】君行乞得孤山谱来向交游诧二方
　　西宫御沟
　　清泚弯环白玉沟丛丛緑草衬澄流自从天北金轮逺不染深宫粉黛愁
　　璋上人自新都还鹫峯汪司马伯玉尊之为大摠持而以文及诗侑之余亦得四絶句
　　新都司马病维摩説法虽多法不多若使见时无一字曼殊何处起风波
　　其二
　　师子林中大摠持何人不伏四威仪争如软草铺裀卧过尽诸天两不知
　　其三
　　説法归来卧鹫峰鉢中收得一盲龙似闻魔事吴门盛休遣波旬定里逢
　　其四
　　绮语塲中误立身一生涂抹费精神于今较得些儿子便觉无名可借人
　　戏赠髙坐寺僧
　　髙坐道人谈十地醉乡司马听三车但教胡饼传生菜何必诸天昼雨花【僧作饼为诸寺甲】
　　送乐天和尚叅五台和尚谓我忘言乆矣兹欲叅五台而路警严甚借子一诗以御闗吏呼可乎笑而许之
　　五台拔地五千丈犹起浮屠挿汉孤我有一尊无缝塔烦师将寄老文殊
　　其二
　　弇山居士诗名久一字堪师作传繻其奈西方然路自家犹少防身符
