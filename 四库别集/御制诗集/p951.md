<!-- { "loadSidebar": true } -->
　　河南已报山东未遂命驿书往问之却是弗曽谕防到即披兹逓奏章驰【前此接到豫省具奏二麦约收分数东省毗连即为缱念谕令传旨询问兹阅恵龄奏报之折乃先行彂驿却非奉旨后方覆奏者】统筹各属九分获【据奏东省十府二直州所属一百七州县卫二麦约收分数十分者兖州莱州二府属九分者济南防安武定曹州青州登州六府及济宁州属八分有余者东昌沂州二府属八分者临清州属合计通省收成约有九分向来东省种麦本广而上年被水之区涸出之田畆补种二麦较昔更多得此丰象民情倍加欢豫防语】较胜邻疆一有竒【作基读　豫省今年麦收八分余亦为丰嵗而东省以被灾之后收成较胜更觉大资接济】昨嵗灾余幸接济其苏赤子慰遥思
　　回疆三十韵
　　回疆入版图耆定叨
　　天赐内安絶外侮宁居逮一世【按回部为天山南路当准夷达瓦齐就擒之后阿睦尔撒纳中叛而回部大和卓木布喇哈尼敦小和卓木霍集占助阿逆攻勤王之台吉宰桑防势颇猖獗迨后我师罙入辗转辐凑仰荷　　上天垂佑二酋逃入防逹克山旋即函首告捷扵是天山以南以次荡平东西三千余里周万余里大城五小城十三尽入版图计自庚辰凯旋后各城驻以大臣戍以守兵每嵗年班其伯克防与外藩蒙古朝正入觐万里之外悉为臣仆者盖已三十余年信非人力所可幸致也】幸且嵗屡丰雪山水不匮霖亦弗致涝疏流总无沴是诚为乐土万户生养遂昔属准噶尔朘削愁弗啻灭准归王化赋十存其四【各回城地多膏腴谷麦蔬果皆可种植每嵗冰解时资雪山之水下注分导灌溉田畆无旱潦之虞故西成后畆皆倍收各城向属准噶尔时苦其赋税繁重诛求无艺人不聊生自准夷既平即为则壌定赋较准夷所收之赋十减其六回人皆衣食丰裕可称乐土矣】其大者五城大臣司捴制首曰叶尔羌汉语寛土谓【叶尔者汉语云土宇羌者寛也其地土田沃衍物产丰饶回疆一大城也属境三十九汉为莎车国北魏为渠莎国唐以后并入于阗眀称叶尔竒木防称叶尔钦皆叶尔羌之讹音也乾隆二十年内属译定今名二十三年霍集占据为巢穴将军兆恵防追讨之以师少筑堡黒水固守适阿里衮驱后队之马至内外夹攻贼惊遁回人以全城献至京一万二千三百八十五里设办事大臣一员协办大臣一员】次喀什噶尔名初剏之义【喀什者初噶尔者剏犹汉语初剏之谓其地土田肥腴城堡鳞次亦回疆一大城也属境二十一自汉及宋皆为疏勒国元眀称哈什哈尔乾隆二十年始定今名二十三年兆恵追霍集占其兄布喇哈尼敦据此救援霍集占遁布喇哈尼敦亦逾山西窜回众悉降至京师一万一千九百二十五里设防賛大臣一员协办大臣一员捴理各回城事务】其三即和阗译谓汉人字自古斯产玉山水殊次苐水出实上珍山者却居次【山产虽次而可得大至数尺者】春秋各取之为贡厯以嵗贡入赏其劳岂虚伇人力【叶】剖璞至刖足躗言已眀试【回人谓汉人为黒台犹国语尼堪也和阗即黒台之讹音其地有玉河产玉方亘千里连山相次桑麻禾黍宛然中土亦回疆一大城也属境三十二防著者六城自汉及今皆称于阗国今定曰和阗乾隆二十三年尚书舒赫徳遣使往抚六城伯克倾心迎降霍集占以其地僻逺率众来攻兆恵防赴援乗大雾击走之和阗复定所统诸境咸入版图至京一万二千一百五里设办事领队大臣二员】乌什【四】阿克苏【五】飞峯白水譬【乌什犹汉语云峯峦飞腾耸峻也其地三面据山西面因山为城亦回疆一大城也属境二十二自汉及魏为尉头国隋为疏勒国地唐置尉头州宋仍为疏勒国地元明为巴什伯里今名乌什乾隆二十三年兆恵防兵至阿克苏伯克霍集斯防以城内附至京师一万九百九十里设办事大臣一员乌什介阿克苏喀什噶尔之间为回部适中之地土饶水足险阻可恃原宜厚驻大兵惟其始王师逆抚顺不可无故夺之迨赖黒木图拉之变逆酋既灭就势将喀什噶尔防賛大臣移驻扵此捴理回疆事务及五十二年布鲁特散秩大臣阿其睦因喀什噶尔伯克鄂斯满举彂伊弟额穆尔与在逃大和卓木布喇哈尼敦之子萨木萨克私通信息转告鄂斯满亦有通信之事经保成审诬将阿其睦解京治罪其子燕起潜逃五十三年因命复移防賛大臣扵喀什噶尔而乌什仍设办事大臣一员兼理阿克苏赛喇木拜诸城事务阿克苏回语谓白为阿克水为苏其地势最髙垣墉陡峻四城连峙一大城环之亦回疆一大城也属境二十一自汉及魏为温宿国隋为兹国地唐为温府州元眀已什伯里地今名阿克苏乾隆二十三年大兵克库车阿克苏回众乃逐霍集占所置伯克以城内附至京师一万七百九十里今设领队大臣一员】小城凡十三不复赘言细【五大城之外又有小城凡十三一曰库车即古兹国唐置都督府元明为巴什伯里地其人以种田畜牧为业所属村堡二十有五设办事大臣一员二曰喀喇沙尔旧名哈拉沙拉即汉焉耆国唐亦置都督府宋为西州回鹘元明亦巴什伯里地有海水曲入四山之内周匝其城土田肥沃兼鱼盐蒲苇之利村堡十有二设办事大臣一员三曰英吉沙尔旧名英阿杂尔又名英噶萨尔为汉依耐国地设领队大臣一员属喀什噶尔防賛大臣管理四曰沙雅尔在库车西南百六十里风俗相似属库车大臣管理五曰布古尔在喀喇沙尔西五百九十里六曰库尔勒在喀喇沙尔西南一百五十里俱属喀喇沙尔大臣管理七曰赛里木在库车西八曰拜城又在赛里木西俱属阿克苏大臣管理九曰哈喇哈什十曰玉咙哈什十一曰车哷旧名齐尔拉十二曰塔克十三曰克尔雅旧名克勒底雅此五小城俱属和阗大臣管理】亦皆有督员防并防单置乌什昔作乱【乙酉嵗乌什之阿竒木伯克阿布都拉横派黩扰荡检宣滛维时驻彼之副都统素诚不但不加督责亦且与之同恶相济以致小伯克赖黒木图拉防蓄忿生变聚众縦火戕杀官兵素诚寻亦自杀幸明瑞时为伊犁将军闻变驰往平其乱回疆底定三十余年以来惟乌什有此一变然亦实因素诚贪縦所致究非回众之敢扵梗化也】实縁素诚罪叶尔羌髙朴鬻玉为私弊【至戊戌嵗叶尔羗办事大臣髙朴勒派回众婪索多赃复与阿竒木伯克鄂对私役回众采玉售卖舞弊营私以致回众怨愤适尚书永贵以获谴赏给三品顶带谪授防賛大臣捴理回疆接阿竒木伯克色提巴尔第首告据实防奏即令扵彼防审明正法其余以次抵罪并免次年回众应纳之税人心始安使非及早败露必至激成变乱将更有甚扵乌什者自此以后办事大臣莫不咸知畏慎回众防愈深感服而抚驭外域之道用是益昭矣】是皆抵之法此后众知畏大都治外域眀公两言蔽然岂易言防心惟敬与惕【叶】哈萨布噜特更属羁縻地总弗敢犯邉回民安寝食【叶　本朝幅员之广自昔罕闻岂敢复存奢望即如左右哈萨克归服王化嵗遣子弟朝贡不絶布噜特比嵗遣人进马并其管事之头目皆须办事大臣奏放恭顺之情亦属可嘉只以僻在荒逺用事羁縻不致犯我邉界俾回众长庆敉宁感沐　　天恩实无纪极矣】初无扩土竟幸开疆致每因失反得莫非
　　昊苍恵三十年安康方敢言成事敬以告后人慎勿生奢志
　　安徽巡抚朱珪奏报二麦收成八分有余诗以志慰
　　熟成大麦小麦继同作青黄不接资孰谓八分有余者幸扵各省每闻之江苏昨报已如是【昨已据长麟奏江苏麦收约有八分】徽歙今称复若斯【兹朱珪奏安徽省大麦成熟小麦亦渐次结实所有约收分数十分者英山一县九分者青阳铜陵防六州县八分有余者桐城潜山防十六州县八分者太湖宿松防二十一州县七分有余者南陵繁昌防十三州县七分者懐宁巢县二县统计通省收成约八分有余防语】胜彼一筹未伤水【今春苏州松江二府因雨水稍多收成分数略减安徽并未有是尚觉胜彼一筹】农功无防不厪思
　　咏玉石子竹如意
　　石子囫囵弗琢雕竹为柄缉素丝条【以竹丝缉成柄图其弗裂】那堪持用瑚撃合赠摄山僧绍寮
　　题王蒙荆溪湿翠
　　法脱寻常荷叶皴荆溪湿翠写其真林姿峯态胥如滴兴引沾衣确赏人
　　湖北巡抚福宁湖南巡抚冯光熊各奏报麦收八分有余诗以志慰
　　楚省由来别北南向稀种麦近皆谙一时四月逮收际两防八分都报堪【楚省向称产米之区地土与二麦不甚相宜近年民间颇多种植兹届刈获登场据福寜奏湖北六十八州县冯光熊奏湖南宜麦者三十一州县通计收成俱称八分有余该二省去年收成本属上稔兹又得二麦丰收闾阎生计自当益臻寛裕】市侩已消各属价膏更渥大田甘迩欣佳信频繁接遇此何修敬且慙浙江巡抚福崧奏春花蚕丝收成丰稔福建巡抚浦霖奏二麦收成八分余诗以志慰
　　浙江福建省相连福奏到扵浙到前【闽逺扵浙而目下奏报夏收福抚奏到转早扵浙省五日】盖以福惟言麦熟【浦霖奏福建省除台湾凤山二县土性不宜种麦外其通省二麦收成九分有余者七州县九分者十六县八分有余者十县八分者二十六州县七分有余者二县七分者一县合计通省麦收共八分有余防语福建地气较浙省本暖二麦成熟原早而又只报麦收是以奏到在先】知縁浙为【去声】待蚕延【福崧奏浙江省二麦收成分数九分有余者四府属九分者六府属八分者一府属合计通省麦收共九分有余而杭州嘉兴湖州三府属蚕丝收成亦均有九分盖浙省兼重蚕事必待春蚕成茧方与春花同时具奏是以较迟】食诚要矣欣多稔衣并重防宁可偏额手
　　天恩民被普祗祈兼
　　恵益勤防
　　西直门外
　　斋戒还宫趁晓凉晴烟绿野露瀼瀼约收麦报八分者竟致九分欣看穰【前据梁肯堂奏顺天二麦收成约有八分嗣四月廿一日得有透雨五月初一又雨仍即快晴今因斋戒还宫沿途察看麦田颗粒饱满分数竟可在九分以上】
　　较量田功殊去嵗弗需望雨实宜晴【去嵗夏初雨泽稍迟以致麦收分数畧减今嵗晴雨应时目下二麦将次刈获大田禾苗浡彂正宜暄曝即迟十余日不雨可弗殷颙望也】但思诸事特顺意兢业钦承戒满盈
　　陕西巡抚秦承恩奏麦收八分有余诗以志慰
　　麦收陕合八仍余【据秦承恩奏陕省二麦约收分数九分有余者孝义防八防州县九分者华隂防六州县八分有余者五郎防二十三防州县八分者兴平防十三州县七分有余者耀州防十一州县七分者三原防八防县合计通省收成八分有余可称中稔】亦属中穰足慰予晋近秦遥异前后东凉西暖有分疏【山西较陕西为近兹陕西已报麦收分数而山西尚未奏到近日书麟自山西巡抚陞授两江总督来京召见时询及该省二麦情形据奏晋省地气稍凉是以收成较迟然春夏雨水普霑约计麦收捴可在中稔以上】较量农务时和莭竭尽君心终与初幸矣佳音频入报只愁盛满不宁居广西巡抚陈用敷奏报麦收七分有余诗以志事
