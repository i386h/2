<!-- { "loadSidebar": true } -->
　　黔苗向与楚苖通闻信督臣急定功【此次贵州逆苖石栁邓勾结楚省逆苖石三保滋事予初阅奏报即意福康安在滇闻信自必即赴黔省调兵筹剿果尔尚未接到谕防已即一面奏闻一面驰赴贵州铜仁府先就现到之兵将苖匪痛加剿杀焚燬寨落无算连解正大嗅脑松桃之围贼匪随即奔窜以此黔省二麦得以安然种植无误农功】以此安然二麦种竟臻夏熟九成丰【据姚棻奏黔省入春以来雨水充足土膏滋润二麦极为畅茂兹已陆续登场所有通省収成分数十分者安顺南笼黎平三府仁懐一同知清江丹江二通判定畨等七州修文等六县九分者贵阳大定都匀镇逺思南石阡思州等七府长寨等五同知归化等三通判册亨一州同罗斛一州判广顺等五州贵筑等十九县八分者平越一府都江一通判镇宁黄平二州仁懐等八县七分者铜仁府铜仁县合计通省二麦収成九分有余现在粮价较之常年青黄不接之时尚不为昻贵】设非移篆事将败【福康安久经行阵威名素着此次剿办苖匪毎战报防惟去嵗调伊云贵总督原令其整顿钱法正月间适有逆苖滋扰之事福康安就近星赴铜仁剿办设使富纲仍任云贵总督必至误事此皆　　天诱予衷有不期然而然者即此可征事机之顺必能迅蒇大功也】实是无心
　　天诱衷乗胜今当翦巢穴防犹未至盼惟怱
　　游狮子园即事
　　六嵗初来才读书【予年六嵗始随　　皇考来热河读书于此】倍之
　　恩命禁中居【十二嵗防　　皇祖养育宫中至热河即随侍山庄　　赐居万壑松风】月长日引八旬五
　　显祖
　　承宗拮据予文德武功亦何有山青水緑镇依如丙辰归政近符愿适百里犹慎盼诸
　　妙髙堂咏苏东坡事
　　狮园中此山最髙髙则无不妙之理即景遐想及玉浮赐额书堂盖以此【金山妙髙台乃苏轼所题　　皇祖当年书赐是额即取其名】江南塞北一宇内何论兹髙及妙彼偶因忆及昔髯翁江天留题盖喻已髙则髙矣妙未然入室操戈向程子
　　草房
　　缀景无不可山中结草房葱胧界祛俗窅窱径延长周事夜继旦
　　尧心屋匪黄【昔年　　皇考潜邸时建此既以缀景亦以示俭是以己亥题此诗有黄屋非尧志早垂之句】怆然对朴室问礼向何方
　　乐山书院口号
　　书院坐来年八旬【康熙丙申子随　　皇考来此至今嵗乙夘巳八十年矣】芸编翻手只如新
　　奎文单举乐山字【书院额　　皇祖御书也】体贴为人重在仁
　　宜照斋
　　狮园跸石城入宜照栖迟旧有斋却以面西陶意借【是斋向西额曰宜照盖借陶潜诗夕佳之意】从无耽乆尹言谐【向入西北门至此少憩留句不过辰巳间从未值夕照之时昔年南巡尹继善曽有驰驿逰山语正与予寓物不留之意相合】不过片刻前题和【去声】孤负夕阳向例皆来去乗舆未防骑老哉惟是略慙懐
　　咏松瘿韘
　　松瘿制为韘阿谁意巧新色将拟汉玉质却匪山珉厌矣幻非实吁哉假乱真珷玞鱼目外似此又纷陈喜雨用前作喜晴诗韵首句即全用前句【五月二十七日】
　　五日为期六日詹【前喜晴诗以十三日雨后越五日复雨至第六日犹未止首句因反用采緑诗句之意今自廿一至廿六正复六日意亦相仿故首句仍全用前句】不为略缺不为淹炎蒸炽午原当暑【二十一日过小暑】早晚微凉亦岂嫌昨嵗今年较量处虑多虞少卅朝添【去嵗六月二十日夜雨诗有云却恐连朝惧作霖惟虑雨多也今年初至山庄意畧觉旱又虞雨少农事闗心固分所应然惟较量晴雨比去嵗早一月似更添三十日之繋念矣】弗能辞也分应尔此苦谁知句以拈
　　喜晴
　　未至愁霖咏喜晴可知喜里惧犹赢分眀遇闰多弥月【今嵗二月遇闰日衍三旬若以无闰之嵗计之则此时已近孟秋今将届六月始入初伏秋成尚早较量殷懐又多弥月也】望逺登秋始入庚如洗碧霄云卷尽值闲朱夏爽来轻此时拈笔仍艰句切盼捷音觌面呈
　　六月朔日作
　　月朔复初庚
　　天恩赐以晴先宁敢期必后揆祝秋成惧至夕阳朗吉占方寸贞干干唯自励戒满守谦亨
　　山西巡抚蒋兆奎奏二麦収成分数诗以志事
　　晋省统邉外地凉节迟所以厯年来麦熟季夏时九府十州防八分余获兹【据蒋兆奎奏山西九府十直州及归绥道所属二麦约収分数九分有余者忻州一州九分者洪洞等六州县八分有余者阳曲等十八防州县八分者太原等六十七防州县七分有余者兴县等十州县七分者沁源等八防县合计通省二麦约収八分有余】因统计各省中丰幸得之五省报九分此内四有竒【作基读　今嵗各省奏麦収分数上丰者直西安四川云南贵州五省内四川九分此外四省皆九分有余】八分者九省其七亦有余【叶　中丰者江苏安徽河南江西浙江福建湖北湖南广西九省内祗浙江福建八分其余七省皆八分有余】广东弗重麦七分余匪欺【广东省向不重麦収昨报七分有余亦实在情形也】山东六分耳诚歉恤早施【惟山东以东三府雨泽未霑麦収歉薄是以通省牵算収成祗六分有余已早传谕抚臣将歉収之处减价平粜以裕民食然合各省通计则已在中丰以上感沐　昊恩实为厚幸】幸丰
　　恩沐多讳灾我弗为五字表衷肠奕叶慎守斯
　　望雨责己
　　喜晴未逾旬望雨才过五【前月二十九日方喜晴有诗月朔及次日复喜晴霁有符农谚今才越五日虑田中稍干复又望雨亦自愧其烦矣】似此无厌欲子难得之父我恃
　　恩欲得
　　昊贶幸每许即今复如兹云生时散宇山田近虽霑欠优待以伫况兼盼捷音巢穴逼贼所自责心过急宵旰艰宁处静待戒智昬霶霈希
　　赐予
　　招凉榭叠去嵗韵
　　去嵗望雨至日雨涤炎早晚致爽凉【去嵗六月初二日至山荘正值望雨喜即得雨早晚颇觉凉爽】其后喜霖及喜霁中澣临此诗以彰【其后既望霖得雨而喜复雨过多求晴得霁而喜均有诗过数日复值热来此幸得甘因有三朝晴致热一雨飒湔旸之句】迩来酷热渐似故却先【去声】一月愁雨旸【日内炎热渐似去嵗望霖驱暑甚觉殷懐盖今嵗二月遇闰盼雨盼晴自五月来山庄已然却早去嵗先愁一月矣】愿得云聚霈优题满罢咏听其常【是处题诗书悬柱栋间已遍而今嵗满六十年明年归政后游此亦可不复拈豪矣】
　　千尺雪漫题
　　江南名假肖其假彼不务实此务同一之为甚竟三四【辛未南巡见吴中寒山千尺雪爱其名佳因于西苑盘山及此处皆仿为之并自写盘山图而以西苑命董邦逹寒山命张宗苍此处命钱维城各为图四合而分贮之毎至一处展巻其余三处之景皆寓目焉】展巻分看合愧衷
　　毎至山庄有此诗到将弥月未成词望晴望雨兼望捷那有闲情更搆思
　　留京王大臣等报雨诗以志慰
　　山地觉干问近京【日前以此间自前月廿七八得雨后连朝晴霁时届大暑田中正盼雨泽因念京城及畿南一带有无望泽情形即传谕留京办事王大臣等据实覆奏以慰厪念】兹有时若奏章呈【兹据覆奏京城于五月十七十九二十等日节次得雨深透二十六日又得阵雨一次日内虽晴霁一旬土膏积润不至干燥本月初六日云隂四布初七日子丑两时大雨倾霔势甚滂沛入土约有四寸且云气寛广近畿均可一律普霑现在荘稼芃茂民情甚为寜谧】月之七日渥霑泽晓即收云朗放晴前晚此隂对成幻【此间初六日下晚云势亦甚浓密将谓渥雨而夜间竟未霑泽实深慙切】抚躬自责感无诚一欣一愧情难置惟吁优霖苏夏耕
　　纪胜三十韵
