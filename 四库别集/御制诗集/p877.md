<!-- { "loadSidebar": true } -->
　　田謡原熟识心渴翼朝晴【农谚又有不虑初一雨只怕初二隂之语盖谓初一如遇雨又虑初二连隂主前半月多雨之象兹初一既喜晴而翼日仍无片云实慰渇望】勿替忧惟我甚于农者氓林风轻送爽荷露滋荣更览滇南报覊官献以明【前据云贵总督奏缅甸新掌国事孟陨遣大头目等称臣进贡兹又奏称并将从前被裹羁留之臬司杨重英及云南兵丁四名广东客民七名一同送囬内地虽其人无闗紧要然亦足见该国恭顺之忱也】
　　烟雨楼观莲
　　一再秋旻霁景鲜芙蓉初发谢诗妍自然可爱温宗鲍【温庭筠诗谢诗生芙蓉盖亦举鲍照语也】奚必定拘雨与烟即此闲凭元璙阁赢他饱看敖汉【作平声读】莲【敖汉所产莲花色鲜瓣大迥殊内地　　皇祖时移植于此今滋生御河中无虑数万当午暄晴红霞映日嘉禾滮湖中未必有此胜景】迟成原是君子徳【今年塞湖荷放颇迟】镜里流光阅永年
　　题戒得堂
　　书堂述
　　祖额檐开肯构而今亦久防已是居安九年阅曰惟谦益一言该有无形着后记悉【辛丑作戒得堂后记谓前记言其欲得者有形得与失任彼其过小后记言其已得者无形得与失任已其过大平伊犁定回部靖金川皆已得者而曰无形盖言消息盈虚之理满损谦益之机即潜伏于其中也以此栗栗戒惧日慎一日若今嵗台湾之三月蒇功缅甸之万里入贡当亦仰邀　　上苍鉴予夙昔不得已而用兵之心乃益昭兹　　宠眷耳】
　　覆载恩叨此日培平得台湾顺得缅莫非笃念戒中来
　　文园狮子林
　　谓曰文园别御园狮林一例仿苏门笑他于古称髙士曽识而今百塞垣自夏入秋方着句去陈嫌复可轻言尔来旸雨幸时若敢即心纾敬益敦
　　荆州
　　荆州六百里清晓驰章至将军及布政各报被水事圗桑阿【将军】驻防统兵国初制【荆州驻防兵盖百余年矣】布政【陈淮】縁查赈回适临其地【时陈淮自长阳县查勘被水情形回适至该郡】忽值江水涨决隄入城遂城中水丈余兵民屋沉塈【据圗桑阿陈淮奏六月二十日见江水泛涨正在加筑抢修防城各隄塍旋报水已漫过堤面府城地势低洼文武员弁急将各城门下闸堵闭乃至酉刻堤塍溃决江水直逼城下遽将西北两门冲开城墙亦多冲缺未及两时汉城内水髙一丈七八尺满城隔有界塘水势稍缓两城文武衙署兵民房屋以及仓库监狱俱被淹浸兵民弆走不及者率多淹毙余俱赴城上搭棚栖止陈淮亦令人捞拾竹木版片紥成小筏渡赴沙市招募船只分救并将府仓存贮南米虽已浸湿尚堪充腹当即按大小口散给而八旗緑营兵丁亦即遄运米石照例各借给一月口粮以资接济】较辛丑更甚棘手愁无计缚筏急救人城上权生计屋舍胥荡然昏垫怜穷匮览奏心恻然既且为増愧致和我无能逢灾人受累亟命督抚臣速徃率羣吏赈恤救难民莫言惜帑费修城及补堤善后为次第【此次荆州被灾较重虽有陈淮在彼督查予心深为厪念因即驰谕督臣舒常抚臣姜晟星夜前徃率属加意赈恤务使灾民不致失所至修城补堤一切善后事宜亦须悉心经理即多费帑金非予所惜也】予因是思之吉顺原难备南北幸时若率可卜丰嵗切切祝安澜夏过秋甫蔇海峤既永靖缅疆来贡使盈虚消息理防巩益増惴言吉弗言灾是谓存饰讳此念曷敢萌永以励予志
　　立秋【七月初五日】
　　农谚立秋占雨而晴始忺【农家以立秋日不雨为秋掉主秋后雨少雨不止为秋儍主秋月多雨惟既雨而晴为吉占今嵗春夏雨膏透足是日虽无雨亦不致盼泽也】宁当晴致少惧作雨成淹霁景终朝朗暑风特地炎祝融孤注设理也正何嫌
　　七夕日作是日微雨
　　凌晨晴宇淡傍午跂【上声】云舒霁久雨斯可名循实不虚敺炎披飒防送爽细吹嘘凭睇霏微势诚堪号洗车【七夕或前后一日雨皆谓之洗车十嵗中盖八九逢之亦竒】
　　雨【七月八日】
　　连纎细洒渡河日亦可循名车洗聊却是浽微仍达曙遂教霶霈堕终朝逮旬虽未虑过滞宜霁惟殷望恰调把笔踟蹰眄天际红霞斜抺逺山标
　　喜晴
　　晓烟犹恋宇辰旭朗烘晴心与风同爽愁将云共征灌浆禾饱穂吐頴菜抽茎农圃胥称庆欢生旅客并
　　题碧静堂
　　碧者自成静静非碧所知安名与立字都因人所为有为胥隣幻此语非我欺然则斯题额非誉徒招嗤
　　题宋人名流集藻画册十二帧
　　画法开宗北宋初风规犹识李唐余【谓唐时画法非宋李唐也】精工权异七夕巧【书画谱载燕文贵七夕夜市图至为精备此帧虽其写意之笔而唐人笔法尚存真面】惨澹真看一防摅杜氏纳凉斯有谓张家观瀑雅相如【石渠寳笈上等有张僧繇夜月观泉圗向曽题咏】名流集藻彚十二舍是谁当冠冕诸
　　右燕文贵纳凉观瀑
　　伯氏驰千里仲犹希逺称二难踪已絶一幅迹看仍笠宇剧谈客莲宫入定僧其间劳与逸问孰辨淄渑
　　右赵伯骕碧山绀宇
　　濩泽画惟宗李唐丹林诗客写相羊似其志在髙闲者十二何传瑞应祥【曹勋编宋髙宗瑞应故事十二段各系以讃萧照为之圗夫髙宗躭乐西湖不圗恢复徒夸瑞应适足増羞是以丙午题其瑞应图有丹青披咏当年事抑以为荣抑辱乎之句在曹勋编列瑞应固不足取而萧照侈写丹青亦岂得为髙士乎】
　　右萧照丹林诗思
　　双雏如仰望其母竟何之未解率场啄谁怜空腹饥展圗一絜矩触目切深思灾壤民待哺慎防羣有司双雏待饲何异饥民望赈观圗摛句不禁恻然惕然恐地方官办赈或有如是者近日荆州被水甚重尤切于怀盖无时不以民艰为念况触目警心乎
　　右李迪鸡雏待饲
　　汉臣人物称精工多作货郎宫市事此幅却看具别撰蕉隂毬击双童戯其母凭案俯慈顾弗为画荻教识字绘形曲肖寓意失不及前防李迪艺兴我无边体民心慎其叹隅告诸吏
　　右苏汉臣蕉隂击毬
　　果结必资花却有无花者别名木馒头或因形弗雅缀子于叶间累累【言果】复若若【叶　言叶】七利名徒传【见果谱】防团见实寡钱塘特写斯应寓别意也庶子与家丞个中两弗假
　　右李迪无花果图
　　竹篱权闭户松舍乃开却寓暗门意【钱塘清波门俗呼为暗门松年所居地因以为号】不同画院腔诗书趣有永风月浄无双童子劳扫径足音早断跫
　　右刘松年山馆读书
　　粉本疑从陆仲仁【珊瑚钩诗话载陆仲仁有画王右军支道林许逺防三髙图】却挥减笔为传神风狂院内抛金带何异挂冠神武人【图绘寳鉴载梁楷善画人物山水然其传于世者皆草草谓之减笔嘉泰时画院待诏赐金帯不受挂于院内嗜酒自乐号梁风子亦犹陶隠居桂冠神武门之意与】
　　右梁楷三髙逰赏
　　画鉴称楷艺善于画神神人稀见其竒自易臻【图绘寳鉴云楷工扵人物善画道释神释贾　师古描写飘逸青过扵蓝而传于世者颇少】楷之精工绘石渠未弆珍写意存一二飘逸诚鲜伦此册乃叠出胥其结撰亲夕阳踈栁间鸦背翻金频本色不衫履是谓自貌真
　　右梁楷秋栁双鸦
　　夺抢着力见童双别一得之气已降读书及第不学贾争强欲胜徒成逄设使卒然落乎水可能击石破其缸【冷斋夜话载司马温公儿时与羣儿戯一儿堕大瓮水中羣儿惊走公以石击瓮水迸出儿因得活】
　　右陈宗训秋庭戯婴
　　待诏曽闻花鸟工写形有尽意无穷虽然黒白分明判【双鸽皆白身黒尾喙】所恶趋炎却寓中【俗有鸽向旺家之语宗贵此帧虽亦知别黒白而未免意在趋炎因题句戏及之】
　　右鲁宗贵玲峰鹁鸽
　　庄惠曽论知弗知传为竒语却无竒试如驳曰我非子便是答云彼岂斯【按荘子濠梁之语恵子以荘子非鱼固不当知鱼之乐荘子以恵子非我又安知我不知鱼之乐谲词诡辨世以为竒语而不知其无竒也设使恵子更为反诘之词曰因我非子故不知子之知鱼与不知鱼则子非鱼固当不知鱼之乐与不乐想荘子亦无辞以对耳】春水初生具春意文鳞羣泳爱文漪谩訾意浅色鲜耳颇类濠梁博辨时
　　右陈可久春溪水族
　　戯题四骏玉韘
　　玉人精凿四名驹佽手如前用备吾八十老翁罢弧矢此为颂也抑讥乎
　　浄练溪楼
　　山溪异川溪其源分有无川溪实有源其源恒在渠山溪乃无源雨过名存虚昨者雨势壮虽晴流尚俱凭楼偶适逢浄练诚然乎称练已假借假更非久居可以悟一切何必躭区区
　　食蔗居
　　食蔗至本美此居因寓称恺之渐入佳其言晰理精自西谓之降自东谓之登降固易为力登亦非难升总造谷深处岩斋幽以清乔木闻蝉响﨑栈数【上声】鹿行是日颇觉炎到此凉爽生设拟其浆寒亦殊善副名
　　小许庵口号
　　两间书屋双文额选字非求新与希每以兴怀触于景恒思谨小慎其微
　　赋得清溪逺流六韵
　　山溪及川溪其异昨曽题【川溪有源山溪无源见昨题浄练溪楼诗】此实无源者固应资雨兮时霖非涨暴【今嵗夏秋间每雨即快晴实庆罕遇】涧水尚存低开镜一奁朗调琴六律齐逺流知迩在【虽曰逺流然不过滙山庄内西北诸山之水耳】近防得全提宁祗忘言耳还当忘筦倪
　　霞标
　　书屋冠霞标稀登縁路遥偶来遇如剏得句兴因超素色曦光皎秋声林籁调颂非拟王勃题乃缅
　　神尧
　　罨画
　　霞标攀陟不来常凭揽新秋书景张举首锤峯正当户化工应识在山庄
　　雨【七月十三日】
　　尚在三庚中秋雨那辞无快晴经五日真称嘉乎十日五日际其节曽咏吾【农家以五风十雨为吉征惟六七月间五日不雨即觉炎热是以丙辰夜雨诗有五风十雨吉征常五雨尤称夏令祥之句昨初八日得雨后至今正值五日婪尾之热为之顿减】婪尾昨炎酷为霖所必须今嵗弗骤霔涧壑鲜泥淤未劳剔铲工行赏亦无需兹翻急阵过涨壅沙石俱修治当受赉苑伇羣欢呼【每骤雨后山荘内西北诸山之水下注涧壑多有沙淤热河总管例督千总及园丁等修治每即按名给赏无不欢欣翻望骤涨之沙淤也】
　　晴
　　昨晚已散云今晨云散浄似此润晅时实协夏秋令送爽岩风落髙暴秋曦映西成庶可卜吾惟益増敬赐凯旋将军福康安防赞海兰察等宴即席成什
　　去年此际未登程蒇绩今朝凯宴迎来徃算仍先一月【福康安于上年八月初旬由山荘奉命前徃督勦今以七月望后凯旋来此复命计期尚未及一年】驱驰真是赖羣英国威海峤扬惟烈
　　祖徳山庄佑实明回忆旰宵斯擘画不徒劳耳慰犹诚慰中岂不自怀慙何致愚民蹈法甘论武邉防乃就弛曰文诸吏率为贪【台湾设立总兵道府大员如果皆能实心整顿奸匪何由匿迹乃武职不以操防为事文职専以肥槖居心扵是彼此牟利遂致吏治兵防日以废弛而逆匪无所顾忌竟至酿成大案】偾辕方悉诚吾过伏锧奚辞信彼堪【逆首林爽文等滋事之始总兵柴大纪始则以回郡调兵为辞继则迁延不即前徃勦贼方以困守诸罗邀予怜悯及福康安等至彼方悉其偾事之由已令革职拿解治罪彼实不能巧言置辩也】善后虽云大端定犹余厪念望东南【福康安于平定台湾后命留彼详酌善后事宜大端已定惟是有治人无治法因思普吉保于台湾总兵名望未足以资弹压而奎林获咎尚轻其操守训练乃所深信即令徃代普吉保为总兵庶可望其整励戎行俾东南海隅永臻宁谧】
