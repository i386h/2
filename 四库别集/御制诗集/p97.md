<!-- { "loadSidebar": true } -->
　　瞳昽日照紫芙蕖石磴盘纡路转徐传是真宗回马处当年来为奠天书
　　五大夫松
　　何人补署大夫名五老须眉宛笑迎即此今兮即此昔抑为辱也抑为荣盘盘欲学苍龙舞谡谡时闻清籁声记取一枝偏称意他年为挂月轮明
　　朝阳洞
　　回峦抱深凹曦光毎独受所以朝阳名名山率常有是处辟云闗坦区得数畆结搆寄幽偏潇洒开牖厯险欣就夷稍憇复进走即景悟为学无穷戒株守
　　对松山
　　岱岳最佳处对松真絶竒古心谁得貎变态不容思万嶂惟全碧四时无改枝依稀佺羡辈倚树斸灵芝
　　白云洞
　　封里出英英长空几缕横所希肤寸合利我万民畊
　　登封台
　　轩辕逺矣不可知七十二代皆一律金泥玉检敬用陈锦綍石函封以宻我来岱顶探遐踪凝眸聊寄凌云笔亦非谦牧图终吉两言定论由中出便使尧舜至今存迄无可告成功日
　　恭颂
　　皇祖勒崖云峯二大字
　　骊珠双颗勒云峯占断岩岩万景重不似摩崖千许字开元惟用诩东封
　　恭依
　　皇祖登岱诗韵
　　丹梯纡陟穿云脚翠观平临待日头地迥顿敎尘虑净瞰空惟觉色身浮果然万古宗天下讵独千秋镇兖州大慰平生景仰志可无警句半岩留
　　天齐才让天居上进步竿寻百尺头众皱峯如能变化太空云与作沉浮岂縁
　　乗兴三千仭敬识
　　慿髙十二州继述何能蘉敢不乾坤亭里久延留【乾坤亭在岱顶以奉　　皇祖御书普照乾坤四大字处也】
　　夜宿岱顶
　　攀跻凌岳顶仆役亦已劳行宫恰数宇旧筑山之防迥与天为隣滃然云作巢依栏俯岱松慿盼齐郊于焉此休息意外得所遭恭诵对月诗　　【皇祖有岱顶对月诗】徘徊惜清宵傍晚云雾收近霄星斗朗仙籁下笙竽天花入帷幌神心相妙达今古一俯仰始遇有宿縁初地惬真赏清梦不可得求仙果痴想
　　云巢
　　岱顶有行宫数宇偶为夜宿诗云滃然云作巢以名之
　　云以山为体山以云为衣始悟云山境元气相因依言二固不可云一亦何为结宇贮云采开窓纳山姿踞榻灵根动搴幔有渰萋下云为我舆上云为我帷题壁带云书云兮初不知
　　日观峯
　　天柱既孤髙日观乃并峻峥嵘成左障嵂崒凌千仭破晓登丹梯尘衣一为振卧牛车马状传言殊未信海水讵涌金朝云刚染晕无烦夸父追却忆童子问寄兴在寥濶摛词亦腾奋
　　奉
　　皇太后登岱麓
　　十八盘前
　　大安天门双辟倚栏干
　　万年王母防仙母此日和鸾接彩鸾云防吐吞成幄幔辇教扶掖度防岏南山献夀无须比寳算崇齐泰岳端
　　风
　　才欣肤寸将敷泽又苦长空镇卷尘望雨频年虞失麦终风到处解殃人愁添客路遥迷眼扇得春寒细洒银【是日微雨继雪】忧切悯农艰好句飞防有势岳无神
　　别岳
　　登岳快晴明别岳遇风雨此事亦偶然何足陈防语况兹遍郊麦青青二寸许待泽正斯时渇望愁农父狂风惯吹云细雨未霑土彭怒不让如膏亦奚补连年水旱灾偏萃于齐鲁纵发帑粟施岂救流离苦哀哉防独民慙为汝父母【叶】
　　上巳日晓行即景
　　风势徐停夜雪防鸣鞭驿路破春寒清流几道循环渡素色千峯迤逦防润浃土膏微益麦涨生峡口细増湍盖蔵颇有村墟静畧得愁心到此寛
　　十里平芜绿意齐苍茫墟市霁烟低风光上巳真佳矣春色三分已判兮稚子丝牵云鸲鹄村娘盘货水刀圭郊行即景堪成赏何必香山忆旧题【去嵗上巳日在香山静宜园】
　　上巳
　　又值佳辰三月三春光马上好吟探云中隐约山含黛雪后熹微天蔚蓝花屋菜畦围郭外竹篱茅舍学江南兰亭即景思临夲肥瘦诸家未易谙
　　咏佛手
　　全体是华严三身五蕴兼底縁名佛手一物不曽拈
　　人言
　　人言为信澷寻文信以为言辨要勤察政烹阿封即墨齐威果是善区分
　　车驾至济南驻跸
　　谒圣祀岳回便道至厯下周巡千里余于焉少休暇【叶】都防验风謡牧伯咨民社筹政急当务先后岂容借【叶】连年灾祲余安民为要也召父与杜母古有今岂寡申命羣有司助予不逮者
　　珍珠泉
　　济南多名泉岳隂水所潴其中孰巨擘趵突与珍珠趵突固己佳稍借人工夫珍珠擅天然创见讶仙区卓冠七十二分滙大明湖几曲绕琼房一映绮疏可以涤心志可以鉴眉须圆流有灵孕颗颗旋相于乍如厯海峤鲛人捧出余又如对溟渤三五呈方诸作霖仰尧题　　【皇祖有观珍珠泉诗并题扁曰作霖】泽物留神谟我来值暮春农夫正新畬防彼芃芃者欣此涓涓如安得符
　　圣言逺近均霑濡
　　直总督那苏图奏报保定得雨雪霑足批览之余因成此什
　　前朝礼岳回春云空际委心希甘雨兴灵泽昭泰畤讵知屯其膏入土刚一指此邦麦为秋黙对愁无已驿递来奏章保阳霑足美初雨继以雪均被数百里知时利初耕批阅能无喜因忆数年春望雨成例矣顷在海岱邦意外欣闻是胡为愁雨心邂逅仍于此畿甸与青齐孰非予赤子
　　谒舜庙
　　孝称千古独徳并有唐双厯下仪刑近城中庙貌厐春风余故井【舜井即在庙西宇】云气防虚窓缅继百王后钦瞻心早降
　　阅济南兵
　　广甸芜烟暖崇台旭影晴居安修武备巡狩效先程组练云中耀钲螺风外鸣青齐寻禹迹便与诘戎兵
　　厯山
　　盘纡道与白云横无限登临望古情可惜不传耕稼迹却教千佛占山名【厯山又名千佛山故云】
　　千佛山极目
　　分干自岱宗冈峦雄且秀歴城作南屛洪荒判早就偶来恣揽结望逺欣所遘驻辇傍云闗步屧跻萝岫初无五丁斧石佛谁所镂拈花或龈笑悲物或眉皱其下有空洞淙淙出乳窦精室筑左侧琴书芳润潄两树丁香花芳菲绿隂茂开窓纳烟霞俯槛睇锦绣泰麓巢云处延赏既已富探竒复得此坐久消清昼因悟境无穷骋懐难尽副
　　济南府海棠正开对之有作
　　驿路春风舞白沙那余闲兴问芳华岂无桃杏千村景不及丰姿一树花小驻园亭方绰约丁寜蜂蝶澷周遮清明时节相逢处不觉吟迟篆缕斜
　　百花洲诗用宋曽巩韵
　　珍珠漾为池曲折成溪路建牐缭垣隔舍舟行数步既而复登舟果惬幽探锦防可无借云防驶如骛蜿蜒岸几转芳洲乃微露百花旧传名春风几朝暮是时值寒食万卉霏香雾诗情偶忆曽画意谁传顾因谋民生计谓可滋秔稌渊材传五恨【彭渊材有五恨其五曰曽子固不能诗今视其诗果然故戯及之然所云卒嵗足秔稌固长吏之名言云】我乃生千慕
　　鹊华桥
　　长隄数里亘双湖夹镜波光入画图望见鹊华山色好石桥名亦与凡殊
　　大明岂是银河畔何事居然驾鹊桥秋月春风相较量白榆应让栁千条
　　榆烟杏火接空蒙穏度芳隄饮练虹李杜诗情天水画都教神防片帆中
　　大明湖
　　防城周廓十二里大明湖乃居其半平吞济泺众泉流逺带齐鲁诸郡县泛舟初入鹊华隄烟水苍茫迷逺岸鸢鱼上下各逍遥花木周遭相【去声】明绚演漾绿蒲隐钓矶缥缈白云临古观应接无暇有余乐水亭清雅陈笔砚便教乗兴一挥毫苕华记予初所见
　　歴下亭
　　芳洲城郭里亭榭画图间杜句已称古【杜诗海右此亭古指此】春逰偶趂闲渔歌隔浦逺桥影卧波弯一棹蓬瀛到仙风那引还
　　天光澄上下诗意寄烟波濯防银鳞直连拳玉鹭多浮图森古甓逺岫滴新螺万顷碧漪外轻帆瞥眼过朱栏横绿渚倒影漾澄烟栁万千树春禽三两声从来称厯下到此适清明流水落花意维摩句有情
　　登防波楼
　　雉堞环楼倚势髙登临纵目兴添豪一湖止水清无滓四野来牟绿上臯僻倪经营思国计桔橰耕作念民劳春云消息防来好满拟苍龙驾海涛
　　华不注
　　驻辇曽城畅逺眸华不【平声】翠注不曽流何年金母临蓬海两朶天花此处留
　　鹊山
　　淡烟疎雨凑清明罨画峯姿别有情若把鹊山拟灵鹊翩势亦两相争
　　济城春望
　　春望那宜宜在楼新烟栁外恵风柔崇墉平挹鹊华翠雉堞俯临济泺流菜圃稻畦肖泽国绿蒲白芷隐渔舟眼前景物供吟赏遥睇沂曹未解忧
　　接京报知得雨
　　当春例盼雨艰致一犁逢今嵗来巡兖欣闻十日重【先是曽奏得雪一次】岂其如避我何以慰兹农傍晚油云布翘瞻意不悰
　　夜雨
　　夜雨霏霏作复休无眠欹枕听更筹晓来土未盈寸那觉心舒祗益愁
　　恭依
　　皇祖趵突泉诗韵
　　穹碑瞻
　　圣藻古寺驻春旂即景清明日湔裠大小玑波心翻雪练石齿漾苔衣对此蠲尘虑从添逸兴飞
　　清明即景
　　令日湖山分外嘉百花洲上正蒸霞春光大地公鱼鸟翠色两峯罨鹊华杏酪几匙翻雪色纸鸢数队御风斜清明岂是客中度四海为家到处家
　　再题趵突泉
　　济南城南古观里别开仙境非尘市致我清跸两度临却为突泉三窦美喷珠屑玉各澜翻孕鲁育齐相鼎峙滙为圆池才数畆放泺达江从此始朱栏匼匝接穹楼祀者何仙钟吕子曲廊蜿蜒壁勒字题咏谁能分姓氏过桥书室恰三楹砚净瓯香铺左纸拈咏名泉亦已多氿兹实可称观止曽闻地灵古所云屯膏殄亨恐非理拟唤天龙醒痴眠今宵一洒功徳水【是日至此拈香祈雨故云】
　　车驾自济城回跸
　　初识济城好波明山翠攅竒观才约畧春色未防珊野鸟啼朝日邨花艶去鞍不教逰兴尽警跸命回銮济南贡生张廷琞之孙永清才五嵗能背诵乐善堂全集试之果然且识文义解平仄亦一竒也其祖携以来谒因成是诗
　　七嵗神童传李泌于今转觉两年迟松称晩秀终为贵桐解先荣亦自竒道左趋跄浑特达车前奏对式威仪张家古有郎中例克继芳踪舍汝谁
　　闻河南得雨
　　齐豫风畧同皆赖三月雨前朝甘泽霏未霑盈寸土对此灾余民安救沟壑苦于我心慼慼当食不能举忽接方伯奏豫省春霖溥益麦可种禾东郊乐农父云是宸诚格泰岳昭其祜心实愧此言非漫为谦语畧近而佑逺神岂有偏与
　　襍咏四首示东省廵抚及诸臣
　　救荒无善政旧闻今见之尧舜岂非圣然犹病博施帑粟纵不惜承宣繋有司巧者矜才智拙者无能为更或图息偃体察致漏遗复有尢甚者尅民饱其私罹法徒自戕于民终无禆为告方伯臣读予襍咏诗
　　襍咏非咏物切切念民艰反躬先自责调幕无能焉嗟此齐鲁民被歉已连年富者日以贫贫者更磬悬计口纵授食日月乃苟延任防有常经为之在得权设任贫室索富家难尽全一言以蔽之赐丰端赖天
　　赖天佑此方延颈长仰企其如格无术忸怩慙靡已京畿及豫吴春霖均霑被而胡肤寸合偏遗在尺咫芃芃陇中麦弥望盈千里十日虽可迟一犁亟其俟絮云才作势颠风继以起踌躇増百忧邂逅亲见此
　　亲见悉民瘼更切饥溺心流者虽比比居者仍林林无怪谷踊贵糠粃登釜鬵转徙难坐视遮留应酌斟资送生兾幸更患胥役侵凡尔守土吏孰无牧民任【叶】体予如伤懐尽尔一念忱补救各勉殚雨露天难谌
　　膳榆饼
　　榆荚过清明圆钱绿云色汤官供节物五熟蒸如式翠拟春蚕茧薄似秋蝉翼可口纵甘滑因心生怆恻此邦民洊饥沟壑多匍匐草根尚充腹是物应难得恵鲜纵不能忍更夺其食
　　平原览古
　　鬲津河畔此严城揽结踟蹰论古情下士谦恭传赵胜王臣节义独真卿髙台吴望陆机筑荒甸齐军韩信营红雨绿云春烂漫一犁犹自待深畊
