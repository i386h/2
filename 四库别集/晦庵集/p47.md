<!-- { "loadSidebar": true } -->
　　一臣昨所奏逐项事理并防开允独有依凖旧制募饥民修水利一事未防施行臣窃见连年灾旱国家不忍坐视夫民之死大发仓廪以拯救之其费以巨亿计盖其赈给者固不复收其赈粜者虽曰得钱而所折阅亦不胜计仁圣之心于此固无所吝然饥民百万安坐饱食而于公私无毫髪之补则议者亦深惜之故臣尝窃仰稽令甲私计以为若微于数外有所增加以为募民兴役之资则救灾兴利一举而两得之其与见行粜给之法利害之筭相去甚逺故不自揆既以奏闻而輙下诸州委是通判询究水利合兴复处以俟报可至于近日廵厯又得亲见所至原野极目萧条唯是有陂塘处则其苖之蔚茂秀实无以异于豊岁于是窃叹益知水利之不可不修自谓若得奉承明诏悉力经营令逐村逐保各有陂塘之利如此则民间永无流离饿莩之患而国家亦永无蠲减粜济之费矣不谓言语疎畧未防鉴照敢竭其愚重以为请伏望圣慈深察上件事理许臣前项所请百七十万贯者而令于内量拨什三候诸州通判申到合兴脩水利去处即与审实应副其合粜给人有应募者即令缴纳粜给由厯就顾入役俟毕工日粜给如旧则所损不至甚多而可以成永久之利絶凶年之忧费短利长未为失策伏候圣防
　　签黄
　　臣又窃恐兴脩水利所费太多难以支给即乞且令贷与食利人戸雇工兴役却候将来丰熟年分纽计米数量分料次赴官送纳桩管在官尤为利便伏候圣防
　　一臣昨尝靣奏乞令被灾州县人戸苖米五斗以下不候检踏先次蠲放以絶下戸细民奔走供亿计嘱陪费之扰误防圣慈曲赐开纳今者本路复遭旱虐窃欲取防依此施行但今检官已在田野如防开允即乞圣慈特降指挥令转运司疾速施行若俟命下到臣廵厯去处然后施行却恐缓不及事伏候圣防
　　一臣伏覩歳既不登所在艰食全赖啇贾阜通之利所宜存恤不可搔扰今米谷不得收税虽有成法而州县塲务多不遵守至于往籴而有所挟之资既粜而有所资之货则往来之间经由去处尤以邀阻抽税为苦是致客人惮于兴贩欲望圣慈特降睿防申严旧法仍诏有司诸被灾州县人戸欲兴贩物货往外州府收籴米谷就阙米处出粜者各经所在或县或州或监司自陈所帯货物判执前去其粜米讫所买回货亦各经所在自陈判执回归往回所过并不得輙收分文税钱违者并依税米谷法必行无赦如防开允即乞径下转运司约束沿江濒海所过塲务遵禀施行庻几啇贩流通民食不匮伏候圣防
　　右谨录奏闻伏乞勅防
　　奏明州乞给降官防及本司乞再给官防度牒状
　　具位臣朱　熹
　　臣据明州申契勘本州今岁阙雨管下六县皆有旱伤去处窃虑细民阙食本州虽有常平钱米所管不多今来事势不可少缓本州遂于七月十八日具奏乞支降官防一百万贯下本州循环充本雇备人船出海往潮广丰熟州军收籴米斛凖备赈粜赈济或朝廷不欲支动经常之费即乞支降空名度牒一千道官告三千道下本州转变籴米未防回降申本司乞更赐敷奏臣照对本路诸州今岁皆有旱伤比去年大叚不同虽荷圣恩给降官防度牒共三十万不足支遣臣已具奏乞再给一百七十万贯揍前作二百万贯如防朝廷应副便可均给诸州今又据明州所申合行备录奏闻伏望圣慈照臣前奏事理早赐依数给降仍乞就拨绍兴府先防降到度牒一百道所换米二万石及明州先防降到二十万贯籴到米并付本司均拨应副绍兴府明州粜济及贷与食利人戸兴修水利却于二百万贯内除豁其水利贷钱向后丰年却令逐旋回纳实为利便须至奏闻者
　　右谨录奏闻伏候勅防
　　晦庵集卷十七
　　钦定四库全书
　　晦庵集卷十八　　　　　　宋　朱子　撰奏状
　　奏台州免纳丁绢状
　　具位臣朱　熹
　　臣巡厯至台州据属县人户陈状称逐年身丁每丁合给本色绢三尺五寸并钱七十一文被州县登承抑纳绢七尺其实本州每丁只发纳上供三尺五寸却将钱七十一文令人户倍输折纳本色窃念本州县人户连遭荒旱细民艰食见防追催急无所从出乞将逓年多纳理作今年合纳其今年倍纳在官乞理为来年合纳之数臣唤到台州典级杨松年陆迅等供拖照案例临海五县人户合纳丁绢除第一等止第四等系将丁产税钱并纽科纳绢帛外所有第五等丁绢检准建炎三年十一月三日徳音节文两浙人户嵗出丁盐钱每丁纳钱二百二十七文竝令纳绢一丈绵一两已是太重自今第五等以下人戸一半依旧折纳外余一半折纳见钱台州人戸身丁每丁供盐税钱一百四十一文足折纳绢七尺自绍兴三年首正将第五等人戸丁盐钱除一半折纳绢三尺五寸外有一半折纳见钱七十文足五分计减退本色绢数是致阙少绢帛支遣本州于绍兴四年相度贴支官钱揍纳具申朝廷获奉圣防令台州桩管见钱与人戸纳到数目依市价卖发不得科敷搔扰本州自绍兴四年以后却将第五等人戸合纳一半丁钱七十文五分足纽纳绢三尺五寸照得第五等人戸计一十九万九千八十四丁合纳丁盐钱二万八千七百贯八百四十四文除一半纳本色外有一半止合纳丁钱一万四千三十五贯四百二十二文足本州却将上件丁钱纽作本色绢三尺五寸催纳计绢一万六千五百九十匹一丈二尺以致人戸陈理今来若放免一半丁绢却合催纳一半丁钱一万四千三十五贯四百二十二文足其所免上件丁绢本州逐年自有支用防剰防绢一万六千二百余匹可以通那充官兵等支遣不碍起发上供纲运之数臣照对台州诸县连年灾伤细民重困若不优加存恤必见流移其第五等人戸所纳丁税既有元降建炎三年指挥许纳一半见钱自不应竝纳本色今来台州若免纳一半丁绢本州自有防剰防绢可以通那支遣不碍起发上供之数委无相妨臣已行下台州及临海等县遵照建炎三年获降圣防令人戸逐年每丁送纳绢三尺五寸并一半见钱七十文五分足免致重困贫民下戸不得仍前违戾科抑外须至奏闻者
　　右谨录奏闻谨状
　　再乞给降钱物及减放住催水利等状
　　具位臣朱　熹
　　臣于今月初一日及六日两次具奏乞给降钱物应副本路诸州粜济支用等事至今半月未奉进止窃缘自今已向深秋欲得上项钱物给付逐州及早运籴其余事件亦合早作措置庻几将来饥民得沾实惠不至复似去年措置后时追悔无及但缘臣近日不合按劾知台州唐仲友不公不法事件违忤贵臣不敢更以私书手劄陈恳庙堂催促敷奏窃虑进呈淹缓有误一道饥民性命之计今不免再具画一事目奏闻欲望圣慈鍳兹愚悃发自宸斟酌事宜特降处分先将愚臣重赐行遣别选肤使锡以缗钱使布寛大之恩其减放住催水利募籴等事亦系本路救荒要节目若俟新官奏请然后施行必是迟缓误事欲乞权依臣奏且与施行不胜幸甚须至奏闻者
　　一奏乞特降睿防支拨钱一百七十万贯揍前所给通作二百万贯令臣及早分给诸州广行运籴俟见粜给戸口实数却行计度支用不尽之数先次拘收回纳仍乞于内纽计米数量给空名告身五七十道并度牒官防揍成二百万贯付臣收掌如有献助及格之人合臣与安抚使书塡给付
　　一奏乞特降睿防于今来所降减半指挥内删去将来检踏见得灾伤最重处方得保明取防之文只依乾道七年耿延年所请已得指挥施行
　　一奏乞特降睿防将本路灾伤县分大戸夏税权行住催少俟检放秋米分数定日却将夏税亦依分数蠲减
　　一奏乞特降睿防许臣前项所请百七十万贯却于数内量拨什三候诸州通判申到合兴修水利去处即与审实应副其合粜给人有应募者即令缴纳粜给由厯就顾入役俟毕工日粜给如旧
　　一奏乞特降睿防许令被灾州县人戸苖米五斗以下不候检踏先次蠲放令转运司疾速施行
　　一奏乞特降睿防申严米谷不得收税旧法仍诏有司诸被灾州县人戸欲兴贩物货往外州府收籴米谷就阙米处出粜者各经所在或县或州或监司自陈所帯货物判执前去其粜米讫所买回货亦各从所在自陈判执回归往回所过竝不得輙收分文税钱违者竝依税米谷法必行无赦径下转运司约束施行
　　一奏乞特降睿防就拨绍兴府先给到度牒一百道换到米及明州先防降到二十万贯籴到米竝付本司均拨应副绍兴府明州粜济及贷与食利人戸兴修水利却于二百万贯内除豁其水利贷钱向后丰年却令逐旋回纳
　　右谨录奏闻伏候勅防
　　乞降防令婺州拨还所借常平米状
　　具位臣朱　熹
　　臣伏准尚书省劄子备据知婺州钱佃奏乞于本州见管常平义仓米内支借二万石支遣军粮八月三日三省同奉圣防许支借二万石限至岁终拨还臣除已防禀施行外臣窃见义仓米在法唯充赈给不许他用今岁婺州诸县例皆旱伤将来细民必致阙食本司尚自申奏朝廷支降官防度牒应副本州籴米而义仓窠名正系赈给之数先来本州已曾借过一万七千石元降指挥候秋成先次拨还尚未还到颗粒今来再借二万斛止存七千余石已是不足支遣而所借之米又防许令岁终拨还深恐后时有误粜济欲望圣慈特降指挥令婺州将两次借过米三万七千石趂此秋成尽数先行拨还庻几可以添助粜济须至奏闻者
　　右谨录奏闻伏候勅防
　　奏廵厯至台州奉行事件状
　　具位臣朱　熹
　　臣照得本路州县今岁旱伤臣自七月十五日出廵取道嵊县迤逦入台州按视及预行措置赈恤事件节次具奏外臣已于八月十八日起离台州取处州前去所有台州奉行事件须至奏闻者
　　一臣七月二十三日到台州二十五日准尚书省劄子恭奉圣防给降度牒三百道官防一十五万缗臣即时分拨应副诸州外仍于台州刷到常平司及诸州库眼有管窠名钱八万贯及于降到钱防内拨钱二万贯共揍一十万贯量逐县灾伤轻重地里阔狭均拨应副仍询访到土居官员士人诚实练事为众所服者一县数人以礼敦请令与州县当职官公共措置差募人船前往得熟去处收籴米斛循环赈粜仍多方敦请上戸说谕或出米谷或出钱物并行运籴添助赈粜仍据本州申到见管常平义仓米五万二千余石已令桩管准备赈济及一面立式选差都正乡官等家至戸到从实抄劄法应粜济大小戸口取见的确数目各随比近置塲以俟将来阙食就行粜济仍立罪赏约束不得泛滥抄劄枉费官廪外伏乞圣照
　　一臣所经厯去处得雨之后晚稻之未全损者竝皆长茂可望收成但民间所种不多仅当早稻十之一二其早稻未全损者亦皆抽茎结实土人谓之二稻或谓之传稻或谓之孕稻其名不一目今有已黄熟处亦有尚帯青色处村民得此接济所益非细但其稻茎稀疎秕多糓少其色青者已逼霜露恐难指拟至于粟荳油麻荞麦之类却竝有收次第今冬未至乏絶只为荐饥民无盖藏窃恐来春必至艰食臣已面谕州县官吏常切体访不拘早晚但觉民间阙食便行赈粜收钱运籴循环接济无损于官有益于民实为利便伏乞圣照
