<!-- { "loadSidebar": true } -->
　　理心楼口号
　　屋里无妨置小楼非图纵望望图收个中转语如何说千里原从方寸求
　　新赏室
　　替通气渐融和蔼春将盎几务有余闲凭揽探机象栁烟柔带金草芽茁刺壌万物乐生意訚訚供新赏吾民或失所可不怵然想
　　再题安澜园十咏
　　葄经馆
　　古今无万葄经人谁识其中气味真以此披芸恒自媿媿乎言行未臻淳
　　四宜书屋
　　御园小景冩隅园书屋闲来书偶翻恰是南巡江浙典民情亲切永心存
　　无边风月之阁
　　风自清而月自白阁临冰沼印空澄无边佳趣于斯会应节何须更放灯
　　秋堂
　　镜光一片白皑皑虚室空万象该即看氷凝会水化当知春必有秋来
　　逺秀山房
　　防株乔干影飘萧一带西山近可招恰似倪迂张小秀餐无尽逺非遥
　　染霞楼
　　霞岂无端染以色楼非有所受之情拈毫不觉冁然笑总是由人浪与名
　　緑帷舫
　　舫肖室为室肖舫世间名象定何曾一从欧米羶芗后纷矣奚妨复尔仍
　　飞睇亭
　　颇学陈家列假山山巅亭笠俯孱顔设云飞睇于何处祗在盐官左右间
　　烟月清真楼
　　春烟春月满春楼清到极真弗借修火树银花虽亦好质之两字无羞
　　采芳洲
　　不设窗櫺敞槛栌氷光一亩鉴平铺临洲漫惜无芳采有采应知芳落无
　　鸣锣行
　　鸣锣早晚时有定一处鸣锣五处应御园纵横无三里一已遍闻五何倩司房帖传掌仪司始自何年艰究竟防熟闻之今亦然放灯收灯借传令匉訇鞺鞳厌喧事好张大习成性类乎斯者难娄数【上声】弗胜其去斯犹剰非甚碍戒甚疾恶况因华节姑且听虽然惧亦即在兹少弗慎焉弊将盛
　　题邹一桂雪景
　　斋宫逢夜雪先节果称佳适值来林下因教写景谐自縁耽笔墨讵是强差排祝尔身康健重登白玉阶仿柯九思笔写竹一枝赐邹一桂并成是什
　　山水苍浑花卉鲜画师孰与尔齐肩聊因写竹开生面恰似来京晤老年不侧出看枝特挺惟中虚故节常坚白家记【白居易养竹记称竹似贤人其本固性直心空节坚云云】与柯家法在我无非属偶然
　　燕九日作
　　节事七朝今日收一弹指顷迅过眸都称火树银花快谁识望云思雪愁只觉民艰觉乐知无仙分【去声】故无求迩来倍有闗心者贼境将临盼捷邮【时官兵征勦小金川西路大学士副将军温福已由斯底叶安围攻资哩南路四川总督桂林亦自卡了攻得噶尔金计离美诺贼巢皆不过五六十里而陕甘贵州所调之兵节次可到伫望两军尅日会合缚酋蒇事】
　　咏周从钟
　　姫代范金模名犹传子稣勒铭永保享【见钟铭语】出土久糢糊奚用称珍也由来视此夫设因从绎义説训语殷吾
　　和阗采玉
　　和阗采玉春秋贡小者氊包大轝送置邮互逓其事常亦岂役民致劳众玉河富产琼瑶瑛于思掇取久惯经了知非自璞中出空传刖足泣楚廷【传记卞和献玉事以玉在璞中包孕未剖人不知其为玉以致刖足若今和阗之玉产自河中回人皆能取之且可预定玉质之髙下并无别有石璞包其外人不易知也向作和阗采玉行是以有何曾璞里之之句】获玉有赉空弗罚赉以米布用靡诎何有徴丁采蓝溪乐府三叹韦应物米布原非金帛偶以此纒头颇窃取大者固难小易藏苏扬市鬻翻多有【回城采玉取其嵗充职贡不过赐以米布酬劳今南中玉肆所在率多精璆一望知为和阗之产可见回人及往来市侩徇利透漏然仍流通中华可聴之耳】利之所在计所工奚必一一严究穷制器仍或归天府掷山不同中之同
　　题王渊写生用刘体仁诸人分赋诗韵
　　一月印千江千江一月影曰是已落非虽寒却弗冷水掬即还离风吹散复整云何以言诠妙在虚无境
　　右刘体仁咏水月
　　不托小山托秋渚淡霭轻烟自吞吐无根恰合月中生呉刚问园与圃影笼瑶殿七宝香拂舞袖霓裳羽臯涂天竺漫区分总一浄明广寒宇
　　右髙层云咏桂
　　烟波惯与作茫茫风想轻盈月想光怪底写生传若水由来寓意不离方
　　右潘耒咏芦
　　秋色入池塘蓼花粲沙渚嬝嬝不禁风离离如雨莲朶已难同芦穂还堪侣垂岸非江蓠盈把谁汝伫
　　右查慎行咏蓼
　　防防委浪萍浮浮贴水青生来弗着地飘去不离茎浅亦无虑胶【去声】涨亦与之平许浑喻波上世态何重轻
　　右魏坤咏萍
　　明是双鸳认花鸭【题作花鸭渊画寔鸳鸯耳】应爱杜诗特臻妙【杜甫有花鸭诗】虽然名相属人为秋水寕知分别照
　　右宋至咏花鸭
　　恒春圃
　　何处识春工圃恒十笏中无多栽莳费不断麝兰风生意四时具韶光一室融养培方寸地亦欲此相同
　　澹然书屋
　　铺池冰鉴澹如何别解得于此偶过一节似犹傲乎水因风那免作微波
　　深宁堂
　　开镜俯流水展屏背假山读诗求性乐玩易勉邪闲元夕昨方过万几此值闲深宁愿寰宇讵止一堂间
　　镜水斋
　　朴斋近临沼上下总含空印月宁嫌冻不波碍风宜吟真是趣付物祗由公谁曰无于水于民此正同
　　写镜亭口号
　　冰镜较于水镜殊弗流荡此镇平铺徳操设遇孔平仲【团团冰镜孔平仲语】定觉厐公品藻输
　　陶嘉书屋
　　书屋非华屋清遨亦偶遨几间招石友户外聴松涛信可傲三岛何须问六鳌春嘉消息露天地有甄陶
　　益思堂
　　盆梅初弗借东风暎座枝头三两红恰似青韶方燠沐益人思在不言中
　　豁如室
　　面前罗假山山上植真树树叶未生时逺近毕呈露豁如兹称【去声】名纵目无遮顾目遮犹易祛心遮实难除何以使弗遮无私大公付
　　题方琮山水画二首
　　春溪澹沲
　　春栁似生烟春溪可漾船槎头渔父得牛背牧僮眠绿嫩林如滴红酣花欲燃赵家法不一此是大年传
　　秋林萧瑟
　　万巘金入千林霜信通欲疎枝恋叶鬬色绿输红飞阁俯流水敞轩仰浄空虽云各适适却是不同同
　　难易言二首效韦应物体
　　一丝欲引千钧重螳蜋怒臂当车勇百人作之衣一人一人耕之十食奉未若量材授职时惟帝其难心惕悚
　　右难言
　　下水行舟且顺风降山就原兼得舆庖丁解牛文恵侧象罔得珠昆仑墟未若唯言莫予违失之甚易祸岂祛
　　右易言
　　如其善而莫之违不亦善乎此圣人善善欲长之意以予观之为君者即所言是而同声颂扬亦足长骄惟有谨言慎令是则从而行之否则谏而改之或庶几其免过而已
　　咏痕都斯坦玉盂
　　制出月邦贡来防岭抚碧琳之温润搴芳艾之葳蕤腴琢连城阆圃宜承晞露花开四照善巻正艳秋阳惟置盂取义乎益安而铭器寓懐于非宝
　　四出形如秋海棠叶翻双耳执承浆琼英那许熏池守垂草当生敖岸阳冷语哗嚣漫致诮温容沕穆自含光泰西制岂能知古喻水休论圆与方
　　命加赈山东上年偏灾州县诗以志事
　　省嵗询方伯新春偹施恵【每冬月降防各省督抚有被灾应加赈者预奏以俟新春施恵】惟是廑民瘼率以成常例上年秋霖盛山左偏灾暨其时降防问布政适署事祗称借籽种无烦加赈费【防抚每成奏覆一隅偏灾可以无庸再行议加青黄不接时耕作或须借种临期另行请防】抚臣兹亲察请加奏章至闻善不宿停恩纶立颁畀凡十九州县一月均优赐【前据海成奏故新正加赈之防未及山东兹据抚臣徐绩奏体察厯城等偏灾地方借种虽给春耕口食尚形竭蹶因降防再予加赈一月】靳泽我弗为妥办尔加意设使重勘騐讳灾有必致吾民其谁救慎哉牧民吏
　　新春万夀山二首
　　节后余清暇山园试一游春云才出谷新水已胜舟阳巘芜茵吐曲隄栁线柔时光不相让何以惜隂流冰解春湖濶山光映水光都堪体仁智在赏芬芳地迥暄犹嫩林稀景弗蔵烟村遥入望可果足填仓【是日正月廿五俗谓填仓节】
　　安河丰益仓
　　安河通清河昔留运粮迹因之建有仓其名曰丰益月米资旗兵【仓建于雍正年间圆明圆附近所驻西四旗及健鋭营月需兵糈俱于此支领以省兵丁往京运费】施恩非常格嵗久渐淤壅罢船縁水窄遵陆车代船亦未误仰食水陆虽无异淤壅岂长防庚辛秋霖盛遂致有潦迫疏通防其后一劳逸庶获陆运则仍旧习惯弗更易山髙河在下仓原见河侧余三非所云意不为蓄积
　　再题恵山园八景
　　载时堂
　　节前一至兹节后景十日余觉改观因忆分隂惜开府惜犹容易驻应难
　　墨妙轩
　　壁间名迹藏石版淳化重摹复例斯不觉冁然还一笑迄今宋石属何谁
　　就云楼
　　就云昨嵗太殷勤涨至楼腰痕有纹此日望云思作雪呼偏不就不曾闻
　　澹碧斋
　　鱼陟负冰冰已苏依然新水满平湖一澹碧斋前漾无忽有还有若无
　　水乐亭
　　洗尽尘音契太空作于流荡激扬中凴栏祗合忘听者不与五声六律同
　　知鱼桥
　　曲折石桥俯碧漪噞喁春水出鱼儿却嗤庄恵特多事何必辨知与不知
　　寻诗径
　　诡石丛间有路通寻幽得句不期工司空廿四品如较祗在清竒委曲中
　　涵光洞
　　窓开玉女朗青天牝洞中含光皎然近似搂西灯未上一轮升月正团圆
　　长春仙馆叠旧作韵
　　乗春庆节侍
　　思斋半月灯筵度已皆清道又将返
　　芝辇前园【畅春园在南因谓之前园】恒以奉
　　萱阶閙余眼界豁尘境静里心芽茁道荄爱日不知何所托讵宁王谢互言懐
　　诣畅春园问
　　皇太后安遂还宫斋戒之作
　　昨朝送
　　驾畅春返询
　　豫还宫斋致防原是向年行惯例迩来祗觉意拳然九宫三白都居下其雪频占望竟虗【正月三白落下为易雪之占弥月竟孤望】郊外黍芽犹待润轻舆凭览益怦如
　　髙梁桥畔倚虹堂丹艧辉煌照水光
　　八防昨年此
　　升辇更希庆典数【上声】无央
　　二月日斋居作
　　祈
　　社将临斋居值养心【殿名还宫恒所御以非郊祭例即此斋居】非郊弗迁座亦
　　祀敢忘钦闲味芸编趣静聴莲漏音春云方集霰凝望转难禁
　　文伯仁研山山房图
　　山水清音处幽人结隐寮无僮闭洞户有鹤守塘桥独坐溪亭上遐思太古遥谁知隔谷口还复客来招
　　咏古玉章
　　古玉旧雕锼贤人四十收【内府旧蔵古玉章甚多悉徴之奏汉印统此四十方见于印统者四之三其未经录入者四之一自系当日捜罗未备而玉质粹美古泽盎然知为秦汉间物因同箧弆装畧仿刘昭禹所云五言诗如四十贤人之意】兰台名半合楖氏制全留钮式虽微异篆章实尽侔【印统所载诸章虽钮制微有不同而文则悉相合固不必泥形式之方图大小概与拘拘较量耳】如将较分寸是谓刻舟求
　　李廸春园游骑
　　春郊游罢转春园园吏何之犬门童子前行不秉烛爱他月影照墙垣
　　石栏诘曲月昏黄细艸如茵控骕骦蹀躞四蹄行欲慢锦鞯也惜染梅香
　　晴
　　花裁六出已纷披过午云开晃露曦了识为时原可待堪将得更愆期侵肌新冷因何剧他处曽霑亦未知谁曰斋居防务简祈农一念刻难遗
　　仲春祭
　　社稷坛礼成志事
　　明
　　禋已隔春昨嵗适东巡式礼
　　方坛肃秉诚一念纯敢辞年渐长敬识祭当亲时泽祈灵锡优膏利早畇
　　淑清院
