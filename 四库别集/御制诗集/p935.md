<!-- { "loadSidebar": true } -->
　　麦收已报九分余【今夏各省麦收多至八分有余惟陜西奏获九分以上】兹获秋禾略逊初【兹又据奏该省秋禾约收十分者咸寜等十防州县九分有余者五郎等七防州县九分者髙陵等十四州县八分有余者汧阳等十七防县八分者咸阳等十三州县七分有余者耀州等八州县统计六十九防州县秋禾约收八分有余其沿邉之延安榆林绥德三府州属节稍迟俟报齐后归入实收分数题报等语该省秋成虽较麦收稍减而已在八分以上亦属中丰矣】亦自中丰民足食更无小歉俗安居屡绥西望诚欣彼【陕西连嵗夏秋收成俱在八九分以上洵堪欣慰】满损一心为【去声】惕予富教此时言岂易不忘栁氏郭驼书
　　即事
　　阅武因行赏【自立健鋭营扵此毎年来香山亲阅各兵技艺分别赏赉既示奨励亦资旗人生计耳】逰山偶答题【是日便中遂至寳谛寳相各寺拈香并诣香林室小憩】逰非骋耳目阅乃试髙低可忘【去声】百年备惟殷一敬跻黄绫本欲满简用五言提【往年驻此所至率有留题兹因黄绫本将满所至处未题者多意在简吟也】题旿香山九老图仍用白居易诗韵
　　分班各具九之数两次命逰白者须【辛巳辛夘两年俱以恭逢　　圣母七旬八旬大庆因命举九老之防诸王与在朝文臣为一班武臣为一班致仕者别为一班各得九人令逰香山以副嘉名并冀嗣后十年一举永兹盛典】再已幸观三絶望【辛丑年欲三举此防而已不可得追维往事曷禁怅懐】丑惟识怅戌寜娱【今嵗朝臣以予八旬万夀欲请仍举此典予以丑嵗既不获遂愿而今岂忍以自娱且诸臣中亦罕有年长扵予者是以未允所谓】重儓弗忍宴而乐置去又嫌疎且麤祗以闹余聊一至尚仍强在未资扶欲因静虑省诸咏却抚宗臣旧所图【图即贮此香山静宜园】那更白家较伯仲大都佳话不如无
　　来青轩小憩
　　薄寒虽值九月半嫩暖犹余千嶂青本拟罢吟既来矣眀窓小憩写心经【昔年　　皇祖毎逢朔望日必书心经一通予自四十年起敬依此例今日值望明染翰遂以成章】
　　香山回跸至静眀园再叠戊申诗韵
　　去年过此夏之四今嵗临斯秋以三厯厯景光一瞬瞥忽怱来往七言谙将盈诗本吟宜简已熟画峰逰漫耽曰简仍成章十六【往嵗至香山约得诗四五十首今年以诗本将盈意在简吟而驻跸七日尚成十六章结习使然不能自喻也】未忘结习笑诚堪
　　贵州巡抚额勒春奏报通省秋收九分有余诗以志慰
　　山田易致雨亦复不愁霖【黔省在万山中经年多雨而山田易泄亦不畏霖故嵗多报稔】是以多逢稔因之毎慰心【兹据额勒春奏本年各属早晚二稻次第登场所有七十四防州县内十分收成者三十四处九分收成者四十处合计通省秋收实共九分有余较之往嵗更觉丰裕现在新粮入市米价日见平减洵足慰懐】九余则近十昨继更绥今衣食民苗帖寜须称武临【贵州民苗杂处昔常不靖今久安贴苗人且有读书者且嵗屡丰衣食既足夺攘不兴亦无事临之以威武也】
　　赋得玉壶氷【得之字五言八韵覆试选防贡生题】
　　河玉品称美【和阗之玉以取之水者为最贵以受水性其质温润也】玉人壶琢之【玉玉二字不同防在下者寳玉字也防在上者玉工也读为粟齅二音】水氷胥可贮动静却殊施水潋动非寂氷莹静合宜幽人恒喻德诗客毎题词眀逺剏吟际【鲍照白头吟直如朱丝绳清如玉壶氷】昌龄待送时【王昌龄诗洛阳亲友如相问一片氷心在玉壶】身虽吴防寄心乃洛阳驰个里原不离【去声】其他那系思寒光贞质映一体两无为
　　咏双夔璧
　　蒲谷由来周制贻雕防应是后人为却看古质逾千载畧异虞廷足一防
　　四川总督保寜奏报秋收九分有余诗以志慰
　　全蜀年来嵗号收山田易雨易为流【川省亦以多山故雨易而泄亦易常无旱涝之虞】不愁旱亦无虞涝常获夏还有稔秋九近十堪上丰报【兹据保寜奏川省各属收成九分有余者八府五州一防九分者一府二州一防八分有余者一府一防一州八分者一府一州七分有余者一防合计通省秋收共九分有余洵称上稔】民和畨免一餐忧内安外靖衣食足西顾惟深保泰谋
　　孟冬时享
　　太庙礼成述事
　　孟冬朔值立冬辰【是日立冬】时享钦承年八旬不与祭诚如不祭能躬亲吁更能亲
　　祖功
　　宗徳仰太室日丽风和霭小春复此五周当致政卜符愿否倍生寅
　　江苏巡抚福崧奏报秋禾收成八分有余诗以志事
　　江省秋收报后时抚臣易待彚陈迟【前以江苏省未奏秋收分数驰防催讯实因新易抚臣必待各属报齐覆加确核是以不免稽迟耳】虽然合计中稔矣【兹据福崧奏江蘓收成十分者二十一防州县九分以上暨九分者二十九防州县八分以上暨八分者二县七分以上暨七分者十二州县六分有余者三县五分有余者一县不及五分者二县统计通省秋收尚属八分有余可称中稔等语】实以偏灾独念之【该省今嵗秋雨稍多山阳等十数州县内低洼之田多被淹浸较之别属收成自减分数已屡饬地方大吏加意赈卹以纾缱念盖虽属偏灾而贫乏堪怜实不能去诸懐也】隣郡有无纵相济一区贫乏莫教遗因丰者慰因歉慽方寸恒惭鲜定期
　　咏古玉云龙谷璧
　　月圆古璧葆光明作此姬乎刘与嬴虽是施工祛见数略嫌用意巧求生抚无留手之而现【谓云龙】餐祝充肠禾黍盈【谓谷纹】子爵欲询执之者云龙可果未孤名
　　陜甘总督勒保奏报秋禾收成八分有余诗以志慰
　　秋收继夏收胥报八分稠【勒保前奏甘省夏禾收成八分有余兹又据奏秋禾收成分数寜夏甘州二府各九分有余巩昌平凉凉州西寜四府暨秦州阶州肃州安西四直州各八分有余泾州直州八分兰州庆阳二府各七分有余合计通省秋收实在八分有余甘省贫瘠之区夏秋叠获中稔殊深庆慰】中稔既曡获万民庶解忧究为贫瘠处尚慎盖蔵谋三县逢霜早缓征诏降优【又奏兰州府属之皐兰金县靖逺三县秋禾间有被霜之处虽尚不及一隅中之一隅然亦即降防缓征以示轸念邉氓至意】
　　刘度仿李成大寒林
　　森矗乔枝意与寒千林緑尽祗余丹引予诗兴扵何所驻马秋风对木兰
　　湖广总督毕沅报中晚稻收成九分有余诗以志慰
　　早中晚稻幸三登耄念八征庆叶徴【湖北今嵗早稻收成已报九分有余兹中晚二稻复据毕沅奏称收成十分者十州县九分有余者十二州县九分者三十五州县八分有余者七州县八分者四州县合通省共六十八州县统计亦九分有余等语予以夀跻八旬寳镌八徴耄念覩兹一嵗三登丰穰叶庆稽之载籍实亦罕闻】前沴庶几元气复【荆州江陵等州县自前嵗灾沴之后去嵗虽已获中丰而元气尚未必全复今幸得此上稔小民生计庶可渐充】冬麰又见众农兴【毕沅幷奏近日膏雨频霑节过秋社正可及时赶种冬麦民情倍觉恬熈】盖蔵民固自为计教化官当善示恒【楚民好讼故及之】各省丰多报歉少【今嵗各直省奏报夏秋收成分数多在八九分以上幅员辽濶不无偏隅偶歉要亦不及百分之一心殷保泰能不益切凛兢】抚兹泰运益兢兢
　　咏均窰双耳瓶
　　耳双穿组提防便【去声】脩内当时位置宜欲问宣和精物理达聪虞训可曽思
　　江西署巡抚托伦湖南巡抚浦霖各报中晚稻收成九分以上诗以志慰
　　江右湖南鱼米乡有收普足济仓箱幸闻两省递佳信各报三登均上穰【今嵗江西湖南早稻收成俱报九分有余兹当中晚二稻收获之时据托伦浦霖同时奏到仍各九分有余两省疆域毗连均获三登洵称上瑞】拟致民安祈嵗稔无烦吏治自时康丰多歉少频阅奏庆慰益増惕不遑
　　永平天津各报得雪诗以志事
　　昨近同云布瑞霙飞惜无永平章武幸二寸六花铺【直督梁肯堂前诣永平查办赈务中途奏报朝阳县扵十月初九日卢龙丰润等县扵十月二十二三等日各得雪二寸天津盐政穆腾额奏报天津县亦扵二十二日得雪二寸等语】虽匪殷望候亦厪普被濡披章慰兼盼祈嵗总懃吾
　　题廓尔喀贡刀六韵
　　蔵地西隣廓尔喀第巴骩法诉难通【前年廓尔喀侵扰后蔵邉界予即意驻蔵大臣庆林等必有经理不善之处随命巴忠驰往确查实因噶布伦索诺木旺扎勒及第巴桑噶抑勒买卖私加税额不胜苦累及彼欲纳表进贡借申屈抑而庆林等又不为转奏以致酿成事端果不出予所料】因之侵扰冀呈信【其侵扰之意彼亦计及事不可已必别命大臣兴师问罪而彼即可以借此申诉其罪固无可逭其情亦殊可悯】遂与剖申即献忠【予既防得其实即将滋事之第巴桑噶及噶布伦索诺木旺扎勒等均行革退治罪并将庆林等分别降革彼即令大头目十余人来营悔罪并乞归顺投诚昨嵗底遣使进贡扵西苑门外瞻觐倍形恭谨葢屈抑既申而诚悃即献则其始实非有心侵犯可知】不战屈人赖
　　天佑眀刑弼教秉予公【初命鄂辉等带兵追以次收复宗喀济咙聂拉木等处彼已望风逺遁可谓不战而屈人之兵矣迨后愿附编氓又实出扵至诚以向不属之逺域偶尔蠢动转获归心非　　上苍黙佑何以得此然予将滋衅之人明正其罪彼益畏懐兼至输忱向化此亦公足服人之明效也】军营奉表将臣奏京国贡刀使者充【其刀二以番锦为衭襓鐡错龙头一长四尺一长三尺铦锋犀利匣衍既成诗以识之】水断蛟龙薄析兕光连星斗气如虹柔遐戢武吾本意保泰干干念不穷
　　冬至日
　　南郊大祀礼成述事
　　大祀钦承幸八旬三成拾级陟如循长【上声】年人感昊恩笃仰事子防
　　俯育亲昆上樵蒸一元燎和鸣芗呹九钧申礼竣欲退难为退五度其能吁
　　贶频
　　雪【十一月廿一日】
　　入冬尚未雪逺处却频闻【入冬后直山东山西江南浙江陕西安徽等省俱报已得雪泽然总不过二三寸】虽识时堪待亦萦望颇殷问宵云气重拂曙雪英纷飘洒氷花势迷离玉树纹三时落止矣【自夘至已止】二寸积诚云初泽能无谢谢中惜意懃
　　笑题
