<!-- { "loadSidebar": true } -->
　　上本百篇满终于小胜酬【每年诗帙二册册各百篇三春所作即满上册今年上册诗于三月二十八日作汪新马瑀奏报捕夹河洲贼匪浄尽并额勒登保福宁奏报攻克蜈蚣山进逼四方台志事一首适满百篇之数】下函十日置大捷每朝求【首夏今已一旬因盻追贼匪各路官兵大捷喜音心意不纾未尝拈笔今得江苏巡抚费淳此奏稍慰望泽劭农之念因作此诗以冠下册】以此懒摛笔乍斯喜报邮江苏春雨遍八府四州优【费淳具奏自三月以来节据江宁苏州松江常州镇江淮安扬州徐州太仓海州通州海门各属具报或问日解泽频施或连朝雷雨成阵自一二寸至三四寸不等春膏叠沛逺近普霑在田二麦早者现已升浆结穂迟者亦俱次第扬花因往来苏太二属亲见麦陇如云菜豆甚为芃茂询之农民佥称本年春收约计可得十分大田胥可耕种现在未谷价平闾阎欢豫】五谷秧将起十分麦可收那能心不慰露布望仍愁
　　广东巡抚张诚基奏报麦收八分有余署陜西布政使倭什布奏报晴雨得宜麦田兆稔诗以志事
　　早识春膏北省传【今年目正月以后京师旸雨应时直甘肃河南山东山西陜西俱各报得雨曽于三月中旬诗中有北省春膏普之句】独惟望捷信犹延粤郊报麦八分足【广东巡抚张诚基具奏粤东地气较暖二麦成熟甚早现已收割完竣归善连平二州县收成九分有余东莞等三县及南澚地方收成九分保昌连州等二十五州县收成八分有余畨禺罗定等二十一州县收成八分南海等五县收成七分有余兴宁县收成七分通省核计收成八分有余比户盈宁粮价平减】秦界称霖各府全【署陜西布政使倭什布奏陜省上年雨雪频霑所种二麦业已根荄盘固本年二月三月据十二府州属陆续具报先后得雨酣足入土极深亲往察看麦田畅茂条达逐日加增吐穂扬花芃芃莫遏麦秋丰稔已可预期景象安恬民情宁谧】三月渥霑诚足慰连宵未霈略増煎【数日以来隂晴问作昨宵云气甚浓意可得雨晓忽开霁颇未惬望然以今年春泽连绵二月廿九日三月十一日十三日已极深透不可以尺寸计十七日田盘迥跸至御园是日又经得雨迄今已越两旬土脉虽润较之上年春雨实为逺过而上年自三月上旬得雨后直至四月廿二日躬诣　黒龙潭叩祈始得甘霔仍获丰登则今年为时尚早且逢闰节气更迟天气鬰蒸醖酿浓膏早晚可冀渥泽但念切农功先时已殷宵旰亦每嵗常然所不能自解者耳】肯堂虽奏农情忭方寸増忧恐未然【今晨直隶总督梁肯堂奏称三月分各项粮价单核与上月更多递减民食益裕而通省春霖霑足麦田日茂高粱黍稷亦俱长发农情极为欢忭等语余以此奏虽非饰语但不雨二旬有余恐妨农事复令据实详查连奏以纾廑念】
　　夜雨【四月十二日】
　　夜半云浓雷畅鸣驱炎催间【去声】盆倾摐摐真继三春泽【今年春泽普霑于北地最为难觏土膏滋厚大裨发生屡有诗纪之至昨日计隔二旬有余又得此畨甘晨起亲验入土深及四寸正与土脉积润相连此时麦将吐穂禾黍俱已勃发农功美利丰裕或可期以此好雨应时庶兆捷音连至同沐　　昊苍垂佑也】渥渥徐教到晓晴沃颖扬花麦将穂吐芽成榦黍滋耕两愁消得一愁解捷报庶看即日呈
　　清晖阁四景
　　松云楼
　　阁前小院久位置【九洲清晏之西为清晖阁此阁盖康熙年　　皇考建圎明园时所造阁前向有乔松九株斯楼则就清晖阁前小院于乾隆乙酉年新构筑者】补种松云楼亦齐【乾隆二十八年阁前乔松偶遭燬爰命补植新松今补种之松已三十余年高与楼齐矣】丗嵗间曽几拾级笑予此举谓多兮
　　露香斋
　　望雨兼之望捷音幸饶三寸霈恩霖【今春雨泽颇饶前十二日夜复得甘霖入上将及四寸尚未深透耳】唘窗林叶露香满略慰又虞略放心
　　涵徳书屋
　　涵徳由来契涵养沈家疏语有名言【陈书沈炯传载炯表有云王者之徳□及无方矧彼翔沈孰非涵养涵养莫大于徳义包至广】独吾数【上声】典山荘额【避暑山荘有徳斋康熙年间所建予幼时侍奉　　皇祖起居时常瞻仰故昔年题含徳斋诗有书斋额含徳每憩缅
　　尧箴之句】七五嵗思
　　仁祖恩【予蒙　　皇祖恩眷康熙六十一年时子年十二随侍山庄日受　　诲育迄今已七十五载追维曩昔感不能　惟有勅几训政孜孜弗懈以仰副　　鸿慈云尔】
　　茹古堂
　　古帙中函千百秋于言于行惬心求心闲片刻得枕葄至乐无过岂茹柔
　　青龙桥西作【四月二十日】
　　弗雨又将旬日逮【前于十二夜得雨至今日将届一旬】
　　灵泉诣叩致诚防敢辞一再渎之罪【二月初六日曽亲诣　祠祈雨自后春泽频施土膏润沃兹则复当盻雨之时不辞再渎　神听】自责旰宵实有愆川鉴俯临波脉脉塍鳞近接稻芊芊【向年稻田每于谷雨前后播种若雨少水亏之年五月中长发尚未能芃茂今嵗此时未交小满节而新秧出水菁葱一律铺塍畅发斯乃春膏优被水足所致】渥施霶霈资芃茂尚可秋收获稔田【今年春泽甚多而现在晴将十日若即得甘霖续沛与青畴宿润相融则良苖得气滋荣发颖尤征奋达予防叩　灵泉正由念切田功冀得敷天渥泽】
　　诣玉泉山祈雨叠去嵗诗韵
　　今年雨更优去年节况迟逢六月闰【去嵗三月初旬虽得雨逮四月中望泽甚殷至廿二日躬诣　黒龙潭祈祷始得甘霖优渥以致穑事有收今年春雨频霑二月廿九日至三月十三日连得三次透雨入土盈尺十七日田盘回跸至御园是日又经得雨至本月十二日计逾两旬是夜雨作檐溜盆倾晨起亲验入土四寸正与积润相连迄今又隔七日较之去年雨泽实逺过之而今年六月遇闰本月初九日始立夏此时尚未交小满节则气候较迟三农待泽情形未亟更与去年光景不同也】祈雨兹亦孟夏杪衷心急穑事弗憗【予心殷民事每年春夏望切优霖去年玉泉山祈雨诗有云去年祈雨孟夏杪今嵗四月中澣慗盖麦苖既长而大田穑事方兴盻泽正当其候虽今年为时尚早而予先期急穑之念实有不能自释者兹来祈雨仍与往嵗相符】廑农深感三月流隂瞥眼何其迅【今年二月中曽诣此祈雨有诗云亦知地润时犹早我每先忧惯有由自后屡次得雨迄今土润未消而心廑农功仍切先时之虑故诣　祠再叩弗敢辞渎耳】田盘喜遇盈尺佳回至御园韶景儁其时吾意或暂豫然兼望捷愁仍信豫即愁媒过诿谁理应招暵泽为靳
　　灵祠防祷自陈过霈甘润稼祈无损【叶　予于雨旸应候深荷　　昊苍鸿贶从不敢有自满之念然如今春膏泽频施甚惬劭农志愿或有片时暂豫究于心有未安今日躬叩　灵祠祷雨之时并申此意惟冀即邀神佑霔雨应时致获多稼嘉兆】子皇命叩
　　黒龙潭【今日并命子皇帝躬诣　黒龙潭防祷予父子同致恪诚以祈仰格庶得叨　　上天黙佑神降甘霖予父子均沐　　洪施即为天下臣民之福也】父子同诚纾不吝庶几天鉴
　　神宥辜渥霖恩继春膏顺
　　湖广督抚毕沅姜晟奏报雨水调和田功有望诗以志慰
　　平苖通省万民安民地苖田农事欢春夏月胥甘雨足【本日据毕沅姜茂奏湖南自大兵全撤以后民苖俱复业归耕又经降防子赈并给干凤永三防牛具籽种皆已及时耕作本年正二两月春雨优霑土膏沃润至春分节后正当东作方兴农民望泽之际三月二十四二十五及四月初五初七等日甘雨连朝霑被极广各防塘堰充盈分秧莳挿大起田功而三廰内外各寨民苖安土乐业各守区畛极为宁谧】髙低种【去声】总穑功完扬花结穂麦芃秀莳种【上声】分秧稻郁攅蹂躏或经耕晚者节长闰六幸时寛【毕沅又奏湖北省各属禀报入春以来每旬得雨一二次不等襄阳安陆等府属地濵汉水两岸未被贼扰之区居民安堵耕作如常二麦已扬花结穂稻秧亦莳种齐全惟东岸一带贼匪往来奔窜屡被蹂躏之防不免有误春耕现在贼已逃农民陆续归耕各复故业楚省向于谷雨节种艺早稻立夏以后始莳晚木本年闰逢六月此时甫交夏令气尚早俱得大兴穑事播种及时披览之余为之欣慰】
　　题古柑黄玉韘【玉质有黄色者谓之柑黄俗作甘者讹】
　　器非不求旧古玉得柑黄量质堪为韘佩文漫刻章色疑星表瑞规似月标匡射鹄今稀用佽之愧莫遑予今八旬有七非好射之时矣加以望雨望捷心绪不宁玉人以此韘献对之自慙那更借彼执艺之谏哉
　　诣
　　黑龙潭祈雨用去嵗诗韵
　　春季频覃满期弗诣
　　潭【今年二月廿九日雨膏已渥至三月中三次得雨更极深透本月十二日续得宵霖闿泽厐鸿含滋积润穂抽宿麦秧长新禾收成丰稔可期满拟无须祈请乃迩来晴朗已及旬余恐或再迟致暵自惟始念转切难安因此躬叩　灵潭肃致恳勤庶得即邀　神鉴】即斯心类放致暵意诚慙年老步登半【从前诣　潭祈雨于　潭下平地即降舆步登石阶阶凡三成每成约数十级始至　龙神殿逮嵗甲寅年逾八旬宜少节拾级之劳得以専心致敬因乗轻与陟磴至碑亭防仍降舆步升入庙至殿叩祷所升一成石阶只余十数级今年亦如之未敢以年近九襄遽欲图安也】志防叩倍三【向年诣　龙神前行礼例止三叩上羊展中九拜以致恪诚今日仍如其数非敢谓仪节有加庶几责躬思过之悃忱借以昭格神明赐佑耳】　麦收犹可望膏靳再难堪敷锡祈天福霈霶润地谙午霖将二寸吁泽更希甘【今日叨沐神贶午后即降恩霖计及将二寸顾予望泽之心甚殷尚冀苍昊鸿慈　龙神协应渥施甘普被原田俾三农均臻上熟黎庶同享盈宁之福愿望弥切云】
　　山东巡抚伊江阿报雨诗以志事
　　得雨报山东霏甘此际同【伊江阿奏四月初旬至二十日内仅得微雨入土未深当此二麦頴栗秋禾生长之时髙阜及沙田内稍觉微干因敬谨设坛防祷并檄各属一体通行兹据济南泰安等府属报于二十六日隂云四布戌时细雨稠宻至次日子时方止入土二寸有余四野溥遍按是日即予亲诣　黒龙潭祷雨之辰旋跸后甫届午刻仰蒙　神恵赐霈甘霖入土亦将及二寸】霑膏才二寸霈泽欠深充【昨于　黒龙潭祷雨诗有午霖将二寸吁泽更希甘之句盖是日虽经得雨犹未满望泽之愿冀得再邀　神贶渥施霶霈大被农田今东省之雨二寸相同则入土亦未深透可知正期膏泽有加祈沐　　上苍福佑也】麦穂微资饱禾苖那即丰硃批防更望【伊江阿奏是日得雨后二麦借以滋培颗粒更加饱满秋禾谷黍高粱花豆尽皆发生畅茂查本年节稍迟麦收于五月初旬始可陆续登场附省各属收成约有七八分以上因思麦收分数现在虽可约计而大田禾苖初发均需霖雨应时硃批折内虽云欣覧实则望霈之思原未稍释也】益凛切农功
　　江西巡抚台布奏报麦收九分陜西布政使倭什布【陕西巡抚秦承恩因湖北邪教之事辨理军需倭什布驻劄省城所有寻常事件代为陈奏】奏报麦收八分有余诗以志慰
