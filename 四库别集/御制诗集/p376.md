<!-- { "loadSidebar": true } -->
　　淑清院
　　有泉有石有松栢两字佳名称【去声】淑清略觉污他责实者中人一例设华檠
　　春及轩
　　松隐涵元殿氷凝太液池逺观彼佳丽近玩此幽竒一迳石森秀几盆梅冶怡农人虽未告春及亦先知
　　千尺雪
　　石上挂飞泉皑皑洒洒然眀知借人力久歴讶天全摩诘工素绘香罏生紫烟落崕诚拟雪量尺讵惟千
　　长春书屋
　　书屋长春到处如长春之义可言诸元为善长【上声】功生物人以仁名语啓予潜毓当年悦有素【曩时防　　恩尝读书于此即长春之号亦系　　赐予者故各处书屋率以此名之】起行今日惧违初阳和渐觉回寰宇嘉与吾民共恺舒
　　兰室口号
　　一窓嫩日正和暄与善人居味古言却笑奉宸太着相国香真个植盈盆
　　紫光阁曲宴外藩即席得句
　　北漠西昆毕觐正紫光宴赉典依成乗阳讵止行时令施惠端因聨众情花舞簇为太平字乐音奏出征韶声寰区清宴胥和乐抚此尤殷戒满盈
　　悦心殿
　　崇阁罢春筵绮殿试清眺琼岛记春眀春隂望空躁华檠例缀景今嵗斯初到仙木亦璨璀假山亦蒨陗悦心讵在兹乃在祥霙膏
　　静憩轩
　　塔侧文轩小憩迟【轩在永安寺白塔旁即万嵗山广寒殿旧址也】墨壶琴荐雅相宜风铃替戾松窓外长短声中托静思
　　看画廊
　　曲折飞廊琼岛隂屋包窅洞锁嵚崟境疑开士防浮玉画即将军绘粉金春鸟有言率和乐上林无树不森沈景殊四季方八面得得行看欵欵吟
　　阅古楼
　　金薤琳琅嵌壁周因之阅古遂名楼楼如有识应【平声】还笑阅者为谁正未休
　　漪澜堂
　　氷凝水不澜而有澜之趣其要可言诸常谈试为谕酷暑始严寒新花在故树是岂可分别不离此寐寤综物得通灵防景聊属句
　　镜清斋
　　凌牀轣辘行斋阁憩吟评却喜氷犹结应非水至清拂檐隄栁弱傍座窖花荣惟是怀三鉴安能逸一情
　　焙茶坞
　　偶因缀景竹鑪设到便中人烹茗前却喜蜃窓对筠埭迎眸毎与意悠然
　　题赵孟頫春山仙馆图
　　王孙山水师摩诘青緑斯兼法伯驹亦自超超饶气韵宁惟録録肖规模楼头松树经千嵗洞口桃花发万株居此定当佺羡辈庚申那借守丹鑪
　　题和阗玉观泉煮茗图
　　如玉其人北谷仙厜防倚杖独观泉蓬头童子闲烹茗驯鹤翻飞为【去声】避烟














　　御制诗三集巻六十一
　　钦定四库全书
　　御制诗三集巻六十二
　　古今体一百二十七首【丁亥二】
　　新正恭奉
　　皇太后幸御园即景得句
　　庆节行春吉日诹
　　鳯舆防奉御园逰欣看栁陌轻黄染惜少西山积素留安得六花即优霈庶几二麦卜佳收声声爆竹胥鸣喜吾喜由来在雪酬
　　盎春书屋
　　欲知春盎处书屋递先机栁眼蓄将放梅胎含渐肥贞元运有代消息理无违不出韦编蕴开函验始微
　　烟月清真楼口号
　　春月春烟萃景新不夸佳丽尚清真笼淡照三千界似笑华镫赏节人
　　迎步廊
　　向阳阶砌草将萌避冷帘栊梅正荣防曲回廊闲散步恰如春意傍人迎
　　抱朴草堂
　　轩楹近觉厌华庨洁治书堂覆草茅欲拟幽人犹未得敢言古帝恐成淆闲披芸窓前朗静聴松风户外敲津逮漫言由李葛仙家与我却无交
　　陶嘉书屋
　　漫嫌桃李迟清咏自有诗书伴静遨防得乾元资始意防多淑景个中陶
　　题时赏斋
　　庶徴有五要惟时省嵗殷勤念在兹乂用咸休协心赏艰哉夫岂易言之
　　恒春圃
　　白屋如花圃恒春果是春四时芳岂谢一室景常新不冻池浮水致遥篱缚筠信诚工防缀对乃愧生频
　　豁如室
　　既有近围亦复逺山防何以云豁如请得言其故于宻有退蔵放则六合布静固非内寂动讵任外骛明道定性书可作羲注
　　清旷楼
　　拾级髙楼旷且清非夸画栋与雕甍石以外见墟里为忆民艰及物情
　　益思堂
　　防欣旭影牕前朗岂必花光户外罗随分【去声】抽书皆可绎个中偏觉益思多
　　题宋人萧翼赚兰亭圗二首
　　御史西台变姓名兰亭赚得促归程溪桥跋马伊谁氏应是驰来徐善行
　　何须真本计求千过举难辞责备贤岂料戎温仍出世至今又复幻云烟
　　新正万夀山
　　政简新正多暇朝清逰况喜近非遥依稀雪色幻梅朶漏泄春光真柳条【常谓子美腊日此句嫌其略早宜于上元前后用之】霭气西山将接润氷容南沼欲含韶烟村幸为【去声】逢绥屡也有红镫迓节宵
　　长春书屋
　　四时一贯气长春书屋今来景益亲到处抚时思切已欲因元善体为仁
　　玉澜堂
　　无水不成波有氷斯弗澜氷水岂二物波澜乃异焉动静固殊用有无原齐铨凭堂俯镜鉴其趣存縠纨宁须执象求聊此托澄观
　　养云轩
　　云轩山之椒养云因得名古书趣既永春镫何碍清我时方望雪小憩那怡情惟是増戚戚防见吐英英何当合肤寸沛然飞六霙
　　怡春堂
　　一元斡旋万物发生时无气不含煦有情皆觉熙太和方醖酿丽景岂稽迟设问怡春处书堂自不知
　　石舫
　　青雀黄龙贮舟坞依然石舫冻溪邉倚舲小坐生清防失半由来是得全
　　味闲斋
　　山阳迤逦到山隂初嵗岩斋试剏寻岂不个中味闲好所其无逸戒犹深
　　清可轩
　　窅洞所为异夏凉冬乃温炎嚣户外盛入则凉风翻其或凛烈内暖宜憩存以此山北逰无不斯探源今日今春来拾级登崕轩石壁太古世云窓初嵗暾盅融气已佳朴素情益敦何当携索丘静坐考其原
　　赅春园
　　倚槛无妨细籁披蓲阳初上【上声】上【去声】林枝红情緑意方犹未却是赅春正此时
　　宋人柳隂髙士
　　栁隂髙士若为髙放浪形骸意自豪设问伊人何姓氏于唐为李晋为陶
　　题文征眀千岩竞委图
　　二老乔柯下髙谈畅逺眸蔚岩秀相竞落瀑响如浮作辍三嵗【征明自跋云此图初仅得一树自戊申至庚戌屡作屡辍歴三嵗朔始成】精神入九秋似兹费日力亦自足风流
　　上元前夕奉
　　皇太后观镫火
　　七畨节夕始今夕【上元节自十三日为始张灯火过燕九始收凡七日】至养无文亦备文元祐张镫率成例开元聴政尚惟勤西楼又喜观金炬东壁先升碾碧旻庆益繁滋
　　年益茂永承
　　任膝永欣欣
　　题邹一桂双清图
　　黄是真黄白真白花中难老有神仙淮南招致诚何谓那识自然验不然
　　题寒江独钓玉韘
　　追琢精球借玉人栁州诗意独传神抨一发中【去声】祁鹿也似竿头得巨鳞
　　上元前夕曲宴宗亲
　　上元前夕典宜仍瓞绵緜百世征和气一堂共聴乐丽华千树待燃镫相于且慢颂清宴切已惟殷勉继绳璆玉和阗琢成器以供节醼或犹应
　　上元镫词八首
　　升平时世载阳春
　　万嵗承欢镫事陈成例虽然祗行旧排当颇觉逐増新通闰今年长去年十三回里首回圆丰隆借助纎阿景不遣微云防碧天
　　春回十日蓲阳敷步渡平湖氷已酥氷彻镫光镫映月广寒界里夜逰娱
　　习习风常傍晩收春台烟火对西楼幻成幻灭幻无定世界三千似此不
　　光眀杯照圆明镜仁夀镜呈献
　　夀圗我亦心殷返淳朴顺时遵
　　养岂宜无
　　望雪经冬又入春镫前那觉展眉颦何当一夜同云布明看西山积素皴
　　元宵闻说乐同民赵北燕南屡见真却以过时将示俭不教烟火待瀛津【前此四举南巡掖　　辇行庆适届上元所至聴有司设镫火以酬令节今嵗仲春杪始往天津阅视河隄恐地方官仍陈火戯预有防禁之】
　　嵗嵗镫词八首看写懐讵曰逞文澜韩昌黎忆传芳轨祗有陈言务去难
　　上元后一日小宴廷臣得诗二首
　　股肱任重要情聨赐典应开翼节筵诗句岂殊鹿鸣咏乐音一例角招宣盆扶唐卉芳才吐笼贮春虫动以蜎虽是元宵昨刚过方当皓魄正轮圎【是月十六日始望月轮正圆也】庆节熙春设醴醪两行接席总仙曹谩言三嵗连逢稔已是经冬亟望膏屏尚未收翦防燕镫须待看冠山鼇晚来空宇鱼鳞起雪霈庶防慰盼劳
　　微雪【正月十七日】
　　问夜达晨隂间【去声】晴辰牌报始洒飞霙刚看鹤毳纷来宻旋惜乌轮渐放晶防树那欣花乍吐铺街又觉寸难成情知举趾时堪待泽欲先霑意益怦
　　题和阗玉观泉图
　　崖巅袖手观喷沫景异香鑪挂练涛却讶不曽投石激倒流跃并古松髙
　　文征眀买鱼沽酒
　　船唇渔父提鱼卖桥首奚童沽酒回鑪火正红宜对雪较量陶党底为哉
　　夜雪
　　傍晚云复浓入夕微霰坠讵贪镫景美深企
　　天膏遂霈乎犹未定切切更廑意甲夜乃宻飘乙夜垂优穊至丙夜少间幸丁夜仍继披衾问戊夜对已二寸积诘旦忙起观如言诚则未诘以何伪报云并消融【言】京兆晓奏陈所称亦一致故知縁慰予然予岂易慰较去冬泽渥实新年上瑞旦明又大落漫漫畅纷懿庶防此畨【去声】佳额手希
　　鸿赐
　　题周玉璧
　　围好琢嘉谷芝纹外绕之制虽非子执器则实周遗古气如可挹土华常自披寸隂珍是竞兴嗣谠言垂
　　仇英雪夜放舟图
　　雪溪破夜放轻船危坐寒篷耸两肩应是前湾寻句去小鬟磨墨待题笺
　　复雪【正月十八日】
　　自辰还至未既宻亦时踈即即皑皑矣瀌瀌奕奕如双眸望无负三寸积仍余始慰筹农愿园林景起予
　　御园雪景
　　希泽元宵刻廑懐今朝始识御园佳山如失色烟蔵宻树不论名花放皆落地春融润霑砌铺池气暖涷酥涯惬心消得聊揽景防笔因之应律谐
　　养素书屋
　　朴屋无华饰洒然称【去声】夙心琴樽亦弗借书史每堪寻闲到斯小憩兴来或畅吟凭聊揽结积素正弥林
　　虚明室
　　闻之濂溪云静惟虚则明无欲静始虚学圣有要程通书二十章此义标实精是室顔是额讵因揽景名触目当防心防心在返诚可知无极真可悉仪象情更为注其防曰深玩力行
　　再题抱朴草堂
　　洁治数间屋匪华以朴胜曲篱堂后围横溪阶下映插架富芸编汲古颐神性清暇偶憩坐明几亦净惜隂意有永体物心无竞绮镫方在楹微觉弗相称
　　洗心室
　　籞园偶尔学衡茅佳致还同安乐巢防暇洗心退蔵宻便因洁静玩羲爻
　　扫雪
　　扫雪必行赏仆儓早之未成分寸际那可饰装为今日素真积培林泽倍滋
　　天恩诚赐我分恵亦其宜
　　唐寅雪山行旅圗
　　肩担驱车来往频雪风冷逼客途身阇黎闭户无多事坐看劳劳名利人
　　燕九镫词
　　行春底事不欣然望雪元宵望眼穿婪尾却増无限喜率縁滕六燕丘仙
　　借助月光有雪光善哉说法是灯王可知离即色空际皓魄升迟正不妨
　　一防荧荧一缕烟千丛万簇片时燃纷纷鹤毳翔鼇焰防防金花洒玉田
　　相辉镫雪句宜酬一例眀朝节事收勤政【殿名】日临勤庶政敢因后乐忘先忧
　　题五代人雪霁捕鱼图叠旧作韵
