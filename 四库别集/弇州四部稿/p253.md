<!-- { "loadSidebar": true } -->
　　瞿师道
　　侧闻晋典纶綍不废史管当挽复淳古与七制并隆甚至幸也天子方大处分声色无动而又开阁延经生侍青禁明去留之防杜窥觎之萌逺方波臣靡不涤耳奉宣德音况执事居禁近之列者乎某别后八月始抵家得一及送老父镇日酬应寝溲俱夺筋骨不联黾勉复出与成侍御了此段苦事所经由淮以北望清源千余里亡不陆沈者邑之民仅免鱼鼈易子析骸亡但象见又黄河别延浸漫漫成巨洼运河顿长土若平地此喉咽也患已剥肤矣节镇诸公日望迁为一身计则可如天下何弟非与于此者不忍见耳外拙作奉寄如左
　　袁抑之
　　别日抵潞河已二鼓矣逾旦乃发舟水颇驶鸣榔伐鼓前后应答杨栁蒹葭微寒自生隠然江南景也始者自适退而怆焉知已朋侪无复在眼纵复烹鲈湛酤谁行赏此闲中忆记兄白简息而诵之不觉商飚防然而四来也监军新命于役北陲令人然有封狼居胥意丈夫得志要令盾鼻上磨墨奈何龌龊效吴子辈为也出塞歌思勃勃尔稍南暇为兄一扫军中宜慎保霜露此行极大机括智者沈几万勿轻动仆非能知此者于兄效骨肉之爱耳
　　又
　　别后再作书及一诗偿宿逋悉达否望长安片纸不得诸君信忘之也知往返军事良劳苦虽不获着袴裲裆上燕然操如椽笔权竖内消獯鬻逺塞兹行顿若游览矣弟命薄书生懊恼作狱吏不已又令出与屠刽伍黾勉毕役趋故乡恨不并日生来劣志愿从乡里老人酒社中作役不愿作公卿门贵客也时事大异勉树勋猷几微之际愿吾子自防朂之耳
　　又
　　不幸遘祸来即生平号故人相知者往往削迹自引去乃独再辱足下书毋论书已所以慰诫指示靡不肝膈也入与家大人言之即相对泣涕者再矣仆虽已罢官贫不虞槖镒而足下禄入故尚薄胡重推食念我且厚也念足下饷不当受受之以足下高谊愚父子所坐深居闲无地营救间一侍狴犴还輙闭门与老母弱弟吊影叹息青灯荧荧风雨时送出人间世所无忧怖即敎称縁业当不知前生作何状也第王上多竹宫之祈符瑞胪奏窃可希觊首领囘光之烛杳然未期足下所治多赫赫直声在朝称屈载道栖迟紫薇堂中与诸君雅歌浮白不啻上司徒公也岂其食鱼必河之鲂勉旃自爱吴生在属中頴脱否
　　答杨中丞
　　不肖向者强起踯躅三辅间幸与全晋接壤每一望旄麾棨防槎牙于太行白云不胜其注仰而自唯礼数隔絶徽音濶逺不敢轻易輙通其私兹闻移疾乞休方在疑骇乃承手书下问副以厚贶始得从徐駉卿备承起居之详虽玉体少违而竖子逺遁今中外之望属明公一人南阳龙卧恐未便稳也新诗清逺孟襄阳遗韵近亦当伯仲苏门窃意明公之貌当如服气飡霞之人慿虚欲仙不宜作虬髯虎头顾盼也太史公致想于留侯得无类是耶弟荼毒余生十年草茹先事苟白扣蠒角读遗编足以自了而横为造物者所戏两疏莫遂折腰鞅掌兹获量移复拟乞骸而上书者为盗憎委顿而返此行真画蛇添足可叹可叹承见需全稿实未就剞劂有三四种聊以资抵掌冗次不悉所怀统唯台亮
　　翁司马孺防
　　世贞无似尝辱从公寮末而公国士我又辱称公之州民而公覆翼我迨谬起称公之下属吏而公复故人我拜辞之夕握手为欢使苏壤登于华席槎蘖被以春芽伏谒之躯怳若骤贵既幸游公之乡而一水间隔不获登堂仅再遣候尊居起居而已僻处吴兴菰芦中无可通使者秋间一布尺书菲币于族子鸿胪定鼎所不谓其自淮而归竟成洪乔故事及冬而请假襄先穸奔走不遑宁处仰止之怀与日俱积间从邸报见公所上流民图疏为之北向加额老臣惓惓格天之忠不知九阍遂无阻否世贞既强出从事亦欲少防驽钝以报知己而庙堂之上气象乃尔且半残人也安能复仰中贵鼻息已具疏乞休获奉一帚先垄侍老母菽水以送余日于分过矣天下事须大力人负之云霓山斗之望旣属我公自不得下同微末运河国脉当极劳神冀平成在迩宅揆有期尚容嗣贺从子进士一诚行聊附言区区统惟鉴亮春气渐和为道为天下自爱
　　与潘中丞书
　　扁舟顾访东海云霞为贤者增色华琛异味稚子诧传以为希遘至月下浮白啸傲成小祗园一种佳话矣惜囘风不辞无由操豚肩斗酒追饯于吴阊之傍此歉尚邑邑耳舍弟北首送之至晋陵已别令苍头上乞骸之疏幸怜而获请半残之躯尚犹不属人也见传代翁中丞圭之锡舍我公其谁天下事须得天下真才勉旃自爱勿作区区儿女子恋也扇头诗虽叙安期千里之致然尚理前语与公争五湖不当复渎钧览妄谓公虽高牙大纛间菰芦布颿之兴当犹故耳遂不获躬报谢似未能免俗唯高明寛之
　　刘子成
　　别后抵潞河信宿解维水驶岸濶棹歌相发湖海之景便在目前也所惜者不与知已共之耳见赠六章乃是开元作手非吴子辈可拟仆则旣私喜且幸矣因于足下窃效微规古人业鲜两至名成在专不朽之业唯此一举可以自力其他大半由天由人足下少息而跂之便足垂世慎毋令刀笔吏称慕也
　　又
　　往固草次知兄儁才且辱国士之照因以微规代谢亡见罪否仆之南也谓得少憩息山居可以属意昨者抵家仅月许公私顿迫食寝都废又坐期逼星夜走淮南防成侍御十七日役毕使复南不拟作儿子应酬矣譬如释氏断絶种种一切世人谓乐却以为苦必断絶之我旣谓苦安得复乐此耶周岁后可借手见足下狂奴故态重心赏否穷寒北望黯然兴怀想同之矣
　　又
　　辱手敎知抵家复遘西河之戚莅镇已久威信境外为慰苗类犷悍好动难制亦具人性古有三年而克者乃亦有七旬而格者要在足下自择耳仆自昨秋中寒两作游岱幸不见籍辗转之际放下世味一切无与唯念去日卤莽虚负生理乍得余年便拟坚入雪山断臂穴腹无复顾念今而更悠悠故吾可恼可恼足下知公实逝耶造物小儿半道弄人仆亦几落其手公实故縁薄耳顺德守非不大佳直少却世人一段荐牍寥寥政是本色仆梦刀未遂聊复陆沈簿书丰草长林蓄之久矣为老亲方履虎尾不得恝然奈何东南之变不意一至于此三吴无尺寸干土宗党交防大半异物仆亦无羡生者早晩等耳使囘促书甚急据案草率数语殊不诠次风尘之际哲士竹帛愚者碪斧足下勉之
　　又
　　自杯酒燕市时于今二纪余矣待罪楚臬值门下俨然在疚而贞坐所守不能躬束刍之敬寻又逐除目而东悠然之怀彼此托之邮筒而已郧襄之役其不以余孱授之蒲弓苇矢俾卧治焉乃又以隙日畀我果获从事铅椠隃于息黔矣甫拟走一介候门下安而使者乃首之叙睽合之悰导契濶之故且以不佞先二子鸣即文运不百六为媮快夫仆何忍言哉业上书乞骸旦夕待报具区之隂有菟裘在二子诚如公言虽然所谓马则吾马齿已毁矣追唯门下持节淮阳以一白羽扫岛虏若秋叶太阿之锋旣血饱而匣閟之能无啾然鸣也五单于虽面内然时时见恶氛幸善饭自消息即一抚鼙不能舍廉公矣太公不朽之寄焉敢以鄙陋辞苐所着状者吴楚材何如人也而能为于鳞言其鼓唇若防嘘而嗸牙龂龂然于吻间有流味也则诚楚材也虽然窃以为公口授之耳所示顺甫志铭精简有法顺甫不死矣朴如云公且为含其殁者而防其存者此自公厚德亦足为末俗劝其它具别啓中非日专候更布区区
　　复戚都督书
　　某向则闻东南诸名将亡隃公者又防前兵使阳曲王君雅能道公用兵状出纪效新书读之以为县官即早用公何至吴越财赋之地如瓯脱哉而无何伯玉中丞复书来云戚公今韩白也雅欲得足下言足下能无意乎不佞窃亦以倭事起首尾十二年环东南且万里所杀伤以数十万计縻大司农金钱不訾仅得一戚公耳如戚公真能战者以故不自量其愚辄诠次鄙见为序序成而中丞使复来遂授之旣殊自愧悔以下泽之乘輙逞足于晋廐三逐之媪径衒顔于楚庭纵二主怜而不色怖之独不贻阍人笑哉及使啓椷再复公书所以奨予不肖甚勤拳笃至若真有味乎仆言如伯玉指者载览别集诸缙绅大夫纪丰功于金石如瓯如楚如闽凢数十百战则又愧仆叙之未悉也乃公则欿然不自喜精求性命以希太上仆何敢望焉仆何敢望焉夫仆自束发来即知操铅椠之业于今二十五年矣近窃窥公之用兵而稍有悟于文夫文出于法而入于意其精微之极不法而法有意无意乃为妙耳以此印证于公公其许我否漳潮兼阃近格所希公不得不于格外仰报此贼如复平鲸波尽偃南天若濯侯印焉能更刓敬当释耒以俟飞捷南牀萋斐伯玉赖公是在廊庙间不过六月之息第国家无以使劳臣耳事迫则蹻跖生爪翼事定则夷齐垢腻嗟嗟宁独一伯玉哉偶公见示及之不觉忘扪舌矣沈嘉则快士也足备药笼中一物否承损华币珎错种种充庭使我不知所裁又惧劳使者往返勉拜赐极切愧悚外具乃野人食芹之私一诗书扇头愿效高山之仰非足奉酬来美也幸亮而纳之
　　又
　　与公别怳然自失者久之海内故有人如所谓生不愿万户侯者寻用沾沾自喜矣兹时计已登大将坛如公向所云庙堂之上必当大耸动第宫府渐二臧否异同调停智力俱困矣恐无能为九万里扶摇者舍弟业己行殊悔强遣之令后世谓仆爱弟不如其自爱之深也欲作赠公诗为酬应所苦仅成一章书扇头奉上庶几出入怀袖间耳募兵议成执事乗六飞传道吴阊仆尚能操舴艋奉斗酒豚肩相劳也春气初和强飰自爱
　　又
　　春时传闻非一自信以为必无而事类投杼几废寝食后审知其无他固知精忠所格豚鱼为信然亦君相明喆宗社之福也仆疚铩余生甫离禫除诚不敢遽及膏沐以希恩泽而忽有楚补久之乃知当事者似犹以雕虫知我区区行藏动若隔世头发尽改手板犹故且令褦襶触暑峩珂淩风生人之趣都不复有何况作官特恐重得罪于简书聊一染指即图拂衣耳江陵相公诚可谓社稷臣其在翁培植非浅为渠尊公征言固区区所愿执役者所虑班倕之门难为工耳见答两仪七曜语竒絶竒絶第言大非吾任也汪司马经畧以足下当之所条上必十世利当不至作赵营平数遭驳难也谙达闻已逝黄须儿必解组此在探得其情用南北单于縻法而已然无事而饬兵不若无事而庀财财即兵也老书生谈及此顿觉技痒几欲投笔公得无一抚掌乎贶存种种过渥拜嘉多愧不腆杼塾之私唯记室存之
　　答武冈王
　　伏殿下下敎贲及幽忧唯是陨越荒迷之人无所比数不祥姓名輙敢以渎钧重悚息悚息先大夫之有事大藩廿有四载矣殿下见称若新悯防寃酷以命孺子孺子死且不朽拜啓华集怳被雄风小山金楼瞠乎其后复征睿旨有意楚书俾魏余二君子总司其凡仲蔚公瑕淳父嘉则为佐纪纂不唯七泽吐润二岳生色兰台渚宫之间几复闻屈宋唐景辈佩履声矣淳父似终不能强仲蔚虽苦头风简出感知己谊重或可从防长裾一登醴筵也岁暮卒卒垂襄先事不克覼缕统祈钧亮书刻数种附览不宣
　　答西亭中尉
