<!-- { "loadSidebar": true } -->
　　夏谚度休助所重春省耕体贴小民艰尚有待施行譬之一郡内髙下本不平下者被水涝髙者原收成有司细勘灾一定遵章程涝则议蠲赈收则当输征不能为权宜均俾官租停然予为之思总在一郡并左右及前后皆灾那独亨闾里贵任防缓急相通情众窘一必窘催科安可仍降防廿四郡【宛平涿州等二十四州县濒河村庄被灾八分以上业已屡加抚防蠲免并展赈期其中毗连地畆勘不成灾者例不能一体邀恩因思灾地既在八分以上其不成灾村庄虽属有收而左右前后闾里缓急相通事所必有苦照例征输未免拮据因降防缓至本年秋成后征收以纾民力】概待秋后征所以纾民力惟有竭吾诚
　　复阴口号
　　一霑亦复生云易事半倍功有昔谈却此无需重继富希移膏泽到河南
　　游天成寺
　　盘山不到到必来縁是佳兮复静哉一水爱他洗涧落两峯为我擘云开禅松弗改千古色慧草都无半防埃万物天成宁独此金仙趺坐不言该
　　万松寺二首一韵
　　青环紫逻列羣峯石磴盘纡歴几重最是禅枝无拣择如何竺院独归松
　　可是徳云见别峯无须防到较量重金仙一例来不拒座下常看拜赤松
　　青峯寺
　　山阴知复隠青峯线栈萦纡歴几重石不动根云亦起磵虽经夏雪犹封洗心适有千尺瀑尚友无非太古松小坐炷香领浄妙还临法蔵晤盘龙【法蔵寺盘龙松为田盘最古榦】
　　咏法蔵寺盘龙松
　　法蔵盘龙何处寻石墙东畔翠森森腰撑涛泛匉訇响鬛擘云翻惨淡阴阅古依然阅今体在田不屑在天心何当九夏其根坐摆脱尘情独朗吟
　　望云罩寺未至二首一韵
　　招提犹在万峯巅塔影遥瞻一笋然为是云容将作雪且回登眺待他年
　　寺楼曽坐俯层巅纵即重临亦袛然太古以来便有此向人岂复计时年
　　西甘涧
　　回马下髙层涧犹天半凭几间破壊屋一盏灭明镫何不可称寺依然有住僧爱他饶本色弗诩法门兴
　　东甘涧
　　一岭隔西东由来甘涧同普门示变相古殿暎真空谁复罍缾汲斯焉机境融庭松能听法不拟问天童
　　山中雪景
　　游罢春山歇马鞍园门入值雪花攒多人既不苦泥滑素景便宜此重【去声】看
　　园中亦复有崇山缓歩肩舆防嶫间缀树已成银错落入溪还冩玉潺湲
　　凭空剪水结为花姑射孤山定不差解与花朝助寥寂酬予创见待重夸【盘山雪景此次实为创见故近作有田盘遇乃初之句兹再遇之岂山灵有意复征咏乎】
　　贮清书屋
　　万石砟硌因成山山中筑屋石包屋石当屋中不能去屋即包石石即伏苦内若外若主宾难与分防辨炙毂贮来清气欲逼人不移云根云自足
　　受宜居
　　易象曽云虚受人子舆万物备吾身外王内圣无多术宜是山居特示津
　　题邹一桂杏花【是日花朝】
　　漫惜花朝花未发受宜居里见斯枝审看原是春卿画却有香风拂拂吹
　　精神昨才【去声】御园别【邹一桂于上年冬来京叩祝夀月初陛辞南归于御园召见喜其精神尚能如旧】丰采今还盘谷逢孰假孰真孰离合画禅孰解悟南宗
　　花朝作歌
　　田盘几度遇花朝无花有花皆屡遇有花每惜花成尘无花不碍花蔵趣然犹有无中较量未若今朝雪景助万峯都以玉为英千林普放朶惟素乃知天花胜凡花是即维摩説法处
　　延春堂对雪
　　前朝大岭雪迷离到兹渐止实积素已欣创见有是哉万壑千岩景争赴今日游山冒轻云情知欲雪回中路入园乍觉洒霏防憩堂旋益纷布濩竒松俱撑白繖盖乔峯半隠青瑶璐云罩乃在天以外时晦时明时显露山灵喜欲效竒观征我长言此其故个间诗债宿经偿节余斯容可负虽然我更有后言春令发生喜和煦雪大将必酿严寒孚甲纽芽宁不误即景拈辞亦奚要要在勤劳重民务
　　喜晴
　　春雪如春雨虑少弗虑多所以于晴霁惜恒喜鲜哦兹乃吟喜晴况在盘之阿阳光平原融素色高峰罗林表漾霁晖玉笋间【去声】黛螺既不碍农务于焉品画科黄鼎画入神【向题黄鼎羣峯雪霁图有突出气韵全以神包函之句兹以真景拟之其神妙更有摹绘所不□者】斯实超神过
　　题钱维城画帧
　　松湍响雪
　　茅屋临泉上荫松松泉应答谡而淙岂如此日凭轩牖面目真教雪响逢
　　花港春晴
　　田盘沙水率渗漏假借贮之港亦成春令适寒花未放恰思前岁对花晴
　　叠嶂回谿
　　一峰一曲一谿回率有僧庵倚石开蓄矣心中絶佳处当前印证得斯来
　　山深阁静
　　青萦紫抱致幽深岩下为斋溪复临却有板桥相访客无端那便喜跫音
　　霜林初染
　　白露为霜秋晓时染成几叶上枫枝临崖亭子无人坐应待拈吟杜牧之
　　虚亭爽籁
　　逺山一望中深乔木几株秀以森籁满虚亭趣谁防依稀津逮有云林
　　竹梧高馆
　　竹间梧下草堂清筞杖幽人桥上行童子抱琴随后返过溪应为冩松声
　　云屛涧筑
　　侍臣画册石渠富此置山庄伴閟清邂逅题词兴偏逸云屛涧筑证形声
　　再题泉香亭
　　雪泉昨日听晴泉今日对泉流本自一晴雪乃殊态原在人心中喜则觉可爱沦涟暎日辉晶帘隔壁挂个里有真香不得以鼻防
　　晴瀑
　　瀑自万古落那知阴与晴一致而百虑惟是縁情生石帯雪余寒水网曦益晶兹所对又殊喜在宜农耕
　　题董邦逹林峦积素图
　　草堂婉娈黏白壁【图即张此堂中】一脉香光证不遥更暎林峦真积素乍看气韵若相招日烘已自露珠缀风拂还疑氷片飘来住频年缺题句直留空【去声】处待今朝
　　坐千尺雪烹茶作
　　千尺雪原拟议名名实毕竟难相争譬如颠翁临大令真者在前终不成昨于泉上已喜雪今乃泉上更喜晴汲泉便拾松枝煮収雪亦就竹鑪烹泉水终弗如雪水以来天上洁且轻【水以轻者爲上曽制银斗量之详见天下第一泉记】髙下品诚定乎此惜未质之陆羽经
　　留云室戏成口号
　　英英若为【去声】早安排冩栋霑衣蔚满斋却是无心出岫物亦将此地应官差
　　题崔彦辅溪山烟霭再叠前韵
　　一溪春水俯澄空积素千峰照影同淡霭轻烟相映带是虚是实尔能工
　　心镜斋
　　池上轩斋朴以清因之心镜得为名设无心则应无照不有镜斯那有呈何况喻言更千里了当忘物泯诸情一乃具甚深义风自成漪月自明
　　潆文榭
　　潆风练影似流云无色声天迥出羣却笑栢林呉道子强生分别武和文【赵州柏林寺殿锌左右有呉道子画文水武水各一庚午巡幸憩坐曾题诗以记并与扈从禁体联句】

　　御制诗四集卷三
　　钦定四库全书
　　御制诗四集巻四
　　古今体一百四十九首【壬辰四】
　　接要楼有防因成是什
　　山庄静寄景无穷举要接之易简通松石春秋自殊状云烟朝暮已非同崇情常托诠象外妙解不期揽结中设以要言天下理为君难实切吾躬
　　交翠榭
　　仲春林树尚空枝虚榭凭吟别契思惨淡中常出葱郁故知交翠有其时
　　潄琼轩
　　盘不乏有泉泉所乏成池自髙而临下往往泻无遗引来截其往乃赖人工为是池贮半畆颇渺清涟漪源则瀑布垂流则净练披率可方以琼潄石那借竒虽然有后言絜矩可因思裁成讵此哉能弗愧乎斯
　　撷翠楼
　　漫言林翠未堪撷自有松青与栢苍一阵天风翻石壁吹来谡谡称心凉
　　山行
　　昨日山行值始晴岚烟晴晦犹变幻今日山行喜大霁太空不遗云一片天高地下物散殊总觉熈春满所愿水流石罅増其涨风行松杪扫其霰隂崖重垒银楼橹【是处乱石壁立名之曰小石城向有诗】古寺曲抱红墙院是间得句倍向来知止言旋斯亦善
　　得概轩口号
　　诡石竒松本无意探幽济胜觉纷思谁知几日山逰趣轩以不言概得之
　　东竺庵二首
　　明当发归跸言复逰名山快晴已两日雪融路不难膳罢理事毕趂此一朝闲筞马循仄蹊石磴陟千盘隂崖尚积冰其下奔鸣湍竺庵遥在望翼然松雪间色声极浄防观音如是观
　　天竺自在西而何斯曰东万物有对偶是理岂不同设更过东嶂此仍为西峯咄哉庵之竺东西适莫从境固未能定名亦安有穷三耳难实非三幡色即空金仙坐无言葢示超乘【平声】宗
　　云浄寺
　　竺庵东复东盘谷阻之阻跋马厯摇刖亦即叩禅户云去浄梵宫云归浄天宇其浄不在云非云浄那覩浄实无变迁云则有散聚试问云浄者谁能更谁所
　　再题千尺雪
　　溪阁园门里逰回必憇临一窻烘日影六律协泉音本性悦山水俗情忘古今两收名实好积素在崖隂
　　再题半天楼
　　雪中前日望山尖山楼知在云烟里快晴今日畅跻攀犹有积素庭中委地迥由来雪益大曦光到此应逊矣下视蓟野全无雪隂岭惟余块素耳一为慰因众黔黎一为念廑诸军士僧格桑尚未就擒【时官兵进勦小金川已抵其资哩僧格宗诸隘现在攻围一俟攻克即可捣其美诺巢穴擒防僧格桑日来盼望防音甚切而其地相近雪山军行覔间以进岩磵冰雪未融将士不免冲寒渉冻尤深厪念】执戈方将攻玉垒
　　降东岭遂至泠然阁
　　岩楼已据髙东岭髙无几略陟遂成降事半功倍矣松涛石海间罗落穿其里积素霏林端祗以天花拟数息肩舆人亦造屋之戺下梯始知阁因迥所为耳泠然响飒风霁后应有此
　　琴峡亭
　　出峡泠泠迸水清耳根忘防静尘情东坡聴得贤师操弦是春温和且平
　　池上居
　　砌石为池贮山水就卑因迥叠三层免教尽泻无余剰乃得平铺有碧澄几架溪房影倒漾一轮岩月魄虚凭田盘不少髙低瀑似此方塘信絶胜
　　题仇英松风水阁
　　盘谷之中池上居十洲画幅暎纱疏松风水阁皆相似活脱精神笑不如
　　直总督周元理兼管顺天府尹尚书裘曰修奏报雨雪情形诗以志慰【有序】
　　周元理裘曰修承命濬治北运河莅视工作防函入告云是月望行次河西务浓隂小雨之后继以宻雪自戌初迄次日子羊入土计三寸余且云势广濶霑泽必普数日前既滋霡霂兹复春霙益润落地即融宿麦新畬均资其利农情极为欢庆披览慰意因叙其梗概而系以诗
　　月之望雪势弥漫正虑畿南气酿寒大吏勘河封牍至清晨问政啓函观融同春雨三寸足茁助秋麰万姓欢潦后穷黎赖有此只心怜耳未心寛
　　盘山回跸度大岭至大新荘行宫作
　　前朝度过逢霏雪今日度喜放晴既下平原遵坦路更看润壤起春耕髙峯积素夫何害胜境虽佳不繋情驻跸适驰阁本至任人勑政慎施行
　　山东巡抚徐绩奏报得雪
　　雪由蓟北逮山东【近畿各属均于月之十二日得有雨雪兹徐绩奏济南东昌武定三府属州县并于十二日得雪随融入土三四寸不等春膏同日均霑北方尤为罕觏】地以迤南更易融入土已称三寸润后期还冀两朝同【十五日之雪徐绩尚未奏到】雨晹农务厪吾切宵旰民艰忆彼恫仍卜豫郊霑也未【前日何煟奏豫省盼雨甚切谕令随得即行奏闻今各处雨雪之日云浓而广冀中州亦得同霑膏泽元切厪念】纷予望念那终穷
　　盘山回跸至畅春园恭问
　　皇太后安喜而成什
　　省耕补不足而旋仙苑询
　　安申恋防春色正佳桃蕊绽土膏特润麦苗芊既陈蓟野民情适亦悉香山
