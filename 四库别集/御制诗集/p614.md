<!-- { "loadSidebar": true } -->
　　高年勤防渉【泣思　　圣母慈爱凡巡幸处必欲同行后因　　慈寿渐高不宜逺渉凡陆程稍乆者即不敢扶侍　　安与故盛京之行自甲戌后至今越廿四年未举】故教逺路罢巡行而今怆无复瞻顾爰此摅其乆眷诚吉礼槩因居服罢【尚在二十七月之内惟因追逺展慕恭谒　　祖陵于凡行猎阅兵及盛京筵宴等事一切罢之】明禋惟是展防呈萦懐二纪瞻
　　神壤撰日三秋启翠旌自是两都孰东道幸兹万寳阅西成仍宣缇骑戒蹂躏更与烟村免赋征厯厯敬防开创迹守成责重凛亏盈
　　烟郊行宫晚坐
　　首宿兹恒驻行旌指旧都慕懐摅廿载【未谒　　祖陵者逮今廿四载矣举成数也】歴景待前途雾敛云消矣【是日早雾卓午而散】天高日朗乎晚间观昔句秪觉意悲吾【凡行宫多有昔年奉慈驭承欢之句观之不禁澘然】
　　晓行
　　凡事豫则立途长要晓行晨蟾背西指曙鸟面东迎坂黍露光重衢杨风意轻观民心有慰歴阅好秋成
　　御行营
　　拂帐行营向逺披诘戎
　　祖制万年垂后先移顿居一旦扈卫周庐列八旗【行营之制内外各四门毎门植大纛二镶黄镶白两旗在东正黄镶红两旗在西正白旗在南正红旗在北因北面止有外围一门故以两蓝旗并于南门分日植之内外围列帐皆八旗防军宿卫】仍此宵衣而旰食饶他阅画与吟诗个中风月原来惯何用天棚侈费为【周元理于行营正中搭盖天棚既非炎热之时殊觉无谓但询知按顿俱已办齐难于撤去且夷齐庙文殊庵两处又有预备憇息之所不免多费因拨长芦盐库银三万两赐之】
　　过玉田县
　　霁景人人悦县城御路邉分明名五代假借号蓝田秋好民情豫跸经国税蠲【跸路所经州县诏免今年正赋十分之三】史家多傅防雍伯话犹传【捜神记载阳雍伯雒阳人后家于无终性至孝又作义浆以饮行者有一人就饮与石子一斗云种之当生玉后得白璧五双娶北平徐氏女县北三十里有种玉田相传即雍伯种玉处云云其説荒唐不足信盖出于干寳之傅防也】
　　滦州咏事
　　滦河经处号滦州攻得弃还旧迹留　　【太宗自燕京班师遣将攻克滦州　　命纳穆泰等统兵驻守　　太宗既还明人复攻滦州纳穆泰等悉力抵御贝勒阿敏等驻永平闻之怯而弗援明人以红衣礟击壊滦州城纳穆泰等遂弃城而归　　太宗核诸臣功罪赏攻城将士之奋勇著绩者而分别治弃城诸人罪】赏得罚还事均往至今惟有水南流
　　题融理堂
　　歴歴长短亭吉行五十里息众以近程驻跸适于此高尚夙所缅清风【台名】忽瞻止何来构行馆一宿费多矣书堂朴且敞遂与名融理因思夷齐望道不同甚已各行心所安无害理之是然在兹言兹谓当胜乎彼
　　安怡斋晚景
　　前堂敞三楹驻辇便理政后斋乃五架成事聊亦聼暇憇既安身宵眠足怡性息飬与瞬存要惟主乎敬
　　登秋澄楼口号
　　小楼拾级一为登近逺西成景入凭眼底滦江如带水碧波也觉到秋澄
　　夷齐庙即事
　　廿余年复翠华临往事依然一摘吟祗惬西文养老志未俞周武吊民心水如孙楚肱曲枕石耐米颠罄折寻叩不足当当下拜清风千载故应钦
　　夜雨【七月二十五日】
　　北戒滦河最大川过当风雨理应然【几名山大川国语防古语皆谓之海刺汗过必有风雨试之屡验】晩云西北源头发入夜为霖信有权玉田丰润多沮洳设雨致艰辎重行兹已过之幸无碍然心中究望时晴
　　晓行细雨尚蒙蒙旋见云开日影烘途路岂辞泥泞渉喜晴亦与众情同
　　过永平府咏事
　　燕京垂得班师旋遵养时晦
　　圣虑全永平近我沈阳边克斯山海取不难　　【太宗自燕京班师直趋永平彼时山海闗守御甚严又有锦州为外防克永平则我兵已在闗内葢欲内外夹攻之意也】攻之彼颇守御坚城上火发自焚焉乘势遂登其旗搴倒戈自陷黙佑
　　天逆者与刘顺弗防留三贝勒统众权　【太宗欲乗夜攻永平命副将阿山叶臣选猛士廿四人往濒行　　授以机宜令四人先登左右辅以二人次四人踵而登又次十六人络绎登阿山叶臣亦相继亲登又　　令十旗将领各率兵一千助之并　　示以应攻处夜半薄城防云梯城内发火礟蘂箭拒战俄而城上火药暴发敌兵在北面者皆焚伤我兵乗势登城黎明　　下令军中曰敌兵不降者杀之归顺者毋妄杀于是戮其拒战者其未出战者皆收防之兵备道郑国昌知府张鳯竒推官罗成功仰药死其余文武各官皆降　　命巴克什达海等抚谕兵民俱令薙髪戒勿妄杀留贝勒阿巴泰济尔哈朗萨哈亷统兵一万守之】防兵四出奏功连上欲息兵使民安毎致和议明拒防　　【太宗欲息兵安民与明修好屡遗书明国皆弗答　　太宗知明之必亡非善言所能劝导乃暂出边欲整师再进邉攻取】
　　暂归谆谕留守臣【叶】其民我民戒害残夫何代镇诸臣员不和而更怯多端滦州弗救致弃还复斩永平诸降官舍城出口奔无顔　　【太宗将班师　　谕留守贝勒等曰　　天以明之土地又民与我其民即我民尔诸臣宜岩饬我国军士毋侵害归顺之民违者扺罪至盛京寻　　命贝勒阿敏硕托率兵五千镇守永平代贝勒阿巴防等还阿敏既至永平与硕托及圗尔格等意见不恊既而明兵攻滦州我守臣纳穆泰等悉力抵御阿敏等闻之怯弗往援且尽收迁安县守兵及居民入永平府明兵以红衣礟击壊滦州城垜城楼焚纳穆泰等力不能支遂弃城奔永平阿敏等大惊欲弃永平去并令遵化守将察哈喇等亦弃遵化出邉阿敏欲杀城中归降汉官硕托等劝之不从乃尽戮降顺之巡抚白养元等并屠城中百姓弃永平而归】太宗愤怒严谕宣
　　天之所与何自捐明正罪状示惩劝【叶　　太宗闻阿敏等弃城还谕众曰阿敏等自入敌境未见敌形未发一矢以永平迁安归顺之民尽杀之以　　天所与之四城尽弃之皆贝勒不尽忠为国诸臣各顾其私所致嗟叹良乆举国官军无不痛愤诸贝勒大臣等列阿敏罪状十六条合词请诛以彰国法　　太宗不忍加诛克死幽禁之削贝勒硕托爵其余诸臣皆贷死禠职按其情罪轻重籍产责惩有差】每读
　　实录欲澘然我
　　祖创备尝艰守成惟益励惕干
　　过抚宁县
　　云白复山青崇城带野坰民生厪夙念吏治验重经养欲求思给庶孳富未形寰区皆赤子普愿抚而宁
　　望山海闗咏事
　　自成悉众向东发彼意欲擒三桂来本以恨其要人失乃因迎我大闗开【呉三桂统兵守山海闗其宠姬陈沅小字图圆者不能携以同行留其父呉骧所及李自成陷燕京骧家被刼并执骧陈沅亦为所掠三桂在闗闻燕京失守荘烈殉社稷及其父为贼所絷尚遅回不赴及闻陈沅陷贼中乃勃然而起决计至睿亲王军前请大兵入闗勦贼呉伟业曽有诗云不为君亲来故国只因女子下雄闗相传三桂闻此诗厚遗伟业求其改易伟业因改作只为不因余俱仍旧而其落句云天教红粉定燕山及所作圆圆曲有冲冠一怒为红顔之句固不能揜其实也】连山连海势颇盛九地九天筞更恢【三桂既迎睿亲王入闗时李自成所率马步贼众计二十余万自北山横亘至海列阵以符睿亲王戒我军毋越伍躁进令向海对贼阵尾鳞次布列并令三桂兵以白布繋肩为号列于右翼之末时大风扬沙咫尺莫辨王促进兵令军士呼噪者再风遂止奋击贼众追杀四十里贼首尾不相顾向燕京遁走】一战遂教天下定贤王功绩缅殊哉【自成败窜睿亲王统兵直趋燕京驱殱流贼所过州县并开城迎降大兵至燕京自成已西遁王即令三桂随豫亲王等率兵追勦逸贼因与大学士范文程等议定开国规制传檄安抚畿辅随具疏恭迎　　世祖至燕京定鼎遂以开万年　　鸿业是睿亲王之功绩实为最伟余故为之雪寃复爵优予褒崇也】
　　题清宜堂六韵
　　一路行营驻氊庐按顿移匪图已躬豫底用殿堂为再可然多矣【此次诣盛京按顿俱御行营至为简便而地方大吏于夷齐庙及此近山海闗处葺治行馆二所以供憩息因其制尚扑素姑聴之】偶居实愧之所欣犹朴尚颇觉与清宜吏治以时验民情随处咨明将出山海东望早心驰
　　体素书屋
　　东来厯厯验民风朴素无华太古同书屋憩居一体察斯縁颇觉惬乎哀
　　山海闗三依
　　皇祖原韵
　　陪京来往路底借此为邉大将四城筑【接筑四城皆徐逹所建】经臣列戍连【熊廷弼守此时列戍犹存】操戈室未已【廷弼驻山海闗经畧毕务而王化贞为巡抚廷弼主守化贞主战朝议右化贞者诋廷弼廷弼愤上言经抚不和恃有言官言官交攻恃有枢部枢部佐鬬恃有阁臣臣今无望矣时事艰危而操戈同室广寕之弃我兵追逐化贞二百里如入无人之境所为设险者安在益以信　　天心助顺师克在和我国家以同心协力开创成功而明季门户攻讦足鍳万世可晓然于在徳之义矣】设险地空传
　　天佑开今业
　　祖功仰昔年庶哉孳户口乆矣靖烽烟湏识养而教漫论经与权三畨临古塞一瞬逝波川惟是亹绳
　　武景思益惕然
　　出山海闗作
　　竝山临海守原固辽矣长城那守齐重镇徒防永平左大军早过顺天西【明设重镇守扼山海闗以防我兵而我大军毎从古北喜峯诸口入邉明兵曽莫能御即如天聪三年我　　大宗亲统六师征明　　驻营土城闗进围燕京袁崇焕祖大夀始自闗外仓猝赴援也】彼非设险况失徳【明自神宗以后朝臣惟门户纷争百姓以科敛愁怨纪纲陵替自逺灭亡徳之不务虽设险何益而我　　太宗防众爱民　　上下同心共成　　鸿业实为　　天之所佑固非彼失徳者之所能支今则中外一家陪京且在闗外山海之险不过仅存闗名耳】我以同心自受
　　禔今日两京为坦路小哉何用説丸泥
　　姜女祠
　　丛祠旧筑海山邉善哭偏因姜女传金铸应嫌范蠡谲墨胎可比伯夷贤【五金皆可铸像今自西藏所贡铜佛像虽周时所铸然汉明帝时佛法始入中国则中国之铸像以越为最古矣此祠中泥塑姜女俗谓之増胎又谓之墨胎若木像则谓之减胎又谓之香胎不独伯夷之谓墨胎氏也向年题玉泉山吕祖洞诗有墨胎古泂阅时年之句未注明因并识之】萧风枯树哀弦写明月清波古镜悬路便一临縁节义订譌意已具前篇【纪梁事见左传其谓为秦始皇时者未免传疑傅防前癸亥作已订其譌惟因节义可尚故经临一再题句云】
　　夜雨【七月廿九日】
　　秋热昼犹剧蒸云夜作霖缱懐因旅况倾聴入更深晓起落未止众劳惜不禁驻营卓午霁对景畧摅心
　　宁远道中作歌
　　在明为闗外尔时其意欲宁远奈其宁之不得道讵只失远且失近【叶】在今亦闗外坦坦荡荡行徃返即云内外已赘辞那更远近较末本近实为本远实末宁已为先宁彼晩其明先自未宁已上下否隔车辕偾【叶】我祖戎衣定天下百年敎养武早偃两都时迈此亨衢村村富庶耕凿稳新疆乃更筹久安倍万斯哉虑懃恳
　　宁远祖氏石坊叠旧作韵二首
　　翠华迤逦度秋朝祖氏石坊复见遥虽是贰臣背明国却成世族事清朝【昨命国史馆以明臣降附本朝者列为贰臣传并视其厯着勲绩忠于我朝如洪承畴等为甲编其进退无据不齿于人如钱谦益为乙编以示褒贬若祖大寿虽由明总兵来降有负胜国然在本朝则功绩茂着其子孙并为世臣正宜列之甲编者也】
