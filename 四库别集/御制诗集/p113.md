<!-- { "loadSidebar": true } -->
　　灵珀诗
　　珀夲松之精气凝结数千年而成是珀外射晶光内含生意中着方寸树如萐蒲然按舒缩四时之运备焉非寻常珍玩者比名之曰灵珀因系以诗
　　灵珀含精气仙胎托古松一丸无满缺四序识春冬屈草祥祛佞嘉禾瑞兆农书传【平声】诚或有目覩未曽逢
　　雪后瀛台即景
　　借问湖山底防宜防宜应是雪余时筠梢素积龙文织檐际氷眀玉筯垂嵗景峥嵘云暮矣壶天潇洒一过之贞元消息真无息即渐晴窓旭影迟
　　补桐书屋作
　　书屋萧闲研席清嫩阳堪爱一窓眀静中底觉华年近时听街衢爆竹声
　　松门石磴歩徘徊五色云中望趯台防爱庭柯余雪在错疑昨夜绽寒梅
　　毎教旧句聨新句【曽为补桐书屋图挂之壁间数年来于此得句即复书之】可识今年即去年忧乐向来何防着惟余省嵗念无迁
　　朕既蔵歴代帝后名臣像扵南薫殿为文以记之并成是诗
　　写照应非古羲轩谁所传【三皇五帝之像盖出扵后世附防然既珠庭秀发亦惟一例尊蔵云】俨兹瞻日角敬与保天全暑雨宁侵幌薫风尚入弦睾然兴景仰筹治勉勤干
　　再题赵孟頫鹊华秋色巻
　　文敏一生得意笔不减伯时莲社图【二语用董其昌识语】向每展玩輙叫絶皴染含韵供清娱为鹊为华固未识但见竖峰横岭天然殊去嵗青齐驻廵跸乃命驿致一证诸真形在前神焕彂树姿石态皆相符东华偨池丽色崒天外西鹊威纡秀影围城隅徒闻道子乗驿传嘉陵不识能同无尔时得句题卷上嘉话自诩逰不孤归来登舟值变故是卷庋置过年余嵗暮镜古适防暇胡然入眼纷愁予两朶天花仍好在鹊桥似阻银河涂向来悲喜倐已过流隂瞥眼诚堪吁成诗聊当赋独旦古纸侧理偏宜书常侍却能进谠论乆成寳笈蔵石渠虑致鲁鱼难补记解頥笑谓有是夫千秋后人执巻以题咏其谁守禁为汝停吟觚
　　董邦逹雪景
　　天公玉戏谷神寒尽得风流在笔端散漫不分岩洞树纷糅偏惹客人冠细披寻去全成句粗防缀余皆入观寺阁逈凌银色界好教破冷一扶栏
　　书福诗
　　嵗暮书福以赐庭臣谨遵
　　皇考成例亚禧敛锡之义扵是为昭毎欲成诗以不得佳句而止兹当清暇复此迎年挥翰之余拈须有作亦不复计工拙云
　　近始藩屏逮百僚临轩书福庆恩昭九畴箕子畴书演一笔王家笔阵超嘉与红笺迎介祉相扶防胜焕元朝不徒弄翰钦敷锡
　　家法防承仰
　　圣尧
　　雪【立春前二日】
　　作势纷糅低晓烟应时好是立春前因风斜拂寒犹浅着地旋融力已绵祥肇芳辰披寳帖兴浮残腊耀琼筵今年诗卷添顔色叠咏银花防玉田
　　即事
　　杓柄谁教巧斡旋物情人意已熈然千枝花剪银旛胜百合香挼寳鼎烟古帙堪为消夜果东皇不索买春钱静中检校増寅畏今嵗遭逢幸万全
　　立春日拟帖子词
　　玉管春调律银塍雪告丰今朝上林树鸣喜向东风东陆新迎西川早洗兵骈祥欣嵗稔布治顺民情节先【去声】午年三宿至春将寅日一齐来防屏底更裁吴锦殿树花绽古梅
　　例事晨趋亰兆尹佳词嵗拟翰林官抚辰愿协阳和徳实政寕惟诏防寛
　　除夕
　　嵗辞催景换律转觉春融寳胜扶银蒜莲檠缀玉虫韶华归桂苑和气满璇宫一夜兮新旧祈年屡丰











　　御制诗二集巻十三
　　钦定四库全书
　　御制诗二集巻十四
　　古今体六十八首【庚午一】
　　庚午元旦
　　曦光拂曙启元正春入皇州爆竹声人喜开年韶景富香飘合殿瑞云明三微槖籥钦天统万国共球奉大清敢诩端凝致熈皥惟怀兢业守承平
　　元旦乾清宫宴诸王即席得句
　　元日乾清宴本支百世亲丰年占首嵗和气霭韶辰柏叶浮醽醁椒花焕柍桭银笺将玉管次第荅光春
　　新正试笔
　　律应青阳杓转斗春随曙色敷九有仙木祥征茀禄辰防槃香泛廜防酒太和玉帛八瀛朝黼扆垂衣端拱手升平际运敢自矜兢业因心期永守街前爆竹物象熈楼头积雪
　　天恩厚亿万人增亿万年东皇善锡无量寿
　　正月二日小宴廷臣
　　紫极韶光丽始青泰交鹓侣集明庭绮筵防酌三辰酒玉戺荣开两叶蓂恭已畴咨卿士月敛时敷锡庶民星皥熈未致提封广莫漫嬉陈至治馨
　　恭祝
　　皇祖定妃太妃九旬千秋诗
　　九袠欣看大寿跻祥征彤管更堪题兰宫祝嘏孙曾绕桐邸承欢子妇齐【太妃自雍正年间即迎养于履亲王府第叔婶齐眉承欢太妃膝下而岁时令节　　皇太后及朕亦偶迎太妃入宫行庆实宫庭盛事云】自是遐龄緜介祉果然厚德致嘉禔悬知百岁仍康健更进霞觞此伫徯
　　题元人名绘集锦巻
　　赵孟頫文石疎篁
　　作石无非飞白法作竹兼能金错刀松雪斋中偶防墨如不经意神常超瞻彼淇澳兴遐想刻画求媚真儿曹
　　管道升翠竹烟江
　　碧浪舟中即景时长烟低拂绿猗猗何人解事聫狐腋宛与吴兴效倡随
　　倪瓉安处斋图即用其韵
　　是谁肥遯隐君家家对湖山引兴赊名取仲舒真可法图成懒瓉亦云嘉高眠不入客星梦消渴常分谷雨茶致我闲情频展玩围炉听雪剪灯花
　　吴镇中山图
　　与可竹掩画仲圭画掩竹倩谁下转语竹画岂二物【叶】醉墨写中山淋漓逼眉目庋藏戒中涓恒恐自霑溽
　　马琬春山清霁
　　文璧山水得神韵每逢佳处率图之春山清霁名自署爲抚爲淮非所知两峯南北如賔主晴川一带天无涯山房或有高士隐烟村灯火随民宜【马琬自题正月望日画】一日之乐未可少三日于耜惟其时从来绘事贵取义是图可补周人诗
　　赵丹林陆羽烹茶图
　　古弁先生茅屋间课僮煮茗霅云闲前溪不教浮烟艇衡泌栖迟絶往还
　　林子奂竹﨑图
　　坐石谈仙诀仙风拂绿须海天无尽意师法自方壶
　　庄麟翠雨轩图
　　白屋眄江天林泉意洒然竒踪惊独见絶唱幸犹全古树围青嶂平桥界碧川香光论福慧真透画禅禅
　　新正重华宫侍
　　皇太后宴
　　献春行庆始天家
　　王母斑龙降葆车风到五朝初有騐【年前二十八日立春】人当七日半非赊华镫光引团圞月椒酒香留泛潋霞邀得慈顔欢顾处上林犹积玉爲花
　　新月
　　银潢乍拂一钩横今岁新蟾喜倍明积雪楼隂寒不湿纎云天际晚偏晴人期三五多悬望防守盈亏岂系情朅忆去年缘底事去年已觉可怜生
　　椒阁
　　椒阁蛛尘落玉筵华镫朅过意凄然那忘琴瑟娱良夜忽寂珩璜向两年到底日踈连梦远惟余景防一情牵内人例事迎佳节勉强酬春付管弦
　　祈谷斋居
　　发岁祈灵
　　大享坛斋居清夜未云防惟几永念钦惟命自省何能强自寛涖政久虞敷政忽阅人多觉识人难所希鸿贶绥丰屡粗与吾民共治安
　　雪【正月四日】
　　霭霭云容重霏霏雪势飏继冬敷宿润首岁发新祥梅阁风増馥瑶台夜有光斋居届祈谷敬慰意何长
　　晴
　　雪霁亦云可年前三白过迷离融日彩景色凑春和冰筯垂檐细银花缬树多时晴临缩本玉枕较如何【近得汉玉石子命玉工制爲羲之玩鵞而自临缩本时晴帖于上云】
　　诣斋宫作
　　玉辂逶迤出凤城条风祥旭霁光清春生菆井人心豫户换桃符物象亨
　　城楼积雪瓦隂深心所生欢辇上吟新定仪章陈大驾永惟德御倍思钦
　　斋宫叠癸亥春正旧作韵
　　诗屏七岁阅霁景六街清春好新霑雪金穰恰应庚光风天宇丽嫩日午晴爆竹鸣丰豫端倪始帝城
　　夜雪
　　诘旦
　　精禋亲奠璧明衣数问夜如何畴人未报三分曙常侍先称六出多正值祈农真是瑞不须筮易定知和前朝积玉栖鸳瓦又喜新英防凤柯
　　祈谷礼成有述
　　萧火分光瑞蕋飘摄齐玉陛陟岧嶤卿云拥处陈三觯仙乐鸣中奏九韶庸讵孚颙通
　　有赫仰希左右格
　　于昭祈年今日承
　　明贶益励寅衷惕旦宵
　　人日
　　人日何称七根荄二五精正逢春景丽恰喜瑞霙并仙木辉朱户银花防绣楹对时频自省期以副舆情
　　新正瀛台即景
　　琼岛初归骀宕春行时歩辇下枫宸户悬寳炬迎嘉夜缾亚珠禾正谷辰【时正月八日】过籁竹敲金琐碎廵檐梅足玉精神昨来已是隔年事揽结从头物象新
　　淑清院
　　石径度流泉竒探小有天树垂冰作雨砌暖玉生烟屈膝红墙绕蜵蜎紫阁连不如深翠处精舍足幽偏
　　瀛台小宴外藩
　　行庆宜春嘉客来趯台曲宴例教陪晴开苑树媚韶景雪糁天街净薄埃乐奏雅寅初入律恩颁湛露满浮杯一家中外熈和际保泰孜孜日念哉
　　新春悦心殿
　　朶殿凭高俯液池行时恰值悦心时山容积雪融和盎物象熈春詄荡披待引鱼龙辉火树先招鸾凤试冰嬉奉三正喜三阳泰辅相裁成有所思
　　题王诜烟江叠嶂图用苏轼诗韵
　　智者乐水仁乐山何殊过眼观云烟千年艺苑留佳话要因论世然乎然驸马都尉戚里贵乃厌声色耽林泉兴来寳绘【晋卿堂名】破醉墨苍厓秀入秋云川将军金碌寳陁状眼空当代心追前胸中邱壑具粉本不期其法全其天玉堂学士眉山老横排硬语出瓌妍骊珠落落倾栲栳暖玉霭霭生蓝田触遻当道禁所作愈使羶芗绵后五百年诗如阳羡入巻秀以丽图如玉局落笔便而娟此诗此图真恰当抚掌三絶顿令忘食眠尢物更喜得竒遇琅邪元美人中仙品评离合豁法眼【王世贞跋此巻因歌辞画境小有抵牾疑晋卿画已失仅余苏迹而好事者取晋卿别本配之故云】使我遐想定国元本求无缘中丞三叹烟江幻即今我复赓其篇
　　丰泽园宴凖噶尔夷使
　　光春嘉宴液池头广幕高张恺泽流小部鱼龙陈角觝远方玉帛逮渠搜薄来厚往遵经训戢武安边表大猷瑞雪应时晴更好午暾意似爲人留
　　题赵孟頫砚
　　王孙松雪斋颓久遗迹空传翰墨香祗有淬妃犹好在芸帷时晤十三行
　　二十一叔慎郡王生辰诗以寿之
　　圣祖含饴恩并天追随与叔正齐肩咏歌尚忆相酬日【向在书与叔和韵之作独多】彼此同交不惑年【叔今年亦四十】好学好文光谱牒爲屏爲翰效英贤三阳发岁韶华富介寿还欣福似川
　　初春之吉恭奉
　　皇太后驻辇圆明园抚景得句忆昔有怀
　　依迟淑景向和融更喜轻隂瑞旭笼恩许外藩娱节夜欣陪
　　慈辇驻林宫今春雨雪良多幸前岁风光杳莫同椒阁依然悬绮缀难堪温卉傍人红
　　雪
　　春园方驻五云车一夜纷绥六出花疑是东皇工防缀故教琼瓣缬槎枒
　　东郊早是频滋麦节夜还教艳助灯屈指年来明记忆逢兹盛事几回曽
　　假山曲埭皆含润竹节松针别有姿火树莲花嫌太丽特教清景鬬新竒
　　玉色界中楼阁迥冰天里研瓯清新年行乐饶佳兴都爲青畴溥利耕
　　上元日侍
　　皇太后宴
　　东皇今岁艳华灯一雪人天喜气増烛朗庆霄成不夜杯圆寳月祝
　　如陵千枝甲煎莲花吐百末兰烟芝篆凝覕眼流光频属想承
　　欢许案记前曽
　　上元灯词
　　紫澜风定净鱼鳞今岁元宵景更新玉防驻轮真不夜金枝发艳是恒春
　　峰衔金鸟才侵夕海涌银蟾正就盈暮景苍然刚数刻早看暎座九华明
　　楼头问景邀
　　王母座侧观灯聚列仙底事人心多悦豫
　　穹苍泽溥早春骈
