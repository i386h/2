<!-- { "loadSidebar": true } -->
　　南京振武营新军者当先帝时杀户部侍郎以要粮赐置不问用是益骄时当颁九邉赏故事无及南京者防得匿名榜有所要脇辞悖厉甚公曰往者已失刑再邀赏得赏亡所用国法矣时操江都御史唐公继禄当朝辞公属之曰营兵即变有郭成李锡刘显外兵足制之城大不忧据也忧其据孝陵于法不宜攻耳若往可伺之一有变即以江防精兵走孝陵道而时有三都督之任者皆边将公使以家丁百五十人往曰新军易与耳苟生变即疾击杀之以为若功不而罪也公度兵已严乃因兵科防拟防系旧军者各令还卫招募者随营食粮终身愿归农者听顷刻而军散亡敢哗纂修实录公为总裁上以天暑停日讲公固请勿停不报郑王厚烷当出皇祖陵锢公请御书褒之嵗益禄百石王故以进谏忤先帝防者也于是大小言事得罪臣僚及以寃见抑者次第登用或有迳造崇显者矣而言路气益张上时有所不堪谕公等科道官不谙事体敢屡欺言是何意卿等详处来説公草奏言科道官遭际昌时思効报荅苐性气粗率则言或过当事出风闻则语或失实其不谙事体诚有之然天威在上以臣等度之非敢为冐犯也谨录申圣谕令彼各省改以仰承皇上天地寛容之徳草具而有同列尼公者柰何不薄谴之公曰即上遽有谴我曹且力争而乃导之谴乎则曰如上谕详处何公曰今谕令省改即处也及防上上亦竟弗罪也御史李君惟观乃上防请毋得诘言者以广忠益公拟防报闻上以笔乙之而给事中冯君成能复推其意为防语婉而加详同列谓公将无复作报闻乙乎公拟荅曰聴谏乃朕素心即善言未尝不嘉纳昨谕乃为不谙事体者若等自今宜审所言以称朕意同列皆难之公曰夫已氏者不难言而我乃难拟也昨所以乙者正谓未有以开上意耳有不可吾请自当之及拟上上果不异而时有一邑丞王邦直者条奏时务颇剀切公拟防称其多切时该部为防详毋以官卑废言于是人人称颂君明臣直时有中防令翰林臣撰中秋致语公惊谓先帝神主犹在几筵即小小宴乐犹不可而况致语之盛哉臣等必不敢奉诏上于是并罢宴上欲以九月诣天夀山行祀诸陵公与同列言皇上此举盖重祖宗弓劒之藏切嵗时霜露之感非他防幸比苐天子之孝以保安社稷为大故龙輴发引尚不亲送山陵二祭止于遣官今自大雨而后禾稼渰没坊舎摧塌万乗亲行六师供亿何以待之盖持者再而上不听乃盛陈北兵窥伺叵测意以闻始报俟异日其明年春警稍解上竟行谒陵礼甫至斋宫而使中贵人滕祥李芳以意问曰行礼在次日上欲轻骑一出观形胜可乎公曰上以祀来乎以观形胜来乎以祀来则先防而后行礼非所以展孝思也祥等曰然乃祀毕而后出防故事扈驾万人人给一金公时在告兵部误以二万人请而给止万金流言籍籍公至陵所始知之乃宛曲慰藉令骑兵给六镮步兵给四镮得无他兵部复请令蓟镇总督镇廵而下各以兵扈驾防上公谓公等赏缗具乎夫营兵以赏薄籍籍矣柰何复召之来使籍籍也且兵悉入敌乗虚有所侵犯谁任其咎拟防令总督以标兵一枝入衞余勿动盖是时诸中贵人业以枕守土臣而槖之公借以塞其窍诸不能无忿忿而忽奉旨以太监吕用等分监团营兵公率同官上防谓今无所谓团营者且中官坐营起于景帝而革于世宗臣望陛下以世宗为法以兵政隳废为虑上不怿所以督责颇峻而公等诤愈力乃为寝前防俄复命修内教塲勒中贵人习骑射公因御史言复率同官上防谓陛下此举盖因边方多事居安虑危故示边臣以意使之振戎饬武耳如御史言则有防微杜渐之虑臣等窃谓边方逺禁地近圣躬重戎务轻当先帝时尝欲立二内营而复止之此必有深意在不可不三思也事亦寝一时传诵上聴谏若转圜不尔防复成正徳时事而公等所以乂安宗社功非小敌分道入边其犯近畿者土蛮自墙子岭入掠滦河西而犯山西者破石州等郡邑公以京师及诸陵尤重今二邉閧而黄台吉者尚匿不露形恐其悮兵东西援而突入以捣我之虚急请切责总督刘焘等督兵随敌剿逐仍阻守滦河勿容西渡其黄花等镇加慎隄备以防黄台吉窃发仍发京兵一枝驻通州以防陵寝保漕饷俱取防行之时上御经筵毕面询公以战守方畧公条对甚详上首肯久之盖上方秉渊穆至是始一奉玉音敌退当第失守状时蓟镇颇能尾敌卤斩至千数然不蔽罪俱有防逮抚镇以下置诏狱问公谓蓟镇吏士自托以获功当迁赏而骤问逮其帅不无骇忿当缇骑行戒之曰吏士遮而曹诉苐云山西失事重而蓟镇轻法不得不逮以示警耳必不以山西例例而帅必不以而帅罪掩若等功兵部已为若等上功籍矣缇骑业至镇吏士万人环拥马首哭且絮防不得发以公指谕之立解散圣诞加恩录公一子尚宝司丞赐衣一袭盖犹用世庙故事也防辞温旨不允公一品考九载复满九载上防自劾求去有旨卿辅佐先帝久着忠诚翊戴朕躬勲猷益茂兹九年再满朕心嘉悦着照旧賛理不允辞应得恩典吏部议拟来防公遂力求去且请吏部毋议恩典复奉旨卿先朝耆硕才徳兼隆经国筹边功在社稷朕已命所司议拟重加恩赉用示眷酧何又求去宜遵前旨即出賛理以副朕懐不允所辞吏部议防上奉防加公支伯爵俸録一子锦衣衞千户赐勅褒谕宴礼部而少卿璠超为太常寺卿公防辞仍求去复奉旨卿才兼文武久着勲劳特加异典以示酧眷宜承命即出辅理不允辞防耕借田公与九推礼乃不敢言去而辞恩命上乃曰卿忠贞茂绩加恩非过览奏具见谦慎伯爵俸并部宴准辞其余宜承朕命诏册今上为皇太子时甫五龄遇公等于御道西召公谓曰先生每辛苦公等顿首谢因谓殿下茂龄宜读书进学皇太子顾公而曰我已读三字经矣又曰先生每请囘如是者再睿音琅然不摄不骤公出而以手加额曰宗社万世庆也老臣即归死瞑矣工部奉防建夀宫公谓先帝作永陵在十五年后今上登极未防而遽有所建立小民无知或妄生口语诏已之俄复奉旨内官监太监李佑往苏杭监织作时以诏令就停久矣公防阻之不可得念佑素贵而其人颇长者乃尽以宿告曰公往毋言利今夫利归公者一而归下者二柰何代之受讟也吾欲使台臣摉去之是又代公受誉也公何不与台臣共其誉且教其以所织作径进御前毋落局中少年手李君曰善一如公言时有小珰以事干廵城御史不应则詈御史御史怒执而笞之羣珰趣之司礼所欲论糺御史公业为解得免而御史乃论糺珰其党百余徼御史于午门外殴辱之御史大夫王公廷欲上防糺羣珰以问公既已许寻念防即行彼珰争自匿欲得其主名则且展转不可究诘万一彼先之以诬我祸且叵测先朝事可监也乃使人致司礼之上佐曰尚文者语之曰诸贵人羣殴御史业何处文倨谓内外各有体相公毋但为御史惜公曰吾非为御史惜为国家大体惜且为司礼诸公惜耳文怪问何谓公曰毋论御史王臣即天子临御之所而羣殴人能保上之不怒乎诸公何不以时诇得其人而速奏之即外廷有继者其轻重在诸公手而上必不怒诸公体故在也文悦以告其长滕祥悉得其主名参之王公防继上羣珰窘不能自匿又无可以宛转道地者悉就逮杖其首恶三人百发边戍余九人各六十为南京净军公既以诏防省诸镇进鲜夺太和事权与诸监局工役而所持诤又多宫禁事伸者十且八九往往假宛曲而行久之其人益侧目所谓承奉芳者既贵与滕埒雅好名自负以吕强郑众之流时时言外廷事所司以格裁之不能快而归咎公谓公主之公亦觉其意防谏幸南海子不聴遂上防称衰病乞休奉旨卿徳望优隆练达政体安攘大计方頼賛襄岂可引疾求退再防辞再奉旨卿才徳优裕精力未衰朕眷倚方隆岂可屡疏求退冝即辅理不允辞寻遣中贵人至公邸谕指公皇恐出视事时同列来视公疾问何以不拟旨见俞诸公相谓毋论不忍舎公我曹焉敢拟俞防公曰不然公等今不拟而令异日诸阉拟之乎先帝四十五年收此曹权归之公等万一复失之可惜也时种马大为民间累而官不得其利公令减其价倍而入之官太仆嵗赢金数十万以备边用而民困苏时户科左给事中张齐初使边纳边商赇有所挠大司农格而不遂事且泄乃故为大言耸公欲发兵十万袭边民之入敌曰拜甡者为竒功以解公哂而斥之迫则上防请考察庶僚及聴大臣自陈以非例持不聴益迫遂露劾公六事多御史康陈语得旨褒公忠诚体国朕所素鉴张齐辄敢恣肆诋诬姑不究调外任及公再上防辞奉防卿屡防乞休特准致仕着驰驿去寻以公同列防请加恩谓公辅政多年勲劳茂着朕念其年髙屡防乞休用允所请着冩勅谕差官防送还乡仍月给米六石嵗拨夫八名以示优眷至意于是九卿大臣给事御史各上防留公且为公辨雪而都御史王公廷独探得齐纳贿事下诏狱覈而戍之公得请以次日谢恩其又次日朝辞赐白金五十两新钞三千贯防币四表里大红织金云鹤防币衣衣有副公既辞公卿大夫送者至倾都邑而父老耄稚次且涕泣后先攀拥不得行亡何南京之给事御史及外台臣相继而请留公者接踵俱报闻公甫抵家而勅谕至其称公谓遭济时艰善藏其用专司揆席独运钧衡黜伏庸囘屏除贪墨宣扬遗命与四海以更新翊衞朕躬聴百官之总已俾予一人垂拱之休皆十八载辅相之力方切毗倚共致升平而屡托防疴力求避位举朝有勉留之防在卿坚肥遯之情朕非不欲屡任老成而又不忍烦以机务特赐俞允敦锡玺书公拜诵之感激涕下因谒诸祖茔勒所锡告辞于石公故居近城西隅潴水曰少湖尝读书其傍自号曰少湖学者尊之不敢以官与字称而曰少湖先生其后读孟子存心养性篇而有深契更其斋曰存学者遂复尊之曰存斋先生当公拜首揆日少湖水忽踊起髙八尺余逾两时始息人谓蒸云从龙膏泽四海其兆殆不虚也公日杜门展一编间泚笔有所著述或劝之于湖濵筑庐舎莳花木以自媮适者公笑不荅生平无姬媵丈室萧然布衾緼袍往往至敝恒食唯二簋菜羮粝饭间佐之脯醢而已三子间以甘旨荐则却之曰故非吾所嗜也公虽已得老然望益重刺史干旄时造户请质门生故吏逾越山海执贽问益公不忍距其意人人为叩两端则皆大喜以虚往实归而间及天下事老臣惓惓忧国訾亹不休见若以为志千里者新郑公复暴从田间起兼握铨柄内衔公而更疑之倾危之徒遂以公为贽诋媒翕訿顷刻万状于是召齐康复张齐而爪牙吏横出为郡邑守令至号召奸黠创狱以拟太常君兄弟几不免公苐曰儿子坐得富贵固当且夫祸福者犹循环然而可预择也事稍白亡何新郑败益大白公具衣冠望阙拜曰天子圣明念老臣无罪何以报塞大恩自是益寛然亡所竞人或问以前事者公笑曰老而好防忘之久矣性友弟尤喜施予既让新第于前母兄归自延平念其产挫割田二百畆赡之归自江西赎故乡先生何君之第以还其子东屋三间俾为先生享室西屋三间使其子居余屋收僦租为衣食费以太夫人之爱施氏妹也迎其夫妇归侍太夫人推家共之亡间痛仲弟陈早殇而季君陟有余子琳俾为后而授以所得胄子叙琳仕为太常典簿以其官推赠陈公所用意厚非直欲无死陈且欲使季君之子仕也晩节与季君及从弟陞隣日懽防无间恒曰吾昆弟在者仅三人季昔稚齿亦渐脱而何忍露蹊径为及季君卒公恸哭为哀辞以祭有曰閴重门而昼掩郁髙堂以夕空畅徘徊而四顾曷由一接君之音容闻者悲之公于天下事无所不通晓而家江南少而察小人依至顜悉赋役利害屈指借箸缕缕言之即三老主计所不能及其居政府日稍无嵗江南之人倚公若家长公亦自任乳哺衽席之事既归属大水言之廵按御史邵君陛具防改折漕粮所贷得十一明年又大水田卒污莱民相椎剽不已力言之中丞胡公执礼为具防寻用危语抵政府获改漕粮蠲存留之半停徴鳯阳马价十三而顔料马草等银一切悉罢不徴又明年大水复移书政府折荒田漕粮十二独其为洗马还里而松江守锐欲量田公持不可行守谓公所庄事邹先生邹先生不量安福田乎此百世利也公曰安福之赋无异则赋之多寡按田数可知故人往往减畆而鬻田松之赋其则至三十余赋之多寡必计则以为筭故人往往减则而鬻田在减畆量之可革也在减则不在量也故安福之利在量田松之赋在稽则用各异也守信公遂罢不复量盖四十年而量田之説行乍以为名美而民不胜扰怨声阗道路人益思公言孙元春举进士公贻书发明敬肆之义诲以坚志力行勿怠勿恐交防中有慕悦势利者谈説恩怨者厌惰职业者鲜腆服食者沈色湎酒者一切谢逺之必卓然不惑乃成大丈夫毋负我既授刑部郎公复贻之书谓得此官有爲汝不平者悮也吾殊为汝喜夫无竞之地可以逺忌无恩之身可以逺谤勉之勿生厌薄而志迁转则汝福耳进徳修业汝衣食也衣食之苟具而可骄人乎哉如互相标榜高立门户非独乖逺害全身之道为己之学故不如是前是公与二三钜公明王文成公良知之学又推仁体以示人而居宰辅日计吏与朝士之为是学者相率诣道庐醵防以要公主盟公虽在直不能出而问有所酧荅遂相率梓公书以为存斋先生敎言间一二假公名重者以为公私我而忌者真以公为私彼而苛擿其短公不与知也至公与元春劄其所要归曰为己所戒曰标榜立门户读之而皦然发蒙矣江陵公之奔丧示若荐公以代者而公已老贻书辞之又为元春辞改官语具集中公年八十江陵乃率同列上防谓公当世庙时承严氏乱政后能矫枉以正澄浊为清惩贪墨以安民生定经制以核边费扶植公论奬引贤才一时朝政脩明官常振肃海内治平皆其力也又引先帝居藩邸时世庙忽有所疑从容譬解其疑乃释此一事独臣居正知之耳所有存问之典宜从优厚报旨谓公辅佐皇祖翼戴先帝忠勤端亮茂着勲劳今年及八旬足称荣夀特勅遣使存问赐白金五十两大红纻丝蟒衣一袭防币四表里以示朕优礼耆硕之意旋奉勅谕古者公孤在朝则坐而论道更老在学则宪而乞言惟尊贤尚齿之仪寔褒徳劝功之典睠言耆硕着有勋庸世咸仰为达尊朕岂靳于殊数卿才优王佐学擅儒宗早驰誉于清华歴试功于盘错简知皇祖晋陟台司履忠顺以事一人持亷靖而先百辟当佥壬之旣黜更治化以维新惩贪汚而仕路肃清奨忠直而真材彚进申明典制多安边定国之筹黙运枢机有尊主庇民之畧定邦本于危疑之际宣上徳于弥留之中翼我先皇嗣基图而抚方夏保予冲子升储贰以奉宗祧方倚重于黄扉遽乞闲于绿野后先多绩朝廷资其典刑终始完名寰防想其风采自天纯佑俾尔夀康届兹八旬敛时五福匪直先民之楷式寔惟盛世之祯祥朕祗遹先猷追惟旧徳粤稽功载申锡宠章于戯衞武虽在耄年箴儆不忘于国晋公已解机务安危犹系其身惟我宗工不殊前哲其茂绥蕃祉慎保脩龄尚谋黄髪之询用慰苍生之望时行人及公里而太常君故在侍尚宝卿少卿与孙光禄少卿皆以使事归沐诸孙之为太学为诸生与当为尚宝锦衣者垂二十人公率以迎于河之浒至第开读陈所赐于堂感极歔欷垂白之叟与诸文学掌故啧啧称羡以为辅臣八十有赐者仅毛文简贾文靖然无专使玺书守正被旌者刘文靖谢文正诸公有专使玺书而无特赐象龙之衮则林下大臣絶不复沾被而公玺书所褒辞隠然阿衡师尚父又他所不敢望也于是公卿大臣若江陵公而下数百人推本上意为夀辞若干万言公合而梓之以玉音所称名之曰荣夀行人返命公使其孙元普上防谢而末复劝上清心省事讲学勤政崇亷直屏贪邪缓徴科寛役赋识者以为言简意尽不胜老臣惓惓余忠焉诏官元普为中书舎人寻得请改录其子如元普前是公谢政归遇世庙讳日晨起望阙拜哭蔬食竟暮穆庙崩亦如之以为常嵗有诗识痛归十五载而天子加异恩非一即毋论禄位名夀于君臣之际相为恳至亦近代所未有矣公生而白晳秀眉目美须髯端坐竟日无跛倚湛然冰玉及接之而蔼然春温色笑袭人有所谈论霏霏皆芬屑或盛气欲临公者见而自融释愽辨之士将敖公以所不能而不忍也公既贵极人爵且老夀推以为达尊而所荅谢士大夫毋论卑少即蚤暮风雨不避赤牍必精谨毋令失意或风公胡自苦乃尔公正色曰毋众寡毋小大毋敢慢非我先师训乎即不谷不敢当君子寜防服膺焉然公竟以过劳得防疴寻愈元旦朔公具衣冠望阙拜成礼诸子姓罗列陈椒酒为夀而地震者再有疑之者曰是何祥也得无虞于哲人耶亡何郡邑守长复以诏例致防币羔醴公为觞觞之甚洽也居月余属寒疾小损犹能作细楷牍以贻亲知己寖剧然犹自餙厉逍遥于室一日忽呼太常君集子弟而俞之曰吾受国恩厚无以报是在若等吾旦暮且去矣案头椷一册指曰待吾去而后可启椷也太常君忧皇甚于名医无所不致咸请进药公拱手谢曰劳苦诸君胃弱甚药何能补且吾数尽此矣更一日语左右若欲起坐者俄脱然而逝太常君哭启椷则所以经纪身后咸备而其大者毋乞恩毋侈祭毋作斋醮毋逺送塟殓止单练幅巾深衣不得用金玉缯绮盖公前二嵗手笔也太常君奉行之唯谨而中丞郭公思极已具防闻上震悼辍朝加祭者三为十二坛工部郎余君寅治塟追赠太师谥文贞录一孙尚宝司丞呜呼诸所以哀荣终始之典极矣公生以治癸亥九月二十日卒以万厯癸未闰二月二十六日距其成进士及第周一甲子有丈夫子三人即所谓太常卿璠尚宝卿琨少卿瑛者也璠沈夫人出娶赠汀州守李公锦女封孺人赠淑人琨瑛皆继张夫人出娶南京太仆卿范公惟一女封宜人瑛娶前太保左都督陆武惠公炳女封宜人李陆皆前卒女一适太学生顾九锡孙男十九人长即光禄少卿元春娶瑞安丞朱云炯女封宜人次即太学生元普娶四川右布政使潘允端女肇荫官生夭元旸聘教授臧文女元昭聘太学生王翼恩女元晖聘詹事府主簿呉驭女元晔聘太学生施顺祯女元曦聘太学生潘授女元优给锦衣千户元暲元曜元昈皆璠出元材元宷聘贡生李鸿女元植元朴元枢皆琨出元忠聘太学生陆光任女元性聘御史许乐善女皆瑛出孙女【阙】　人嫁大理寺评事包渐诸生陆堣及受陈梦鸾恩生林有麟太学生张世良聘皆璠出嫁礼部仪制员外董嗣成及未字者皆琨出一未字者瑛出曾孙三有庆娶尚宝卿沈华女元春出迎庆中书舎人廸庆元普出曾孙女二受刘承禧聘元春出一未聘元普出公所着有世经堂集若干巻续集若干巻诸诏诰典册涣汗之号宻勿之对皆在焉学则若干巻家训若干巻年谱五巻爱程纯公先生言谓其能得圣人蕴手录之若干巻爱白香山诗又爱苏长公诗若文谓其能畅情事节之若干巻太常君兄弟将以某月某日塟公于湖州某山之赐茔而以治命纪公之行履属世贞状世贞伏自念在郎署旅谒公于燕中邸公以先御史大夫有朝行旧又辱与季君司防同年进而与之语是时世贞数以公事失缇帅意公从容解之世贞不悟语侵公公弗色忤自是坐先大夫难退伏田里者十年无一字以干公亦不知公尚能记否隆庆之元始叩阍上防为先大夫辨雪亦不敢以私请公是时方有新郑梗不获尽如志而先大夫得免于丹书之籍而以故官就土自是有一命起世贞于田间而公亦得谢政归矣官满或公除待次以至避言里居嵗必造公公必留款语及三才之恒变朝典之新故人才之是非国家兵事之得失未尝不三复焉公固未尝不跃然世贞之管窥而忧其跅弛然既忧之而又复防之尚以为可用者而世贞竟自废负公矣独于文章最为晩合然世贞颇能悉公之有根柢而公能悉世贞之达而不为吊诡故世经堂集成首见命为序公之夀世贞凡再効一言之颂其颂不称公之盛而独称公之难盖自古宰相之佐理天下其难未有如公者其能善用难亦未有如公者公读而首肯之当是时犹未能尽公以为分宜时公但黙而善藏其用而已不知其密勿之陈奏未尝不侃侃娓娓中情实破要害也窃尝谓世皇如白日之丽天而忽为震雷迅霆公徐剂其震迅之势而为霖雨是故似难而实易穆庙如白日之丽天而浮阴时时翳之公直欲解驳其阴翳而复为白日是故似易而实难然公去国十五年矣天下所以晏宁而化被蛮貊者安能遂废公徳也嗟乎世之善称大人进而伊周退而更其説云势故不得不尔苐有如称公之可以亡异辞乎虽然借令有善称公者孰有如人主之善称公者乎人主之善称公后先无虑千万言又孰有如易名之二言所谓文贞者乎今夫馆阁之为文也人例而狎得之文而所谓敏学好问也亦人例而狎就之至公乃以道徳愽闻举也则骎骎乎洙闽遗哉清白守节之谓贞我知之矣其举曰大虑克就非公其畴当焉呜呼奠宗社席黔黎公之大虑也君子于嘉隆之际可想见矣是谥也前公为名相者仅一人曰杨庐陵所谓清白守节者也禄位名夀庶防其埒矣防儒焉敢苐勲业即駪駪振振昼绣晨珂奕然于华亭里者不亦径庭哉世贞窃谓公寛厚如丙弱翁敏练如姚元之强记如杨遵彦宏逺如王子明镇定如韩稚圭忠顺勤劳则庶几诸葛孔明柔物采望又有吾家始兴所不能及者即亡敢窃附华衮之后污不至阿而为伊周防也读太常君状覈而防似无容世贞口顾于一二寮宷之际若有惩而救于嗉者则非公所着年谱与世贞所以报公意也昔永叔称范吕之平虩尧夫削而不书子瞻状金陵之流忮司马以为实录何则不敢缘生者以掩死者也世贞从公宇下久且幸而当无讳之朝其容淟涊于笔以取讥南史氏惟赐裁削付之记室称藁草焉幸甚
