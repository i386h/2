<!-- { "loadSidebar": true } -->
　　天佑灵雨零季夏月上旬优渥霑时行清水长七尺御黄刷沙并因更煞黄势坝放王家营【兹据李奉翰等奏淮安清口一帯自六月初六日以来初八九及十一二等日雨如注霶霈优渥湖水逐日加长髙堰志桩已至七尺三寸淮扬运河水势倍加深畅两岸浮沙刷涤寛深江广重运足资浮送仍一面遵防将裴家塲张家庄天然等三道引河次第开放一面将王家营减坝开放使黄水由盐河减掣既减黄水之势复助清水之力自可乘势畅出刷沙重运即可遄行等语】重运或可进得以速达京并据书麟报安徽麦价平迩复屡霈甘沟浍皆充盈【同日据书麟奏安省各府州属报五月连次得雨四五六七八寸至尺余不等六月初旬以来又复得雨三四寸至七八寸不等通省各属得雨普遍霑足沟池塘堰处处充盈禾苗发荣畅茂米价较前平定麦价大减农民欢豫倍常等语】斯则益増慰慰仍増惕情独是漕臣疏尚未以时呈【阅李奉翰书麟所奏为之稍慰惟漕臣毓竒尚未据奏报】为之意踌蹰南望犹怦怦【惟兾漕艘遄行渡黄亟盼毓竒由驿驰奏南望仍殷悬注耳】
　　陕甘总督福康安奏甘省时雨普霑田禾有望诗以志慰并书扇赐之
　　甘省年来若雨旸福星民幸庆安康因知徃嵗官为蠧【向年甘省因王亶望揑灾冒赈嵗嵗报旱而实无旱侵蚀监粮各属从风效尤及事败露大加惩创分别治罪详见辛丑年言志诸什】并识协时政贵良髙下田胥霑泽渥东西河可卜秋穰【据福康安奏据兰州巩昌平凉庆阳宁夏西宁等府秦阶泾等州所属扵四月中下旬并五月上中旬各报得雨深透麦豆青稞畅茂秋禾早者出土迟者播种齐全其甘凉肃州等属亦扵五月十六七日得雨并赖渠水溉润禾苗滋长陕西夏收丰稔通计九分现在雨水均调秋田长发民情欣悦至宁夏各渠坝牐加砌暨増筑髙厚之处均一律赶办全完放水倍加畅驶上下田畴浇灌齐足等语甘省向来揑灾冒赈自福康安抵任后一洗积且年来雨旸时若转歉为丰深庆封疆得人也】慰心书箑遥为赐布我薫风敬以蘉
　　观瀑二首
　　观为目食听耳食耳食易过【入耳之声歇则无有】目食存【入目之色尚存扵心】亭子两言额观瀑
　　圣人体物示精源
　　旧咏新题嵗嵗添空中振鹭座中瞻讵为十目和十手岂不严哉却不严
　　曽子之语释诚意也飞瀑无心任人观之何严之可畏
　　永恬居
　　居额循名责实重梓材引养启予胸君臣谕告辞先后文义早经疑九峰
　　我
　　皇祖以永恬名此居盖取周书梓材引养引恬之义蔡沈集传以为欲其引掖斯民扵生养安全之地而又申之曰自古王若兹盖即商颂所谓自古在昔先民有作也君若臣所当共凛者惟集传称一篇之中前则尊谕卑后则臣告君不可得而强合意者此篇得扵简编断烂之中编书者以为文意相属遂编次其后沈所疑是矣因复考王安石呉棫朱子皆以为他书错简而秦所刻九经书序后按语亦称今王惟曰以下若臣下进戒之词非命康叔之书不可强合今另起行云云则是九峰以前已早有疑之者并或另为起行以别扵前文而今本则直接惟其涂丹雘之下不另起行耳因题永恬居检书有防附识扵此素尚斋
　　逐处由来贮缥缃山斋即是读书堂循名扵此宜何在义在中庸十四章
　　逰创得斋志事二十韵
　　初到此觉旱幸得甘膏零间【去声】作五日间乃透霑畦町继斯数日内雨霁每互更遂复惧霪霖以正值时行忽忽半月间何曽一畅情今朝乃晴定浮云天际征试一为山逰观瀑澄清听尘心一以涤无复余怦怦肩舆入西谷永恬居略停更由西而北苍山胥转青【始至山荘以四五月间缺雨山色犹苍继而甘膏普渥时雨时晴秋禾芃茂草木丰茸向之苍山悉为浮岚暖翠矣】造化功迅哉万物资生成慰心讵祗兹晚田欣起耕峰回川绕处秀木嘉防横野桥据石涧涧下幽泉鸣曲栈凡防折岩斋面前呈夤縁入松闗石磴陟峥嵘据牀延峭蒨画圗奚足称旧题巡壁读新句防笔赓庚辰至扵今【自庚辰扵此搆书斋曰创得题句云记取拈毫最初句从今有暇便来吟至今丙午每至留题凡二十五年】廿五嵗月经视之如一瞬创得信副名
　　枕碧楼
　　创得斋傍两架楼千林髙枕碧如流咄哉漫谓无虞事思日孜孜励先【去声】忧
　　过岭至栴檀林得句
　　东西一岭隔陟降例依前陟觉迟难矣降斯速易焉足该万理要可喻六经诠调御花龛坐非禅即是禅
　　天籁书屋
　　四巻贮斯项氏符【明项元汴贮书画处曰天籁阁兹书屋所贮元汴赏鉴画巻几四米芾云山烟树一呉镇梅竹松兰一徐贲眠云轩圗一唐寅采莲圗一均有天籁阁印记云】输他阁上富藏图甲辰忆过嘉兴路却惜子京迹乆无【甲辰南巡过嘉兴惜其阁与名迹均无存者有云烟散似飘天籁之句至其印记不知何时收入内府又幸其不落贾人手借假乱真耳】
　　澹轩
　　峦顶难为池方塘无半亩夏雨优渥霑乃得波澜有澹然暎小轩风月随所受心偶与之俱聊以拟享帚
　　澄霁楼
　　初至山庄即盼雨既雨侵寻遂盼霁似此多欲不知足旸雨难从无厌意却思此或殊己私筹农兼念行旅利然其求全意总同何辞多欲多愁致今朝云净快晴定拾级髙楼方满志更恐满志即近骄戒之慎之铭七字
　　观射
　　扈围行赏例应然观射分其等次焉【向例秋狝扈从诸臣先期分日扵宫门前较射中三矢及四五矢者分别等次赏赉马匹银两有差】右屈左支国所重心平体直道之诠仍教儿辈代身先【去声　自庚辰臂痛以来虽不身先示度仍命随从皇子歩射以志无忘　　家法】莫忘
　　家风以意传屡中承
　　欢兹坐此【余自十二嵗恭侍　　皇祖临门试射每因屡中荷防　　天语褒嘉故己夘射诗有屡中亲承　　仁祖欢之句自壬寅至今丙午凡六十四年矣】深慙六十四年前河道总督李奉翰协办河务安徽廵抚书麟奏清水畅达漕船迅渡情形诗以志慰
　　河臣奏清盛并减黄之势【昨六月二十日据李奉翰奏淮安清口一帯雨霶霈湖水逐日加长髙堰志桩已长至七尺三寸现在一面遵防将裴家塲张家庄天然等三道引河次第开放一面将王家营减坝开放清水自可畅出刷沙等语详见昨志事诗】既慰仍萦望漕臣奏未至况昨漕臣疏清口仍淤闭虽设法挽拽无奈阻艰致九江十二帮寳应停水次待至淮盘验益致乆延滞小舟迎往验此实权宜计【六月十四日先据毓竒奏五月初七日清口水势陡耗以致清弱黄淤江西九江等十二帮船皆停泊在平桥寳应一帯不能抵淮盘验因乘小船南下即扵水次逐帮迎盘以备防行过淮不致躭迟此实权宜善计也】今日接河臣清长【上声】八尺暨兼得西南风畅出刷黄利台州前帮船渡黄衔尾济未同漕臣报漕臣南往异【兹六月二十五日据李奉翰书麟奏黄水自开放减坝后消水八寸清水因本月十二三四日大雨加长九寸连前长至八尺二寸湖水已属有力更兼连遇西南大风涌送湖水五道引河防防畅达较量清水已髙扵黄水一尺一寸势属建瓴台州帮船三十九只扵十九日迅速渡黄后帮衔尾前进其浮沙停积之处刷涤日渐寛深等语览奏实为庆幸因降防发香令扵　风神　河神等庙叩谢以昭神贶至漕臣毓竒尚未据奏报盖因南往寳应一帯水次迎往盘验不知清水续长是以未及防奏耳】庆幸诚殊常
　　天佑
　　神助赐惟増敬以惕敢曰斯满志
　　漕运总督毓竒巡漕御史管干珍奏报渡黄通顺签盘全竣情形诗以志慰
　　隔日漕臣递奏章清流畅出刷沙黄【六月二十九日据毓竒等驰奏自开放王营减坝后黄水渐减兼以连日大雨清水加长河臣等遵防将五道引河全行开放河水畅出下注力足敌黄十九二十等日严督在前浅阻之台州等帮赶儧渡至二十四日清水更加旺盛河口水势均有三尺以外已过漕船一百一十六只迅令北上在后漕船趂水儧行现在派委偹弁多偹划船防防漕艘以期穏速所有江西饶州等十二帮船已逐一签盘完竣跟接遄行约计七月初十日前后重运可全数渡黄北上等语】渡船衔尾货无弃盘舸迎头米率良【毓竒等又奏签盘各帮米色均属干洁亦无亏短及例外多装土宜吃水过深之货物等件亦不致有抛弃实为公私均便也】较以去年时尚早况逢通闰日犹长【上年三进尾帮漕船扵七月二十二日始催入山东境今据毓竒奏尾帮扵七月初十日前后已可全数渡黄比较上年尚早十余日况今嵗又闰七月为日更长可为欣慰】阅之实切心欣慰防巩惟殷敬不遑
　　七月朔日作
　　此日秋之孟农占宜是晴晓云避天浄午旿炽炎生停咏心惟惕晚隂意益怦略霏虹见晛始慰五言成
　　骤雨【七月初二日】
　　农谚最忌二日隂【农谚有不畏初一雨却畏初二隂之句】晓旭朗辉万山翠晴定已乎未敢必时时骋望弗安意过午族云西北生雷声驱雨倐忽至肩舆急急返山斋竖洒横排恣霶霈岩泉涧瀑喷配藜仆从霑衣例有赐须防云散遂放晴庶弗致霪害农事但祈眀朝大放晴山阪仓箱或可冀
　　河南巡抚毕沅奏雨水霑足并赎田亩等事诗以志慰
　　麦收既报丰大田胥种早幸复屡霑膏秋禾可卜好【今嵗河南春膏优渥二麦有收秋田播种齐全兹据毕沅奏开封河南等府许陕等州属禀报扵六月初五六日得雨三四寸及深透不等初七八日各属间段得雨复扵十二日午刻省城雷雨滂沱倾注数时入土酣足近省一帯沾被相同粟谷髙粱发生旺盛渐有抽颖含苞者棉花种植亦广晚秋及各项杂粮一律长发青猗弥望新麦登塲后市粮充裕价值大减农民抃庆等语】稽首谢
　　天恩豫民生可保更喜赎田事酌剂得中道【前经毕沅奏豫省灾区地亩有晋省富户赴豫放债凖折之事已节次降防晓谕今该抚等妥协办理毋致偏枯嗣复据御史莫曕菉奏请照月报粮价坐扣麦收之值因令毕沅酌量查奏兹据毕沅奏自奉防减利听赎以来现据各属禀报回赎者甚多两造均无异词若照莫瞻菉所请转觉纷纭合无庸议所办颇为得当】既不致偏枯亦防胥吏扰无借纷科条【赎田一事节次降防谆切劝谕为之调剂变通原不过欲豫民得还故业晋民亦不致偏枯无取烦扰纷更今该抚藩等办理已有成效所谓在人不在法也】求详益致挠曰慰既曰俞为政原无巧
　　文徴眀独坐看泉即用其韵
　　独坐厜防意阿托山崔错处水摐然欲询纵目凝思者视听既亡那是泉
　　咏和阗玉饕餮觚
　　和阗贡美玉量【去声】质制成觚无取俗时様教摹博古图圜方品殊矣饕餮戒存夫乆弗为饮器簪花佐咏娱
　　古松书屋作歌
　　自我到山庄盼雨复盼晴忽忽度夏季万虑纷吾萦今朝风日殊清好逰山遂与穷窈窱窈窱既出矗峻挺是则古松之真境度势祗筑亭一间却弗再三频徃还毎来亦必吟一度恰似六经之士奚可容易与对言向之万虑都付无何有揖古松曰前身后身南华叟
　　簇竒廊口号
　　书屋长歌坐片时岩廊沿降厯嵚嵜每思竒究不如正遂命肩舆速过之
　　题山近轩
　　复自岰防降有轩山之心却弗夸廓朗端惟悦静深乐山仁者志因名实可寻了当先克已进之曰在钦求仁庶近乎五字当自箴
　　赋得清溪逺流
