<!-- { "loadSidebar": true } -->
　　溪头架阁倚层椒水熊山光入绮寮只可相携漆园吏此间促膝注逍遥
　　千林欲雪
　　寒天黯淡冻林愁结撰真非画者流何必粉皴方是雪别开生面突营邱
　　赋得风动万年枝【五言六韵得名字】
　　琪树因风动扬猗禁籞清万年徴夀永三秀应祥生散影花甎静延晖珠缀明每从观作止便以较隂晴爱睹鸾鶱态徐闻鳯啸声奚称汉武帝林苑独标名
　　闻蛩【六月十六日】
　　晩凉豪兴生刺舟载明月心托碧琅天身在水精阙何来在砌蛩振羽数声发协方朱明审音报商越通灵信物类不与惟时节来者复无住知然却怡恱
　　率言
　　极大巨灵掌开山极小巨灵身七寸极大鲲鱼防千里极小鲲鱼蚁子分一物变幻尚如此千秋是非谁定论
　　青龙桥西
　　拟向名山盛暑消石桥西畔又鸣梢便教马上逢新喜一路香风畅頴苗
　　欲鸣铜雀熟催田髙下如云秀实全所兾雨旸时一月今年可卜胜常年
　　夏日香山静宜园即事四首
　　别业非遥便徃还兰椒迤逦辟云闗看山延得半斋爽逭暑权因一日闲鹤领雏来调弱羽鹿希革后长新斑书帷何必韦编展大地羲爻注此间
　　緑树成帷白玉台毎从疏隙见崔嵬蕙兰草是三湘佩茉莉花原六月梅幽籁静中观水动尘心息后觉凉来梨园小部翻嫌閙此处惟应泉石陪
　　碧宇云徂喜快晴方方緑野待西成璘防山蝶随风去馡馥阿芜过雨生松牖慿虚千里直芸帷搴月一钩横爱看班史消长夏三防江都语防精
　　黛亲切挹山光纳爽从容歩夕阳野果坠烟红琥珀新篁敲露緑琳琅闲云归岫连峰暗飞瀑垂空潄石凉自我皇皇法尧舜输他坦坦傲羲皇
　　晓逰香界寺即事杂咏
　　香界山荘一岭分清逰减从羽林羣趂凉侵晓盘层磴恰见红丸上海云
　　廻峦宛转试跻攀不辨东西片刻间却为张公五里雾忽藏白傅一区山
　　嶊崣直俯万峰巅一谷村墟隠白緜幻景今朝真尽态天衣风动又髙褰
　　寳珠洞髙髙且深精庐不受繊暑侵数我朅来凡防度分明壁上勒前吟
　　露草烟萝清馥交到来一晌坐云巢谁云佛法忘嗔喜开牖欢心满四郊
　　胜地防闲可憩迟登髙望远亦相宜卧波指防卢近伏汛隄防厪此时
　　华黍风香逺近迎防欣碧宇似秋晴花宫廻首忽如失只有钟声林外清
　　鸣鞭出谷日三竿涧水无声隠石滩为有余闲兼爱爽陈操健鋭试临看
　　静室
　　为因避暑登髙处中使肩舆汗已淋虽是崇椒延爽别有慙以已度人心
　　天风拂袖飒然凉中有清芬百和香拟待夕阳方下返偶然试阅小年长
　　拟古诗【有序】
　　三百篇而下言诗者以古诗为宗旧为十九文选分为二十后来拟作若陆士衡刘休元诸人分合不同半全各适然率求之词致声调意在肖似耳夫拟古诗如临古帖不必似不必不似有意求似未有能似者也书不云乎诗言志此诗之源也泝源而达之放乎四海化工之造物岂枝枝叶叶而为之者哉善夫苏轼之言曰作诗必此诗定知非诗人此予拟古之志也
　　拟行行重行行
　　人生无贵贱谁能免别离贵者厌契濶眷属或挈随贱者乏势力頋恋徒噫嘻矢志笃前盟执手订后期亨屯纵殊地要在尚可为其不可为时觧擕真觧擕
　　拟青青河畔草
　　王孙不知期河畔草盈掬少妇有括园中栁条緑雾帔已恤削风帯仍结束君子今何之岂不念幽独莫以顔似花而忘徳如玉
　　拟青青陵上柏
　　松柏生髙陵鸾鹤所翥翔芙蕖出緑沼鸳鹭相徜徉自古有防宗三都及两京春色满皇州逰子忘故乡髙楼酒挹渑康衢尘霏香朝饮挟娥防暮逰陪金张暮暮复朝朝行乐何渠央
　　拟今日良宴防
　　今日复何日美难良具并吴僮垂手态越女遏云声愉者意气扬悲者慷慨増听音非宫商所贵能移情况引逸爵飞翠釜行侯鲭好乐莫孤时蟋蟀尚未鸣麻姑倩搔背奚虑王方平
　　拟西北有髙楼
　　髙楼一何迥西北来天风绮疏张四面云甍飞三重其上何所置笙歌罗绮丛中有窈窕人含悲独无悰毋乃卖饼妻离感曲衷一弹懐菤葹三叹置丝桐仰望层云间愧彼双飞鸿
　　拟渉江采芙蓉
　　言入渌波曲采彼芙蓉花緑柄在我手白丝袅且斜感此懐所思道路阻且赊可思不可见兾觌空赍嗟
　　拟明月皎夜光
　　惟月生于西金行故益皎始出东山上渐歴银汉表暎水光帯寒丽午轮收小防能引悲思乃至闲虫草芳兰逝将萎蟪蛄啼未了时节不我与胡不笃情好翻云覆雨流讵识防金道
　　拟冉冉孤生竹
　　双竹相扶持孤竹乃冉冉独立忆其侣飒防秋风惨结褵向犹念乗垣初岂敢而胡相弃捐焉能置情感情感亦何为不可追者时忧伤易成老加饭留容姿容姿苟未衰防有相见期
　　拟庭中有竒树
　　中唐有薝卜因风送芬逺所迟遥未归持此共谁遣折荣拟寄将芳歇英亦损山川每多阻时莭忽易晩
　　拟迢迢牵牛星
　　人间有别离天上岂独无亿万百千嵗汉女懐星夫渡河非不能天度不可逾跂彼七夕临永思终莫摅促晓恨天鸡失林拟夜乌
　　拟廻车驾言迈
　　仆夫戒行李驾言升轻舆所志在四方岂必眷妻拏朝待金马门莫登承明庐季子嫂悔罪买臣妻叹愚丈夫志既得安足论区区勒名沉诸渊惟虑久或渝
　　拟东城髙且长
　　东城何其髙逶迤连雉堞城中多华屋朱楼凡防叠君看歌舞地人去空落叶及时不行乐盛衰悲转睫归来丁令鹤梦失庄生蝶
　　拟燕赵多佳人
　　燕姝宁台舞赵女邯郸歩阎易美服饰曼睩工盼頋不丰亦不约宜喜复宜怒古来巳称絶汉武寄余慕当户理瑶琴能谱相如赋
　　拟驱车上东门
　　洛阳上东门门外连北邙隂风一何凄柏廷夏亦凉富贵及贫贱摠归埋恨塲黄垆即厚夜潜寤浩刼长纩息龙失翰衡轻兰歇芳虚名付史筞真伪已莫详寥寥读史者又谁别臭香水碧率悮人蓬海浩茫茫何如悟达生随时爱景光
　　拟去者日以踈
　　昨日不可追今日聊相依一日复一日百年有尽期大椿及朝槿脩短或少差末路就枯焦一例虫生之及时稍迁延老大空余悲
　　拟生年不满百
　　百年人大限如其夀者鲜试问百嵗人定云多益善何为忧千载戚戚眉莫展劝汝展双睂亲串咸在兹良辰复羙景品竹弹清丝去者莫须忆纵忆安能知
　　拟凛凛嵗云莫
　　元冥司令节宴月穷纪木叶落归根河水冻连底青女剪碎琼作氷花蕋不乐复何为太康戒无已既命兎园宴亦念东郭履宵长致良佳帐冷梅花纸宿昔同衾人长眠呼不起是非翩来迟入梦輙欢喜三年梦不来沉痛嗟何以
　　拟孟冬寒气至
　　平在临和叔蟋蟀入牀下朔风变严律凄声来四野夜明散冷光轮小頋兎寡感序自怦怦为忆知心者睽阻防千里携濶已三夏朝来谁叩门双鲤忽在把重缄不忍开翻恐愁懐惹
　　拟客从逺方来
　　日日望逺客居然来我前一日比三秋三秋九十年邂逅适我愿不语已如兰倾盖胜新知班荆续故欢车笠尚义气区区安足言
　　拟明月何皎皎
　　何来明月光照入纱窗碧盈手余清辉印心逺尘迹人生境遇殊鲜不为物役欢聚尚多戚而况行迈客惆怅感驹驰踌躇望檐隙
　　热
　　大雨觉过优朱明幸快霁继以连日暴赫曦势颇炽多稼固宜暄耘者苦炙背【叶】而况城市嚣避暑应无计乃知鲜全羙安得咸满意林园足清凉郁熇尚犹厉念彼瘅暍人切切愁不置徳信纵炎官政平谁酷吏晚来爽风奏金行消息至协时諴万民触绪敬吾事
　　江山胜览歌题张宗苍仿黄公望长巻
　　见豹一斑雾变可以识全皮甞肉一脔镬中之味知无遗金山昨春俯汗漫尔乃西溯防泛东竟扶桑枝指防长江源委应于兹我非山人无事者羡彼豪逰万里揽胜輙复命笔写十年之久始成图五日一石非虚也相投意气谁知音吴门髙士倪云林作诗酬倡识嵗月早必妙迹贻来今今时宗苍亦老手展图示之咨尔能临否其工可能神不能此语还应出诸此人口经营惨淡阅月余我谓神来宗苍犹请迟斯须粗皴疏防不数笔现前真迹水乳如乃知三鬛信有诸忽睹浮玉朱栏扶何湏缕辨防峡及芜湖
　　立秋日作
　　披风陡觉爽而便少昊司秋信有权且喜民情无怨暑更因穑事兾逢年三星已向玉衡直一叶乍飘金井前望雨今朝兼望霁【农占立秋日雨而即晴为丰收之占】故知两美致难全
　　七月朔日作
　　坤维大火流朱明序忽易欲起凉风迟未处残暑廹兹日乃孟朔望雨心转剧更恐致霖雨即晴始适譬人祈予防两美期必得即予亦难之于彼曽何益明知而故蹈造物岂汝役
　　麦收实倍丰大田苗亦茂纵饶忧于先未觉乐于后迩日异常燠曰豫早自咎羲车歴西陆郁熇渐宣透清气荡暄蕴浮云出峰岫所兾尽涤炎与物乐佳
　　夜雨
　　半年雨旸时夏末乃望雨涤暄蠲病疾沛泽利荞黍枕上闻殷雷心怦遑寝处只愁势不优为时果刻许凉风未宣畅何以消烦暑怨咨民恒情思艰实慙汝
　　晩蝉
　　晩蝉因热势偏张谁道枝头觧唤凉世上尽多趋热者漫言我亦爱羲皇
　　微爽
　　微爽遥山送雨余畏炎人意较前舒符嵗序嗟如驶徳信农功惄切予【吕氏春秋秋之徳雨雨有信斯谷坚】五日占期洵已廹半年慰望恐成虚近西傍晚无云作瞪目频劳忘所如不谓当秋转望霖忧懐真与日俱深蜗行侧壁盘干舍坼髙原萎緑针雨喜空教传自昔农艰更识有如今前宵细洒诚何益伫待盆倾一沃心
　　新月
　　西宇分明防金行初度看标形权示曲韬采本来团离毕空希雨流波不碍寒木兰聊迟【去声】载属我兴方防
　　咏玉环
　　出璞知何代为环见此同心连翠纽暎手叠文鳞圭璧思君子金兰结好賔玉工言似是防误楚荆人
　　雨【七月七日】
　　信有灵徴为洗车襄云只虑散风余稍蠲隆蕴仍依尔未致优霑益惕予沛势注眸看欲倦响声属耳听成虚殷雷幸薄黄昏作入夜甘膏待渥如
　　即事
　　畿辅二麦倍常收一律秦晋豫齐州南省亦复雨时若方期额庆逢登秋较量早晩便如意自幸今年胜徃嵗如何夏杪更望霖入秋转觉炎蒸继近闻待泽逮淮扬晩田戽水农夫伤五日之期又逾再真教一刻千金偿瞻云卜度心増悯调幕多慙徳不敏盛满戒吾亦何辞饥馑切民其奚忍
　　雨【七月初九日】
　　云容舒复巻雨势疾还徐诸疠全驱彼一心真沃予更无秦越处那有玉珠如金帝穰堪卜炎官赫已袪优霑方幸继警惕敢忘初南望频萦虑维扬可逮诸
　　再咏玉韘
　　蓬矢桑弧识举男赋诗言射我需谙钩易挽钧盈六辨制底湏朱极三终不可谖惟令徳佩之无斁岂虚谈环中内外光明莹一气浑融万里涵
　　静安荘酹酒
　　久踈桂酒奠琼瓯节物空惊驹隙遒拟送长行安丙宅【以夀宫卜筑需时兹因工竣择于十月奉移】那堪来别值辛秋中年哀乐其多矣一种情懐可耐不恸罢洒然差自信归居曽未负从头
　　趋庭不见两年更生汝那堪送汝行【亦择九月中送皇长子定安亲王归其园寝便中赐奠】此际还教抚秘器他时惟许望佳城痛来今日诚何日泪洒縁情不尽情了识人伦是悲种拟从调御懴无生
　　髙梁桥泛舟至昆明湖之作
　　长河舟进趂晨凉两岸蝉声樾霭苍望雨畏熇消半月湖光今日作秋光
　　早田可卜收无碍晩种惟期过半收失望生愁过望喜人情那得免随流
