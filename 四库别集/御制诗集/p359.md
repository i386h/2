<!-- { "loadSidebar": true } -->
　　鸿禧锡醴层茵接淑景暄阶百榼骈璐瓮饱斟咸乐凯【臣张泰开】方诸取鉴彻中边一双岂逊盘胪珏十二畴多簨冠编琬琰襍陈符肉好【臣裘曰修】鐻鍝率舞达蠕蠉龙文计斛扛谁属虎寳韬岩妙莫诠尽道鉴观得元解【臣王际华】从知夀考轶彭籛潄芳摛藻迎韶莭积素凝辉荫甫田防盎静深资濯手【臣蒋檙】
　　【御制】敦匜厐厚许差肩瀼瀼湛露承常满奕奕流霞暎更鲜漫喻水晶识贡父
　　竟批山骨劚于阗诙谐布卦轻方朔窈窕探源现委然书陋覆瓿扬执防【臣刘星炜】様翻掲鉢李龙眠已卑荆谷争推卞况説梧台误认燕不汲自盈藏不竭【臣钱维城】无瑕可摘镇无愆旨分鼎食余温泽肃比铏羮励洁蠲秩秩排当懽防洽【臣奉寛】锵锵陪祀礼容専防凭甔防皆能效羃总缾罍孰较先理胜有经觇近逺【臣窦光□】
　　【御制】处安以道审衡权象胥祗冀颁瑶篚鱼雅仍同擘防笺定是羶芗过父癸
　　还侔缫借荐
　　皇乹人言犹水诚师也义取持盈倍凛旃黝外独抒芒作作【臣钟兰枝】闳中夙葆腹便便品评潜确蓝为上睇眄浮筠秀毕搴腴割昆冈团靉靅【臣陈兆仑】碧涵葱岭郁盘旋琳琅待戛储元韵饕餮都融裕左饘澡沐旧称身去垢【臣汪廷璵】沾濡尽释口流涎注兹恍挹深深斝瑟彼宜揩薄薄铅瑞鹊占穰忻鬯富【臣倪承寛】
　　【御制】鸿龙运荷洪延日新盘仰成汤徳假俭铛嗤建武偏可异微辞陈颖胄
　　勿劳凿空诧张骞新疆者定供琛賮絶漠徕同靖铠鋋匠氏程材原自致【臣卢文弨】花门职赋讵云迁丰滋渗漉歌时亿醇溢醍醐沃大千倾市聚观良小小【臣谢墉】论都索价乃戋戋胚胎痕冺三壶粟函盖围欺六寸瑄典数鸡彛钦
　　制作【臣李中简】句抽蚓窍愧赓聨污罇朴遫寻防仡丹甑氛
　　氲驻偓佺照面迥移炎海裔【臣汪永锡】
　　【御制】洗头髙忆华峯巅清扬应叩声依律古穆呈观色不妍篆识子孙永寳用熙春笃祜万斯年
　　正月二日降旨普免各省漕粮诗以纪事【有序】抚万邦而养欲厪扵深衷用八政以厚生图其先务繄民依之是念率
　　家法以攸行溯自初元以来给复已积赢千亿亦越丙寅之嵗正供更蠲逮垓埏凡兹除半而赐全总期家给而人足惟漕粟计关常糈故捐租例格成规缅
　　祖训之钦承曽
　　沛十行寛大荷
　　天心之笃佑式
　　贻万载升平拓疆逾北漠西瀛新屯获而无劳逺餽省嵗庆麦登谷稔庶物殖而适协屡丰必世后仁幸符
　　累洽重熈之运以通制用宜体耕三余一之经仰昊苍之锡福孔多顾黎赤而推
　　恩益切
　　前谟用继新命聿申衔尾连艘七省则轮停输挽长腰充廪三年而户遍恩膏与其陈因之红积太仓何如嵗取之饱増四鬴盖孚恵及下益乃无方矧藏富扵民君孰不足既敷猷而涣号因抒志以命篇非博凫藻扵兆人冀示燕诒扵奕世
　　制用曽闻卅载通免漕敬继
　　祖鸿功军糈官饩给弗匮
　　天施【去声】地生义可充比屋帖催无虑白太仓粟积免成红恵心勿问思义象
　　家法期贻奕叶同
　　题沈周写生各种
　　玉兰
　　簇簇玉光蔚菲菲兰气匀似中无刻画淡防有精神磊落偏饶韵芳华不借春分眀称木笔写照倩他人
　　蝴蝶花
　　天公赋物本无名谁其名者应非本于非本里争是非多见其为失之逺翩翾者蝶翩翾花即一即二胥名加谓花非蝶寜非也曰蝶是花讵是耶娟娟者蘤舒舒草露态风姿聊自好漆园吏与宋大夫两不知兮堪絶倒
　　萱花
　　叶緑与花黄无情自在芳持将赠屈子防是不能忘
　　白莲
　　卉中君子号虽同淡白应知胜艳红水镜当前难辨色祗饶香气喷翁蒙
　　蒲萄
　　蜿蜒云中龙缀珠如活汞自是九天浆谬曰大宛种囫囵内外融不可覔其空何须诩絶域徒致聴覩悚宜作念珠观五蕴浄心孔此是日观法【石渠寳笈贮有宋僧温日观画蒲萄巻】石田肖生动
　　老少年
　　防缀山根与水涯雁来时莭发芳华非英灼灼寜非卉是叶飘飘都是花十様锦铺胜西地一竿竹倚出东家傍人莫讶轻窥宋还笑悲秋怆自嗟
　　鸡冠
　　萼不【平声】全异花品命却同谱层叠芳穂缬昻藏绛冠吐喈喈虽未鸣六义懐风雨
　　菊
　　不碍芳华潇洒无双莭概清髙千秋知己谁是歴数惟屈与陶
　　蟹
　　赋形造物信多竒介类属乹又象离敌虎从来夸郭索夹蛇终得济波斯无肠应识扵中直有骨惟看向表披逮诩金膏玉脂日可懐江浄月眀时画图以外能説偈樽俎之间别繋思不戒十门分进馔徒称置筯亦何为【邵氏见闻后録载宋仁宗内宴十门分进馔有蟹二十八枚问一枚价值一千置不食曰一下箸为钱二十八千吾不忍也夫不戒于十门之进馔而不忍扵一枚之千钱此正孟子所谓放饭流歠而问无齿决亦何可取之有】
　　鰕
　　鰕逰海跃沙称玉徳号季遐肠脑直属脚钳八义红殻如琥珀青甲变芦葭献庭见説援耳为杯或出南巴试看唘南数笔写何异慈眀一棒拏
　　牡蛎
　　蛎房坚似石附积或如山闭口深藏汁自固计图安以其有可欲锥刀终致鑚佐饭解朶頥醒酒回頳顔诗实尧臣好寓意别有道
　　蝤蛑
　　蟹种十二蝤蛑居首或曰拨棹水中善走既入画谱亦列食单嘉宾防集一具専盘鹘为突眼蜩为俯腹防似其脑如其足万类凭生不齐之齐加恩防士是曰滑稽
　　鸽
　　鹤之驯者常近人或其煮之羣讥诮鸽之驯者亦近人孰不烹之供劝釂一例羽族清俗异况入淹寒佐铏芼何不飞去保尔生小弗忍焉为【去声】梁稻
　　鸡
　　五徳韩诗载三号史记称衔珠占瑞兆逢玉叶休徴立若矜雄峙闻当念夙兴花冠原自好芥羽讵相应士雅中宵舞安东三雀登昻然图画里似伴径山僧
　　鸭
　　浮波不殊野鹜登陆复伴家鸡水暖春江知也城堕吴地凄兮巨山已夸淹博甫里诚善滑稽独立那须畏隼九思漫拟集鹈
　　猫
　　左传称六畜讫未其名厠君子有事迎却实见礼记礼记义何宗食防佐农功张汤虽老吏薫穴终难空难空冀北羣飞与骐驎不如跛之技寸长尺短分短分苏氏骂捕鸡则堪讶二徐记细故亦何关治化
　　驴
　　吁嗟乎驴不见六经之中间岀汉晋之书题面学鸣颓荡已甚岂知名教之乐非虚旅食京华防桥风雪斯则诗人所以爱诸异防石田淡墨闲扫而长耳四蹄之形神毕肖无余是忘筌也是契筦也岂类乎刻楮者之分防
　　新正养心殿
　　一心岀治源四序春为首春者生物心养之在仁厚和訚发天倪醖醸育地纽奉若善长徳滋培寸田受降旨加赈甘省去嵗被灾州县并全免积欠诗以纪事
　　甘省界西北舟楫素弗通地瘠民多贫所幸敦淳风是更心以怜忍视遭困穷军需罢已久新疆屡报丰嗟此甘凉民稔年偏鲜逢缺雨廿州县昨夏叹窘空例赈期有限岂无遗转蓬酌加视轻重接济兴春堫积欠逮百万概免追呼怱非希布寛大实切恤瘝恫缱彼茅檐间庆春慙绮宫
　　题五代阮郜女仙图
　　控鹤乗龙落碧空海山佳防胜逰同追随总是行云侣那计三壶与八鸿
　　雾袖风裾称体娟休言玉杵结尘縁上清亦有遭沦谪寄语人间漫学仙
　　周家昉与王家朏津逮犹余五代人不是宣和珍什袭相随安得至崇真【巻后商挺题云阮郜五代人习周昉王朏笔法此图曽入宣和内府传至于今诚为珍寳观扵崇真万夀宫疑徽钦北迁携来流落民间者】
　　新月
　　一绺濶扵丝三分细似眉西方乍生矣今嵗始逢之醖醸上元莭徘佪碧汉涯孅阿不分别万古只如斯
　　新正重华宫侍
　　皇太后宴
　　新正家宴迓新禧嵗嵗承
　　欢始此时旭日正辉三秀草光风不动万年枝防衣喜顾孙曽长夀酒翘歌
　　福禄宜先莭华镫陈入席忻随
　　凤辇歩迟迟
　　再集张照春聨字为春朝吉语得诗十三首【有序】甲申春曽集张照所书宫殿春聨为春朝吉语装成巨卷亦既序而藏之矣兹复缉其旧书御园楣牖聨句得三百字有竒仍依前体集为五七言诗十三首聨属装池与前卷并弆扵是取义编珠者且成合璧益足喜也夫金钱成帖昔人偶一为之墨林已侈谈珍羙讵若兹之一再缀缉取携扵旧版零缣无宣索之劳亦无弃材之惜其为寳爱更当何如防若夫清辞丽句层见迭出与前所集诸诗无一句相袭而迎韶纪序语叶祥占则又后先暎发亦奚啻化工献嵗景象常新余翠陈青复成锦绮天机杼轴不相师而适相合固有蕴醸扵不期然而然者乎至扵辞多颂语则以本系臣工所书春聨且限扵字不能更易因并识之
　　轩镜祥呈万尧封庆叶三寰瀛溥治化风雨洽和甘曙日和而煦凝烟霁以融保民昭大徳瑞气合祥风雉尾烟辉拥螭头旭日开九重云物焕瑞气灿蓬莱心以精而一虞廷圣教宣五辰涵万象文徳诞敷天鹓鹭云衢广菁莪壁沼连鸿文扵以焕郅治职敷宣日华凝象丽云衢川岳祥辉灿箓图撃壤偕聴禾献瑞康嘉庆泽洽丹符
　　羲图文箓三才贯孔思周情一画参午夜绍勤昭懋学丹书緑字绕瑶函
　　秀麦巢阿湛露凝共瞻纬象瑞光腾辉开鸾阁珍金检彩覩璇星庆玉绳
　　咸看彤阙丽龙光珠露生林篆玉香紫府琪花浓暎彩璿庭瑞日愿延祥
　　焕文脩武亮天功经纬咸周道徳同乹运太和调广御章膺璇玉表时崇
　　黛耜朱纮光禹耤金瓯玉烛巩轩图三登嘉谷飘香甸四极元功播瑞符
　　日暎星辉瑞色臻彩腾双阙卿云新太和广运昭安阜懋治祥应殿陛春
　　聨珠合璧齐玑玉翽凤逰麟快覩瞻八政调而风雨顺喜来歌舞遍茅檐
　　题谢时臣醉翁亭小景
　　环滁深秀有佳山泻岀双峯水一湾酒冽泉香招客醉讼稀刑简共民闲时臣妙防形容表永叔风流想像间设使终无同乐意宴酣放浪早冝删
　　新正悦心殿
　　新正畅好多清暇咫尺琼华试揽登恰喜轻云生靉叇兼看宿雪积崚嶒玉甍迥接三霄庆绮胜祥占百福膺万户皇都春富贵持盈念益切吟凭
　　蟠青室
　　就石搆书室蟠青在室中三壶夫岂逺两华得无同拜欲下其芾画寜借彼防开设逰目原是碧瑶丛
　　阅古楼
　　苕华四壁按年排每到因之阅古钗设以春眀寻近迹防多殷鍳惕予懐
　　镜清斋
　　结为氷与融为水一例当前镜影清却忆宣尼荅师也无鱼有戒验人情
　　抱素书屋
　　面水虽非广背山不在髙颇饶知仁趣亦足性情陶敦朴祛繁务归真得静遨听然忽自哂何事尚摛毫
　　罨画轩
　　活趣逓看四季妙防不名一家似胜襄阳画舫徒称博古生涯
　　崇椒室
　　假山虽积篑亦自有髙卑因迥筑书室凭堪目驰名之曰崇椒亦胡不可为譬如泰岱岩其上空居之拘墟无一是契神那弗宜
　　题宋宣和四禽图
　　山雀蝶梅
　　蝶梅那借蝶来寻玉染微红檀满林崖穴不须嫌冷淡集枝山雀结同心
　　蜡觜海棠
　　蜡觜双双栖海棠目随去蝶意如忙传神阿堵原臻妙马政应同望逺航
　　嘉雀玉梅
　　竒卉珍禽艮岳罗祗图嘉雀意如何难工常见易稀见神解应知别具多
　　竹叶鸟竹
　　竹枝上立竹叶鸟名象难分谁主宾多艺宣和深理趣如何五国致风尘
　　新正瀛台即景
　　外藩恩宴例新正小仗黄麾度禁城便辗氷床液池镜先临绮阁趯台瀛阳阶緑意芜将吐温室芳姿梅正荣排次外廷待告备偷闲聊作探春行
　　同豫轩
