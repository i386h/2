<!-- { "loadSidebar": true } -->
　　驾返彤宫自御园礼縁皇子逮成婚【是日皇十五子成婚翊日应于宫内成礼】十余日未出郊野夹路农功子细论
　　禾苗麦穗蔚菁葱得雨应教硕【谓穂】且芃【谓苗】待泽正当芒种甘膏犹靳望增忡
　　低地麦髙髙地低同霑雨露致难齐吾心祗祝均逢稔优霈尤颙渥一犁
　　题吕祖谦歴代制度详说
　　中原文献有家模讲学还从张与朱酌古凖今列条目镕经铸史示师谟讵寜考据资谈柄欲见施行洽化枢昔未羶芗后知重吁嗟此弊那能无
　　养心殿晚坐
　　不雨时正热铜龙赫日炳宫墙髙数仭糊赪光益烱然亦有权便朶殿坐深靓纱疏闭弗支炎气难为梗翻书研道精摘句消漏永因懐居易诗自然凉足领忽复问军邮笑我安能静
　　御门日作
　　岂不公卿日觐咨御门旧制每厪之循名责实应于是【御门理事本以御乾清门得名若驻圆明园则御勤政殿而部院诸臣自京中往者未免夙兴五鼓矣】恤下体情亦在兹讵祗寻常依典故恒殷俊乂赞猷为莫予违益发言慎曰咎还思谁执其
　　长河泛舟至乐善园小憇
　　紫禁夏令暄驾言返御园舆至倚虹堂轻舟堂门遂由长河进沼墅宛河干过而弗一入太忙匪温存顾名思其义乐善实嘉言夫人所当勉寜独王侯然而更切为君善者仁之縁仁为君之本乐以天下焉实愿书于绅讵止额诸轩
　　题含清斋
　　厎识含清处山环水抱间夏能深磵户风与辟林闗花色无非浄禽声祗是闲诚知宜永坐得句便言还
　　鸾举轩口号
　　一年偶一歩阶墀欲拟升堂辄愧之新笋成竿已舒叶青鸾举翼故如斯
　　蕴真堂
　　栁槐蔚荫间朴素有数宇既来则安之芸窻小憇取仰首眺楣扁蕴真字宛睹葢言纳景佳我更有进语心者万事本无逸当为所所蕴苟非真是谓深城府
　　长河泛舟入昆明湖至廓如亭登陆沿途揽景杂咏
　　乐善园中小憩迟晓凉仍便进舟宜岸杨初聴新蜩响万物由来不让时
　　一牐髙低两水阑精蓝万夀枕河干【广源牐在万夀寺东限水之髙低】朱衣僧自门前跪防到知伊着语难【僧以赐紫为荣其不得赐者率制朱衣以自别于众殊觉可笑防即不到亦口头禅语也】
　　长春桥北建营房火器营兵驻以常艺习居安兼恵下多需内帑定何妨【于长春桥北度地建营房选火器营兵居之兼辟教埸为演习之所既得相聚肄武且得安其家室实为两便虽多费亦所不靳也】
　　绣漪桥进即昆明倒影楼台纵复横亭到廓如更遵陆御园筹笔谕军情【今晨阿桂等奏报军营事宜已随时批答回御园后仍须筹画谕示】
　　诣
　　黑龙潭祈雨四首
　　壬辰癸巳屡绥连未致来
　　祈幸两年兹以竭诚乞
　　神佑沼祠题句厯观前
　　暮春首夏虽逢泽三寸微霑非渥优日引侵寻遂成旱田功沿览越增愁
　　低麦犹髙麦枯黍禾半种半仍需待膏孔亟惭无术歩祷寜辞叩吁呼
　　国民为本食民天
　　天作之君岂泛然调幕无能恒遇歉
　　灵祠对越祗惭旃
　　端午日诣畅春园恭问
　　皇太后安即事有作
　　遇节承
　　欢礼固然望霖宴赏例宜捐敢亏
　　夏凊起居问惭沐
　　温慈慰谕宣却忆斯寜两三度【北直夏至前后望雨之嵗颇多端阳节以望雨弗举但诣前园问　安者不啻数度矣】寻思此可子孙传因民事事非因已一任龙舟繋岸邉
　　微雨【五月五日】
　　昨日请雨归晚云夜无望今晓时晴晦骤防落午傍忽霁忽复阴申酉间【去声】霏放而刚湿地皮究欠势酣畅分寸不能成吁哉阳特亢又闻农家谚午日雨非尚雨则生细虫田苗反无当我惟急燃眉优霈他且让弗优乃微零征咎休艰贶五言拟解嘲掷笔增惆怅
　　风
　　云作风随来云散风随止自夘达未申盖经数度矣风如能擅权云觉太让彼挟雨三四防落同弗落耳明当洁粢盛或有昭假理【连日望雨念先盼云生乃油然甫兴即为风吹散因命皇六子于初七日祷于　风神庙兾速邀　灵佑耳】变置则何敢吾曾论孟子【每当雨泽偶愆帷洁蠲祈祷为民请命或未能即时感应益惟尽敬尽诚以期昭格设竟遇防干水溢亦事所常有祗宜尽心赈济庶得借以补救岂可诿过于神明若孟子所云变置之説不见于礼经未免过当而弗衷于理向尝有诗论及之】惟应竭衷诚祈佑自责已
　　遣闷
　　摛词拟遣闷实觉闷艰遣昨近屡作云率被终风巻今朝云既无风亦为之缓似此何日雨释我愁纂纂况复接军书阻雨计难展自克罗博瓦【阿桂攻克罗博瓦碉卡已扼促浸门户因于喇穆喇穆逼近驻营为进取计】门户据初限对面突起峯更有贼碉缮【叶】喇穆喇穆冈排栅守嵼其下日则口格鲁瓦角悍【叶】是皆近贼巢【勒乌围】抵死守根本【贼人以格鲁瓦角乃彼中要隘恐为官军袭取根本一失则贼无所凭因聚众拒守并问脱出贼畨供称莎罗奔兄弟及其头人丹巴沃襍尔皆聚集于此】六路分进兵调拨王臣蹇【阿桂以罗博瓦相对山梁贼寨难以仰攻而日则了口实为险要因派兵六路海兰察由罗博瓦下沟攻取对面突起碉卡如攻得即一面分兵抢占日则额森特由海子斜上直取喇穆喇穆峯上第一大碉即分兵下防为海兰察接应普尔普由莫斯满了口进攻石城即夹攻喇穆喇穆峯上第一大碉彰霭进取小口第二第三大碉保寜进攻山腿上第四大碉乌什哈达等由罗博瓦下攻贼木城牵缀使其不能分顾福康安海禄成徳则皆为筞应之兵调度颇中机要】然需数日晴鼓勇鲸鲵剪而何逮一月雨多晴乃鲜【分拨既定只连晴数日即可尅日进攻乃四旬以来雨雪多而晴霁少官兵不便令其冲泥履滑我满洲劲旅急欲奋勇直前阻于无可施展人皆偾励】日朗泞阳坡气寒冻阴巘刺手致尼歩坐视贼不逺【按图而计阿桂军营距勒乌围贼巢不逺是此一路实有可进之机因命新调滇黔兵五千驰赴阿桂军营助其声势俾益迅速集事】三军同敌忾蓄痒徒愤懑以彼移乎此【军营久雨少晴京畿久晴少雨若令两地阴晴相易则彼此各得其用惟吁　　上苍黔佑适如所愿耳】易地则皆善望之弗能得郁陶惟愧赧
　　题两汉博闻
　　迁创班承范继哉纂言功足补秦灰博闻特举两书要颇缪还兼百巻该【史记一百三十巻举成数也】撰者或讹杨【侃】及鲁【黄鲁曽　考鼂公武读书志以两汉博闻为杨侃撰其书采前后汉书中隽语为标目先载本文而备列诸家注释于下不加议论亦类书之体明嘉靖间长洲黄鲁曾购得其本刻而传之今版久佚原本因有黄鲁曾序该抚遂称为黄鲁曾撰误也】注之却让马【司马贞】和裴【骃　史记注以裴骃集解司马贞索隐为主而张守节正义尤详今三注并行其余若徐广傅瓒诸家之説附见者不可偻数而前汉书注惟载顔师古后汉书注惟列章怀太子贤其诸家注释虽亦附录不能如史记之三注并行也】因披遗籍知来雨【周厚堉家藏书处名来雨褛是时盼泽甚殷见楼名亦为心动故落句及之】正值望霖雨庶来
　　题武英殿聚珍版十韵【冇序】
　　校辑永乐大典内之散简零编并搜访天下遗籍不下万余种彚为四库全书择人所罕觏有禆世道人心及足资考镜者剞劂流传嘉恵来学苐种类多则付雕非易董武英殿事金简以活字法为请既不滥费枣梨又不久淹嵗月用力省而成功速至简且防考昔沈括笔谈记宋庆厯中有毕升为活版以胶泥烧成而陆深金台纪闻则云毘陵人初用铅字视版印尤巧便斯皆活版之权舆顾埏泥体麤镕铅质輭俱不及锓木之工致兹刻单字计二十五万余虽数百十种之书悉可取给而校讐之精今更有胜于古所云者苐活字版之名不雅驯因以聚珍名之而系以诗
　　稽古捜四库于今突五车开镌思夀世积版或充闾张帖唐院集周文梁代余同为制活字用以印全书精越鹖冠体【昨嵗江南所进之书有鹖冠子即活字版第字体不工且多讹谬耳】富过邺架储机圆省雕氏功倍谢钞胥聮腋事堪例埏泥法似疏毁铜昔悔彼【康熈年间编纂古今图书集成刻铜字为活版排印蒇工贮之武英殿厯年既久铜字或被窃缺少司事者惧干咎适值乾隆初年京师钱贵遂请毁铜字供铸从之所得冇限而所耗甚多已为非计且使铜字尚存则令之卬书不更事半功倍乎深为惜之】刋木此慙予既复羡梨枣还教慎鲁鱼成编示来学嘉恵志符初
　　夜雨【五月初九日】
　　西山晩生云又复风随作厯申以及戌跂予徒望若无已就寝斋隔窻聴萧索是诚为雨哉起视势旋弱强【上声】言润寸余曾何益枯涸披衾不能眠反侧慙落莫
　　西直门外
　　北至临斋此进宫东南云敛曙曦红晓凉逺处疑霑雨慙愧斯仍属落空
　　芃緑虽防禾黍田近山地即未耕全【前诣　黒龙潭祈雨见近西山一帯尚有未耕之地】昨宵雨欠一犁足延揽徒增意鬰煎
　　黄云强半麦收俱埸圃成堆砻尚需或谓此时宜晒粒寻思斯语尽然乎
　　养心殿对雨【五月初十日】
　　傍申西北又云生倐晦遥闻雷鼓声未甚鸣微鸣以雨其来速去速而晴琉璃滑霤垂泉响平磩坚墀积水明【宫中琉璃瓦防滑故檐溜易垂而甎墀坚厚尤易积水不足为优霈之防也】分寸弗成定何益不能为慰祗为怦
　　读书
　　长夏防余何以遣簟凉厦广几书摊无非稽古居今处寜为【去声】博闻强识观六巻尚书垂政要一言鲁论作君难自嗤所异渊明者不甚解心总不安
　　緑玉盘
　　槃敦其裁玉琅玕非赠青皮无鼂采韭叶岂珑玲弗翼来西洱输诚贡大庭绎思君奭语愧觉不遑寜
　　夏至日恭祭
　　方泽礼成述事
　　厚徳庥恒沐防忱识不磨
　　祭朝兹复值望雨际常多　　　【北郊大祀例乗歩辇诣坛如遇盼雨之期则改乗礼轿向年祭　　方泽时未得透雨者十居七八颇有因亲祭黙祷得邀渥者今嵗祭期适当望泽益惟竭诚叩请兾　　皇只凿此寅迅　　恵优膏以慰渇愿耳】霑霈希
　　垂佑燮调慙致和礼成余敬企曷
　　恵俟滂沱
　　夏日池上居
　　池上夏朝例有诗望霖日引遂教迟唘行伊迩难重置【将以是月十六日唘行恭奉皇太后往避暑山荘】向作原多聊补为问景曽非饶逸兴题图借是遣烦思宻云午重幸风戢伫企优霑今庶其
　　题钱维城四季山水花卉册
　　南国艰逢春日晴晓曦影烘【去声】漾舟行趣如留客张长史却亦霑衣湿润生
　　右晴湖晓泛
　　五出氷姿颇似梅因风惜欠暗香来仍烦磐石依根压乃得芳花特盛开
　　右杏
　　栁烟那管禁烟时杏墅斜防飏酒旗不借牧童遥指告精神活脱紫薇诗
　　右花坞青帘
　　两枝一例鬬春晖或着霞衣或雪衣谱向嫏嬛寻姓氏赵家燕痩太真肥
　　右贴梗海棠　李
　　鳞塍翠剡刺春漪荷锸农人喜自知归去来思彭泽叟恰当有事命车时
　　右东畬新緑
　　翩翻緑叶覆朱蕤一任东风左右吹厎事垂垂艰施上细看未写老松枝
　　右朱藤
　　红桃緑栁一溪春潋灔轻漪到岸唇独上髙楼凝睇者依稀犹是避秦人
　　右桃溪一曲
　　桃花红嫩菜花蓝幅里相形正好参西子病颦里妇效丑妍何用更深谈
　　右碧桃　诸葛菜
　　中峯嶻嶭自居尊渌水回川曲抱原萝磴千盘落虚籁冷冷还似啸苏门
　　右萝磴盘云
