<!-- { "loadSidebar": true } -->
　　谩称佛火与神灯哈达悬瞻塔顶层【上元前正月六日赐千叟宴时妙应寺塔最髙顶悬有哈达哈达防古语谓奉佛吉祥制帛也非人力所能为逺近瞻礼者骈肩接踵咸谓佛力神通不可思议既弗禁亦弗艳称宣付然实吉祥节事也】人力莫为不思议上元佳话助休征
　　虽曰望宵实防望【宪书正月十六日方值望】示冲于是果为冲可无转语听斯语此夜万方元夜同
　　百道流虹光四射十寻火树爓双撑灯光月色虽争朗望雪因之意转怦
　　南油西漆纷争丽刻像圗形各斗竒入俭难而入奢易安穷长此每廑思
　　玉宇金绳界道斜萼不【平声】不夜灿光华苑邱林服得仙道树树九灵明镜花
　　火戏楼前与众观西戎北漠及回官【向例上元赐防古诸藩王公及回部降畨等观灯与宴近并令朝鲜暹罗陪臣一体预观】灯词拙速仍八首例事依然不畏难
　　上元后日小宴廷臣得句
　　筵开千叟事希伦小宴盈庭此浃旬过望应知方月望钦邻恒用朂臣邻笙镛以间原依例礼乐惟和未是频酬酢即看多白首
　　天庥同沐共增寅
　　三朝宝训四言传【乾清宫正大光明匾为　　世祖御书景山观徳殿正大光明匾为皇祖御书圎明园正大光明匾为　　皇考御书　　三朝心法内圣外王一以贯之】正大光明殿额悬内圣外王胥是道上行下效本同诠时和讵可相嬉若世泰尤应共惕然咨尔摛毫赓韵侣体予意在九三干
　　题含经堂
　　过节芸堂至率成例事如閙余颇喜静几浄遂观书改过偶思彼【用论语蘧伯玉事】躬行何有予十年屈指近娱老企斯居【今嵗乙巳新韶至乙夘归政之期屈指十年】
　　味腴书室口号
　　味腴书室以何名荟要钞成取最精即荟要犹艰遍阅更奚望此亹躬行
　　淳化轩志愧
　　由俭入奢易由奢反俭难百年太平世民物诚熙然以此诸物贵平之岂易言设使严禁令罹法必多焉逰手好闲辈亦借谋食权使其尽归农安得如许田均田虽有法亦惟故纸传富者必失业贫者讵被全图治先致乱可不思其艰蒿目补苴策淳化徒名轩
　　安澜园十咏
　　葄经馆
　　溪边书馆富芸编坐不逾时命驾旋付与白鱼斯餍饫食三仙字便成仙
　　四宜书屋
　　髫龄以至古希嵗实与简编手未离四库新看编纂就抽翻无有不宜时
　　无边风月之阁
　　为声【风】为色【月】孰齐肩总与韶春增丽妍世界无边风月共而吾意亦与之然
　　涵秋堂
　　当春何必重【去声】言秋似与韶光煞兴头旋忆菀因枯以致个中消息可无不
　　逺秀山房
　　假山之顶搆云房逺见西山色尚苍莫谓春初秀犹迟【去声】四时佳气此中藏
　　染霞楼
　　溪楼俯揽芰荷丛夏月花开照影红漫议染霞副名未东风偶尔让薰风
　　緑帷舫
　　假舫为名真舫实冰时真舫坞中收緑帷偶坐冁然笑世上名胜实者稠
　　飞睇亭
　　景写陈家厯有年围亭种树已森然不须飞睇隅园逺昨嵗春光即目前
　　烟月清真楼
　　烟如漏月清无滓月似披烟真有情烟月其间付不识便宜楼者得虚名
　　采芳洲
　　春孟羣芳未发时春冰虽薄尚凝池额楣不肯孤斯览遂以悠然意采之
　　题丰乐轩
　　御园隙地多弄田轩名丰乐祈农寓去嵗北省率有秋弄田益庆仓箱裕然而斯庆岂易得十嵗难逢五六遇人益滋而谷益贵歉必增价丰如故【承平生齿日繁谷价日贵而百物亦因之日昻间遇歉嵗必至増价及丰收而价仍不减实事势相因难以就平也】谷贵诸物胥价贵往往十年倍其数持盈保泰实艰防长此安穷吾益惧
　　敦素堂
　　旭在明窓冰在池额顔两字有余思可知返朴还淳意每在临堂梯几时
　　合翠轩
　　夏轩名合翠而我来斯春御栁方欲稊遥哉緑叶新其实尚艰责其名那易循防有合之时流隂讵逡巡
　　新赏室
　　梅心栁眼一时新隔嵗韶光待主人【去嵗因南巡新春未至御园】江浙风情亦何异漫言孤负昨年春
　　横云堂
　　假山能几仞讵有干霄状山堂名横云亦惟出想像【叶】然既得其名副实宁容旷凭窓见西山荟蔚峯头望蒸雨信其灵凝雪亦云当
　　翼翠亭
　　突兀枯枝少叶攅寒林画展李成寒【内府有李成寒林图向曾题句云那借丹青绚犹看柯榦攅正与此景逼肖】孤亭隠隠如相谓夏月闲来试一看
　　咏古玉椀玉椀托子
　　玉椀托子昔有两前后得之本一对因而有咏识竒合其椀则以宣瓷配【见壬辰椀托子诗】即今玉椀玉托子乃自古未离其队较于昔者斯倍竒矜秘弗错分寸契【叶】玉质本一土浸同枘凿何愁殊向背把玩徒慙无胫来欲罢不能拈笔再
　　题宋元眀集绘册
　　黄居寀萱花蛱蝶
　　干徳归朝眷遇隆命捜名迹逮江东【见图画见闻志】殿屏图处超时手湖石状尤过乃翁朶朶芳萱承晓露翩翩轻蝶下薰风设如比拟忘忧者却惹凄然思不穷
　　董源叠嶂飞泉
　　唐末画宗开宋初矾头小帧白云舒法知居士非虚也色问将军可信欤【图画见闻志谓源水墨类王维着色如李思训此幅水墨而畧着色故云】泉落两峯疑束玉楼围万树似悬居浮图独据中间峙意在堂堂标六如
　　文同琅玕挺秀
　　不笋而成攅个个梓潼此法本来闲横枝直性谁能拗竖榦孤踪孰得攀拟以琅玕犹顿置投其缣素岂寒悭重看画竹文与可却讶东坡阿那间
　　许道宁翠巘精蓝
　　李【成】范【寛】去存许道宁【见图画见闻志】长安独擅画仪刑所长却谢其平逺【圣朝名画评云道宁所长者三一林木二平逺三野水】别撰偏为此峭停架水飞廊髙士步隔云精舍定僧惺平生知己张文懿留得侯门几曲屏
　　赵孟頫松泉瀹茗
　　屋防长松阶近泉汲泉课仆事烹煎何须水调驰符契自觉缾音胜管弦不鹤虽烟谁避鼎得鱼以趣率忘筌诗禅设谓乐天似【孟頫自题云却道前身是乐天】赢彼还应是画禅
　　黄公望野彴吟笻
　　岳岳髙峯隔世尘结庐喜近水之濵青松丹桕秋容与气朗天萧宇净真凭牖望宁自居主过桥行亦不称宾底须一一征名氏总是个中无事人
　　吴镇丛薄幽居
　　崇山为郭树为邻落落疎峯淡淡皴无闷幽居堪遯世有怀太古自超尘殊他罗雀翟门诮谢彼驰烟孔檄嗔不似文家竹掩画故知吴画实通神
　　倪瓉乔柯新粉
　　僧寺住常十日过绘成小景不烦多几竿新笋才脱粉一对乔枝久擢柯岂必髙低相较量雅如顾盼互婆婆丹青漫议无顔色此是迂翁写擘窠
　　李衎秋圃霜菘
　　墨竹从来称蓟邱别裁时亦见风流霜菘足识贫厨味秋圃堪方农廪收岂必万钱诩日食可教一饭忘民调集贤学士何多暇接踵门前那胜求
　　王绂古木疎筠
　　古木由来不计春却隣几个嫩疎筠诗情畧喻忘年友【见绂自题诗句并跋语】画格能传君子人劲节棱棱性弗屈脩枝霭霭意懐新九龙秀气挹无尽印证全同庚子巡【王绂自号九龙山人庚子南巡题绂山亭文防图叠旧作韵有印证恰披行箧画重看己夘仲之春句】
　　徐贲云壑探幽
　　几个危峯云表攅复惊飞瀑落云端固知此地非尘境雅合髙人自考槃网水垂垂如铁鎻线蹊曲曲绕虬栏都成巢父掉头处似曰斯宜小住看
　　唐寅泼墨牡丹
　　伯虎多能风雅伦写生犹擅独传真别成卉里孤髙种羞説世间富贵春三朶那期归上苑六如想欲证前身不衫不履其人似却得花王自在神
　　题苏轼澄泥半碣砚
　　宋代澄泥珍大苏李【冲元】黄【庭坚】铭识已糢糊式如半碣复无字或戒昌黎防墓乎
　　题知过堂
　　人苦不知过既知改为贵弗改已为非甚者文【去声】与遂繄我顔斯堂已阅两三嵗不吝成汤心未能伯玉志我胥企之哉摛辞志深愧
　　思永斋有咏
　　壬寅咏思永申言有二义【壬寅思永斋诗云一曰永修身一曰永后世五帝官天下修身一已备三王家天下后世应并计】其义已畅眀兹不复辞赘兹之咏思永用为娱老备建立廿余年兹近十年计【思永斋在长春园内建立二十余年在宁夀宫落成之先均以备归政后颐养所居兹自乙巳春至乙夘归政屈指十年惟期仰承天贶得如初愿庶克协思永之义耳】永者日以近足知老将至设果得
　　如愿额手钦
　　天赐
　　豁如室
　　室盖取其温曲折避风轻而此室独敞豁如故得名因思名与实何曾有定衡但绎题额义足以怡神情廓然而大公虚受弗满盈内圣外王学胥宜勉力行
　　师善堂
　　伊戒明云主善师善无常克一为之书堂适展羲经读即景正当元长【上声】时
　　乐性斋
　　乐者恱之义性者心之统曰心统性情吾谓失轻重【叶】天命之为性岂为心所用礼义之悦心孟云刍豢供是即率性方其乐油然中讵其在玩物属属而洞洞
　　戏题夏隠亭
　　春弗隠而夏方隠【解见壬寅题此亭诗】可知其隠未恒兮徳璋亦有时而出那免移文孔稚圭
　　清旷楼
　　旷是楼中体清乃楼中用清而无旷枯旷而无清纵相需相得彰体用戒偏重【叶】讵祗一楼防絜矩万理中
　　活画舫
　　木舫原飘动称云活画宜此诚石舫耳何以亦名之流水窗前过行云天上披讵非无定趣转语听乎斯
　　咏哥窑鑪
　　宋器无多巧大都鑪与瓶妙香欣此爇忘嗅有余馨提拾资双耳丁星承六钉由来绛土色谓铁误为聴【髙濂遵生八牋载官窑在杭之凤凰山下其土紫故足色若铁哥窑取土亦在此按此则铁足乃因土色非真以铁为之足也】
　　古玉轴头
　　古玉轴头长二寸围一寸有【去声】分寸五截为二一则琢韘一则就围圆刻宝【叶】宝文曰古稀天子用以抑埴书画可【叶】韘则佽手觉太粗中规削半留半取削者玉质乃全呈留者缛华原作土或者用之日以长受汗气仍玢璘吐既思臂病用不数【入声】刻咏何为意微怃
　　题徐贲狮子林十二景册
　　将谓狮林创老迂谁知维则始姑苏【石渠寳笈旧藏倪瓉画狮子林图瓉自识如海因公宜宝之盖为如海作图也按如海为元僧维则第三辈弟子狮林实创自维则后人率以狮林属之倪迂盖误矣甲辰南巡复得徐贲画狮林十二景后有姚广孝跋称徐贲为如海作益可为证册中陆深跋元僧维则好聚竒石类狻猊故取佛语名庵或云维则得法于本中峯本时住天目之狮子岩盖以识授受之原也】册分十二幼文画巻作长方懒瓉图各与海公供秘玩【徐贲画册列景分绘为十二帧倪瓉则系通景长卷皆为僧如海作清供者】同为佛偈演浮屠人家自已殊其事道衍于斯愧也无【又陆深跋称道衍还吴夜深微服访其师于狮子林师扪其顶未蓄髪曰和尚留得此在又云和尚撇下自已事却去管别人家事可谓本教中棒喝手】
　　冰酥
　　过节冰渐酥盖因立春早酥即弗可涉舟尚坚鸣棹【叶】二者均艰致中人惄如凿凌既虑坚望波愁未渺力无所之施堪怜亦堪笑【叶】澹然莫芥意吾意彼岂晓冻与弗冻间岂由汝所造小忠及小勤从不喜其効【叶】轻舆度横桥遵陆原非杳暖来两三日冻解湖波浩奚用尔愁为体物莫非道
　　节后万夀山即景得句
　　灯节全无一日闲忽过燕九瞥眸间可知万事速流水因趂片时逰好山緑栁含韶徐醖酿苍松傲冻耸孱顔春光不碍昌昌逓茂对酬吟此尚闲
　　题玉澜堂
