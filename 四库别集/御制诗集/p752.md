<!-- { "loadSidebar": true } -->
　　肆筵授几正东风解冻之初送腊迎春又快雪时晴之昨者吟聨经艺启重华而运际文明今兹宴集亲贤协韶序而亨占嘉防扵是风翻防胜令转青旗月到天心阳回地底辛盘肇荐即绮梅仙杏之纷陈乙祀将胪早陆海鼇山之夙驾颂麟振扵敦苇宗潢则绣黼聨华赓凤扵萋桐卿月则笙簧洽礼踵翠管银罂之故事示慈臮尔承筐看星桥火树之交辉即景因之授简人寰气象徧六宇以同和天路云虹亘长空而不夜时则春台啿啿羣生歌舞逢辰淑气昌昌万彚欣荣出甲廿四畨风符花信念斯立干垂条十一真韵叶玑聨朂乃衔华佩实在
　　昔升平嘉宴仰
　　祖作而孙述惟殷于时徳泽阳春布左戚而右贤并逮九十春光百廿展烛调璿玉化国之日舒以长三五元宵二七先灯照田蚕治世之民安以乐
　　【御制】青旗初转本年辰节宴宗亲内翰抡元夕恰当前一日
　　上辛巳是后经旬【正月初五日上辛兹十四日已经旬矣】
　　吟赓八叠方传茗【初九日　重华宫茶宴廷臣及内廷翰林等以五经萃室聨句八轮】宫启重华更布茵麟趾鸳行兼数典【皇六子臣永瑢】防旛莲炬况为隣阏逢欲出羣生遂【尔雅太嵗在甲曰阏逢淮南子天文训注万物锋芒欲出也】振美大来百顺麇【汉书振美扵辰】桐叶月畸繁且衍【本年遇闰得十三月皇八子臣永璇】蓍爻日揲引而伸【易经全爻为三百八十四本年凡三百八十四日　化日舒长恰符义算】白占落地告丰兆【正月三白落地农庆屡绥实征泛胜嘉瑞】南向周天
　　对喜神　　【圣驾南巡元旦喜神恰在正南方天象人心尤见感通协应】七宿杓携车
　　运
　　帝【史记天官书杓携龙角衡殷南斗魁枕参首斗为帝车运扵中央临制四乡注杓北斗杓也龙角东方宿携连也时将　　唘跸南巡　皇十一子臣永瑆】九垓箕好范征民【十四日箕宿】散砧挂塔连昨夜【帝京景物略十三日家以小琖一百八枚夜燃之徧散井灶门户砧石又翰墨大全张咏帅蜀増十三夜灯谓之挂塔灯】泛粥加膏伫越晨【荆楚嵗时记作豆糜加膏其上以祀门戸正月十五日事也】染翰词林进帖子【立春前　内廷翰林等例进舂帖子词　皇十五子臣】
　　【御制】鞭牛京兆舞伥【立春日顺天府府尹例进春山寳座陈设扵乾清宫】月防望胜月既望嵗立春欣嵗两春【是日立春十二月二十四日为明年乙巳立春节】例合观灯非预借
　　恩承
　　锡防乃重申宜乗莩甲
　　宣阳泽矧照田蚕
　　笃兆人问卜紫姑明袭古【荆楚嵗时记正月十五夜迎紫姑以卜蚕桑　次日上元皇十七子臣永璘】执规青女此旉仁【易援神契春执规　今朝立春】赐花
　　荐菜朝来盛【唐景龙四年以立春日出防花树人赐一枝又四时宝鉴曰立春日荐春饼生菜号春盘　立春】撒荔传柑翼即轃【唐开元中扵正月十五夜撒闽中红锦荔支又千金月令上元夜以黄柑相遗谓之传柑　上元】和谷辟虫餻先【去声】熟【月令纂要正月十五日残餻糜熬令焦和谷种之能辟虫　上元　和硕睿亲王臣淳頴】迎东戴燕绣才纫【荆楚嵗时记立春日翦防为燕以戴之傅咸赋四时代至敬迓其始彼应扵东方乃设燕以迎至　立春】蔬烘芦菔刚携榼【东晋李鄂扵立春日以芦菔芹芽为菜盘相餽赠见摭遗　立春】枣屑杨梅未爇薪【干淳嵗时记元夕以枣肉炭屑为丸燃之名火杨梅　上元】打鼓槌锣村共舞【传灯録宗杲禅师上堂曰正月十四十五双径槌锣打鼔要识祖意西来看取村歌社舞　上元　和硕庄亲王臣永瑺】拖钩罥篾俗咸遵【嵗时记立春日拖钩之戯以絙作篾缆相罥鸣鼔牵之　立春】商猜诗已句前得【西湖志余元宵前后好事者为蔵头诗句任人商猜谓之猜灯云上元】
　　寛大书知化总均【汉书立春之日下寛大之诏　立春】
　　照宇镜圎祺啿啿【和硕怡亲王臣永琅】
　　【御制】登台牢飨物訚訚蒲端今亦缗钱赐景徳昔非法驾巡【宋史礼志景徳元年正月十四日赐蒲端诸国进奉使缗钱令观灯宴饮其时人主惟以深居禁掖为安并无省方观民之念也】有遣归还有扈跸【年班入觐之防古王公回部伯克等扵灯节后遣回至御前行走之喀拉沁亲王拉特那锡第巴林亲王巴图等均令扈跸南行】
　　或连懿戚或朝绅符分玉府王功
　　念【乾隆四十三年　　上以睿亲王多尔衮当开国时首先统众入关奉迎　　　世祖章皇帝车驾入都定鼎厥功最着而以被诬定罪除封　　特予昭雪复还睿亲王封号追諡曰忠补入　　　玉牒并　　令补继龙封豫亲王多铎平流防定江浙战功为诸王最亦以睿亲王诬狱株连降郡王复又改封信郡王　　特令世胙元封　　上又以礼亲王代善改封康亲王郑亲王济尔哈朗改封简亲王肃亲王豪格改封显亲王克勤郡王岳托改封平郡王当时俱茂着壮猷克昭骏烈载在宗盟今子孙龙封均非始号或致外人疑缔造殊勲弗延带砺即其本家亦或去祖渐逺几忘先世龙封之由弗克顾名奋効俱交军机大臣防同宗人府议复元封爵号妥宗功而昭渥泽仰见　　圣心大公至正睦亲彰善昭示来许典至隆也】派衍银潢
　　帝室亲普宴昨霑斗醹福【四十八年正月初十日普宴宗室于　乾清宫自王公以下支繁十世凡二千人多罗恒郡王臣永皓】加官同拜服章彬【我　朝宗室自王公以至奉恩将军各有世袭其余尽为闲散宗室无顶戴官衔　　皇上因阅防古家谱知各防古王公子嗣及嵗者俱给以顶戴爰降　　旨将王贝勒贝子公之子嗣俱照防古王公等之例分别　　给予顶戴其余宗室五品以下官及闲散宗室均于　　赐宴日一体　　给予四品顶戴并各　　颁赐如意朝珠文玩绮帛银两有差】属车来迓
　　训申镐【昨秋　　皇上恭谒　盛京　　　祖陵　盛京奉　　　祀居住诸宗室皆冠服来接上御制诗示之有昨胥锡冠带应识　　　二陵恩句俾各知自爱以昭　国家教育成全展亲睦族之谊】后乗恭随颂听豳【昨嵗扈　　跸　盛京宗室王公等俱防　　恩纪録赏赉】
　　穆穆皇皇还济济【多罗和郡王臣绵偱】绳绳缉缉又振振来晜以下仍云衍【尔雅元孙之子为来孙来孙之子为晜孙晜孙之子为仍孙仍孙之子为云孙我　　皇祖曾孙奕纯臣绵徳之子新嵗可得子我　　皇祖庆元孙从兹来晜仍云本支百世益征繁衍】筵几之旁笾豆傧
　　福祉昌繁骈鹤禁【皇长孙臣绵徳】枢机
　　宥宻侍
　　枫宸为
　　天为
　　祖为
　　君一若子若孙若庶臣
　　夀宇京垓三昼接【皇次孙臣绵恩】
　　【御制】阳和百廿一宵新【本年三月遇闰九十春光増为百二十矣】御楼诗纪蔡襄咏【宋仁宗正月十四日御楼遣中使传宣曰朕非逰观与民同乐耳蔡襄进诗有要知尽庆华封祝四十余年恵爱深之句实符今日景象】攀幰慧传宋帝询【宋神宗时京师元夕张灯王韶幼子宷方能言珠帽襐服冯家人肩观之至宣徳门奸人利其服装窃负而趋宷觉负已者之异亟纳珠帽扵懐适内家车过宷攀幰呼焉中使悦其韶秀抱置之膝翌早拥至上阁神宗问以谁氏宷竦然对曰儿乃韶之幼子也具道所以占对不凡神宗叹其早慧赐金犀钱果命载以归事见桯史】卜织卜耕禁庭切
　　曰亲曰媚
　　跸途陈分棚
　　勑戒
　　尧衢备【正月二十一日　　皇上南巡唘跸在燕九日后传　　谕沿途大吏无庸预备烟火】击壤歌闻夏甸真庆萃鲁齐吴越国【臣阿桂】
　　览周河海淀湖漘七朝屈指排
　　銮驭　　【唘跸距十四日立春已七日】五夜欢声望
　　辇尘
　　智炬无邉复无量【臣嵇璜】情田徂隰又徂畛熈逰早见都
　　门浩
　　乐恺先叨
　　朶殿旼
　　室旧修来
　　典于学　【重华宫为　　皇上龙潜时赐居典学之所　臣蔡新】
　　记新悠乆
　　徳之纯　　【御制重华宫记推广重华协帝之义凡察防兴事知人安民皆本扵审危微之心执精一
　　之中四十余年惟日孜孜宵衣旰食至诚悠乆之徳扵兹益昭矣】
　　厢聨左人籖分座膳自中厨食
　　赐珍小部韶成移
　　陛仗【臣和珅】
　　【御制】右平幕敞傍城闉假山倚阁煜火树激水成溪走烛防甘雪既霑宜共乐
　　睿懐胥识厪还淳
　　彤墀山立盐堆象绮陌塍分玉积鳞音叶三登欣嵗稔【臣刘墉】
　　心周一盏或家贫旁连
　　上苑聴遥漏影现西山望逺皴
　　中正殿临金渗顶【臣梁国治】
　　唘祥门辟牓分桭城通不夜大千界世满恒春率土濵红防萏开
　　宫树外【臣徳保】碧琉璃净
　　御阶垠蚖脂鹤焰承鳌足翠蕊丹葩间緑筠髙处枝撑
　　低处亸【臣曹秀先】
　　【御制】乍看珠簇细看匀孛罗占兆三呉胜【武林旧事呉俗毎嵗正月十四日以糯米谷爆扵釜中名曰孛罗花占又名卜谷】佛火光辉七寳频北极髙悬星万防
　　西墉光印魄圎轮瑞云三素占台观
　　寳幄重圜象
　　昊旻壶箭晷长亿万祘【臣福长安】漆园嵗曡八千椿恒为照
　　乆成
　　圣道干以健行仰
　　大钧即即昌昌
　　化工力【臣董诰】煇煇朗朗
　　吉祥因本支百世宜有雅中外一家孰弗賔共聴征招
　　弦上曲【臣曹文埴】都呈
　　仁夀镜中身
　　诗成授简负墙退筵布称
　　觥前席逡糺缦歌诚逢复旦【臣彭元瑞】
　　【御制】温柔教岂易归醇对时育物思无逸保泰持盈志有寅
　　皇祖柏梁正此日【康熈二十一年正月十四日　　皇祖扵乾清宫开升平嘉宴同羣臣赋诗用柏梁体实我朝君臣聨句数典也】觐扬敢不励钦循
　　咏宣徳雕漆登瀛盒子
　　细雕漆盒事称唐把玩无殊李画张【内府旧蔵李公麟十八学士登瀛洲图曽作歌咏其事】稽古居今非玩愒枕经葄史共相羊试看一代蹇和夏未愧当年杜与房西苑同逰人十八【明宣宗尝宴大臣扵西苑命蹇义夏原吉杨士竒杨荣等十有八人从逰万嵗山复赐登御舟泛太液池虽一时称为盛事然有意仿效贞观未免着相耳】登瀛太觉效秦王
　　元宵乾清宫家宴即事成什
　　元宵庆每御园行紫禁逢因近唘程【向年元宵庆节均扵御园以便扵施放烟火也今嵗以正月二十一日由宫中唘跸南巡因即扵乾清宫设宴】嘉夜寳灯辉万夀丹墀华柱迥双橕【毎嵗十二月廿四日乾清宫丹陛左右设金龙柱二各悬绣金字万夀宝聨十六幅聨句工丽字画端楷仍系前明时旧制除夕则易悬万夀灯今嵗在宫内度元宵华灯朗耀宝炬珠聨益见太平嘉节之盛】月圎仍是圎防望【是月十六日酉初月望兹十五日仍在望前也】殷鉴益亲鉴在明【万夀灯聨传自前明我朝因仍旧制借存殷鉴益凛然扵敬　　天勤民之义耳】浩穰皇都盛歌舞宫中乐亦共舆情
　　即事
