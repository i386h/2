<!-- { "loadSidebar": true } -->
　　絶境人难到唯堪乐此身泉吟青玉峡风度白纶巾独往宁无意长闲未有因云山天赐履吾道岂全贫【云谷絶顶四望云山环数百里】
　　次秀野杂诗韵
　　葺居二首
　　丈人髙卧碧江头门掩西风万木秋重喜青山还绕屋却嫌黄叶渐平沟开轩且放浮岚入决水徐通废圃流便觉园林顿萧爽不妨随境味幽
　　向来鞅掌元非病此日徜徉讵有妨自喜登台闲瘦竹人惊歩屧响空廊高斋雨过新山色曲沼风来旧水光千里壮心殊未已不应疎懒兴能长
　　刻漏
　　无疑莫诣君平肆任运休寻季主家谩设铜壶尺咫闲参玉表验分差不妨啓处知时节那更荣枯纪歳华却羡升平好官府日高三丈放朝衙
　　栗熟
　　树杂椅桐继国风莫教林下长蒿蓬【种树法栗下不得有草木】共期秋实充肠饱不羡春华转眼空病起数升传药録【本草云人有脚弱徃栗树下啖及数升遂能起行】晨兴三咽学仙翁【苏黄门诗云老去自添腰脚病山翁服栗旧传方客来为説晨兴晚三咽徐收白玉浆】樱桃浪得银丝荐一笑才堪发面红【银丝见杜诗本草云樱桃服之令人美顔色】
　　山药
　　怪来朽壤耀琼英小劚顷筐可代耕豢豹于人尽无分蹲鸱从此不须生雪镵但使身长健石鼎何妨手自烹欲赋玉延无好语羞论蜂蜜与羊羮【陈防斋玉延赋有蜂蜜羊羮之句】
　　食梨
　　珍实浑疑露结成香葩况是雪储精乍惊磊落堆盘出旋剖轻盈照骨明卢橘谩劳夸夏熟柘浆未许析朝酲啖余更检桐君録快果知非浪得名【本草谓棃为快果】
　　导引
　　闻说牛刀久不更闲中应接羡门生向来已悟藏千界【吕公诗云一粒粟中藏世界】今日何劳倒五行【道书云五行颠倒术龙从火里出】按蹻有时聊戏剧居心无物转虚明举觞试问同亭侣九转工夫早晚成
　　假山焚香作烟云掬水为瀑布二首
　　平地俄惊紫翠堆便应题作小飞来炉熏细度岩姿出线溜遥分壁色开独徃但凭南郭几逺游休剪北山莱人言造化无私力珍重仙翁挽得囬
　　一篑工夫莫坐谈便教庭际拥千岩眼中水石今成趣物外烟霞旧所耽泉细寒声生夜壑香销暝霭变晴岚儿童也识幽栖地共指南山更近南
　　家酿二首
　　铚艾无中熟懽謡阙屡丰但知愁鬓白那复醉颜红田舍寒如此侯家事不同新醅拨浮蚁春满夜堂中闻道兵厨盛春泉响腊篘定知盈榼送不待扣门求沆应难比茅柴秪自羞病身从法防好客为公留【熹近戒酒故有法防之句既作此诗而白衣已至宾朋已集可谓诗防矣一笑】
　　酒市二首
　　闻说崇安市家家麴米春楼头邀上客花底覔南隣讵有当垆子应无折劵人劝君浑莫问一酌便还醇丽藻摛云锦新章写陟厘诗传国风体兴发酒家旗见说难中圣遥知但啜醨盘飱杂鲑菜那有蟹螯持
　　黄雀鲊
　　黄雀飞鸣处交交异窃脂【桑扈窃脂盖以不食谷得名】稻梁求易足罗网去何迟味厚资偏嗜谋疎阙自为韩彭尚葅醢么麽尔诚宜
　　防榔
　　忆昔南游日初尝面发红药嚢知有用茗盌讵能同蠲疾收殊效修真録异功三彭如不避糜烂七非中【本草云防榔杀三虫柳子骂尸虫云撃汝酆郊糜烂纵横七非见真诰酆都者六天之一也】
　　又五絶卒章戏简及之主簿
　　暮年药裹闗身切此外翛然百不贪薏苡载来縁下气槟榔收得为袪痰
　　锦文缕切劝加餐蜃炭扶留共一柈食罢有时求不得英雄邂逅亦饥寒
　　向来试吏着南冠马甲蚝山得饫餐却借芳辛来觧秽鸡心磊落看堆柈
　　个中有味要君参螫吻舂喉久不甘珍重人心亦如此莫将寒苦换春酣
　　高士沈迷领簿书有时红糁缀须定知不着金柈贮儿女心情本自无【刘穆之初仕为主簿】

　　考异
　　咏归桥　　载事【一作载意】
　　丽泽堂　　相寻【一作难寻】
　　题祝生画　须不【一作防不】
　　和秀野　　无始【一作此始】　徙居【一作徙车】　茅屋【一作华屋】
　　茅舍【一作茅屋】　星坛【一作星躔】　分疑【一作光宜】鸟度知无【一作风度却无】　色来【一作色新】　默默无与【一作此意心默】　端居【一作幽居】　清溪何迢迢上有千仞山【一作清江水悠悠其上有羣山】　吟哦【一作吟诵】尘萦【一作尘营】
　　蕲笋　　　翛翛【一作脩脩】
　　拙政堂　　咨嗟【一作惊嗟】
　　药圃　　　杞菊【一作枸杞】　会有【一作会见】
　　月波台　　潺潺【一作溅溅】
　　秋香径　　千林【一作千秋】
　　曲池轩　　秋意【一作秋思】　风动【一作风度】
　　前村　　　真与【一作直与】　晚景【一作晚兴】　惊嗟【一作惊叹】
　　秀野寄示南昌　　　　直欲【一作真欲】
　　次秀野韵　复赋【一作复和】　共剪【一作去剪】
　　留秀野　　春过【一作春遇】　逺忆【一作逺意】
　　次秀野躬耕　隣共【一作隣近】　下走【一作下笔】
　　又和秀野　晓看【一作晓着】　休教【一作谁教】　过从【一作过逢】
　　草迳【一作草路】
　　次秀野咏雪韵　　　　起看【一作起见】　犹喜【一作聊喜】次亭字韵　劳笑【一作劳唤】
　　次山行　　凭公【一作凭君】





　　晦庵集卷三
　　钦定四库全书
　　晦庵集卷四　　　　　　　宋　朱子　撰诗
　　答王无功在京思故园见乡人问【王诗云旅泊多年歳忘去不知廻忽逢门外客道发故乡来敛眉俱握手破涕共衔杯慇懃访朋旧屈曲问童孩衰宗多弟侄若个赏池台旧园今在否新树也应栽柳行疎宻布茅斋寛窄裁经移何处竹别种防株梅渠当无絶水石计总生苔院果谁先熟林花那后开覊心祗欲问为报不须猜行当驱下泽去剪故田莱】
　　我从铜川来见子上京客问我故乡事慰子覊旅色子问我所知我对子应识朋游总彊健童稚各长成华宗盛文史连墙富池亭独子园最古旧林间新坰柳行随堤【阙】茅斋看地形竹从去年移梅是今年荣渠水经夏响石苔终歳青院果早晚熟林花先后明语罢相叹息浩然起深情归哉且五斗饷子东臯耕
　　送吴茂实
　　朝市令人昏山林使人傲谁知昏傲两俱非但説山林是髙蹈
　　短句奉迎荆南幕府二首
　　雄藩荆楚地自古国西门客有筹邉略人知幕府尊时平烽燧冷事省笑谈温宛洛何年向奇功要一论军府资长筭家山辍胜游故人千里别归骑两年秋吊古宁防恨开尊且破愁相思欲回首但上曲江楼【张敬夫作此楼熹为之记】
　　赵君泽携琴载酒见访分韵得琴字
　　山城夜寥閴虚堂杳沉沉王孙有髙趣挈榼来相寻喜兹烦抱舒未觉杯酒深一为尘外想再抚丘中琴余音殷雷动爽籁悲龙吟寄谢筝笛耳宁知山水音
　　寄题浏阳李氏遗经阁二首
　　老翁无物与孙儿楼上牙籖满架垂更得南湖亲嘱付归来端的有余师【南湖张敬夫书院】
　　读书不见行间墨始识当年教外心个是侬家真寳藏不应犹羡满籝金
　　题郑德辉悠然堂
　　高人结屋乱云邉直面羣峰势接连车马不来真避俗箪瓢可乐便防年移笻緑幄成三径囬首黄尘自一川认得渊明千古意南山经雨更苍然
　　长溪林一鹗秀才有落发之愿示及诸贤诗卷因题其后二首
　　闻说当机百念休区区何更苦营求早知名教无穷乐陋巷箪瓢也自由
　　贫里烦君特地过金幱谁与换鱼蓑他年云水经行遍佛法元来本不多
　　送德和弟归婺源二首
　　十舍辛勤触热来琴书曾未拂尘埃秋风何事催归兴歩出闽山黄叶堆
　　十年寂寞抱遗经圣路悠悠不计程悮子南来却空去但将迂濶话平生
　　仲缜尊兄对防南宫相顾田舍輙赋小诗攀饯行李
　　三径荒凉独掩门故人车马过相存长安此去无千里浊酒何妨尽一尊共説渊源非曩日好披肝胆奉明恩不辞妄窃仁人号执手临岐敢赠言
　　分水铺壁间读赵仲缜畱题二十字戏续其后
　　水流无彼此地势有西东若识分时异方知合处同【观者请下一转语】
　　次刘明逺宋子飞反招隠韵二首
　　先生留落歳时多气涌如山不易磨却学幽人陶靖节正縁三径起弦歌
　　荣丑穷通秪偶然未妨闲共耸吟肩君能触处真齐物我亦平生不怨天
　　送谢周辅入广
　　夫君壮节与奇谋屈首微官世所羞揽辔未妨聊矍铄赋诗直为写离忧苍茫岭海三年别珍重亲朋几日留满意分擕一杯酒登山临水不能休
　　和亦乐园韵
　　莫笑君家五畆园要须胸次亦平寛坐间花栁隂初合望外山河势若蟠把酒尽夸双鬂緑撃鲜争见两轮丹隣翁未到心先识更喜诗筒得细观
　　次韵谢刘仲行惠笋二首
　　谁寄寒林新劚笋开奁喜见白差差知君调我酸寒甚不是封侯食肉姿
　　君诗高处古无师岛瘦郊寒讵足差防得狞龙并寄我句中仍喜见雄姿
　　次季通韵赠范康侯
　　朝霜逼凋梅夕露忽团菊百年风雨过宜笑不宜哭口川失自防心兵防回触年来身老大甘此跨下辱永谢五鼎烹聊寄一瓢足虽慙龙蟠泥肯羡莺出谷适意超混茫放情遗结束俯仰天壤间静胜唯我独苍苍有心栢落落无瑕玉年纪尚无闻头颅岂须卜
　　同张明府登凌风亭懐韩无咎
　　日夕和风至西山淡无姿危亭极逺眺胜处良在兹忆昔韩令尹青云乃心期鞿覊不得骋发此胸中奇前瞻千仭冈俯视万顷陂神襟一以旷我志浩弥飞车越沧浪天风振裳衣懐哉此焉薄问讯无邉辞今公岂不佳宫商似前徽相擕岸晚帻共此长相思
　　次王宰立春日大雪韵
　　是身已分老菟裘肯为春囘作许愁偶去寻芳朝信马却来踏雪夜驱牛铺筵不见小垂手联句空惭高结喉更约桃花红浪暖却陪履舄上兰舟
　　再次王宰韵
　　相随到处一羊裘况有澄江散客愁且看跳鱼并集鸟莫思去马与来牛欢情徃日空回首酒味今年不下喉只待两公高宴罢却擕茶鼎上渔舟
　　送张彦辅赴阙
　　执手何草草送君千里道君行入脩门披胆谒至尊问君此去谈何事袖有谏书三万字明堂封禅不要论智名勇功非所敦愿言中兴圣天子脩政攘夷从此始深仁大义天与通农桑万里长春风朝纲清夷军律举邉屯不惊卧哮虎一朝决防向中原著鞭宁许他人先天湖四乙丈坐间赏梅作送刘充甫平甫如豫章
　　竹外横枝老屈盘氷壶遥夜玉窓寒两公明日江南路雪后园林子细看
　　哭罗宗约二首
　　江阁论心地重来感慨多故人今已矣此道竟如何但使穷新得终当订旧讹诂言虽永隔吾欲问沧波行义追前軰孤风凛一生子平婚嫁了元亮去留轻涪万无归棹严杨有旧盟空令同社客生死痛交情
　　题米元晖画
　　楚山直丛丛木落秋云起向晓一登台沧江日千里观刘氏山馆壁间所画四时景物各有深趣因为六言一絶复以其句为题作五言四咏
　　絶壑云浮冉冉层岩日影重重释子岩中宴坐行人雪里迷踪
　　头上山泄云脚下云迷树不知春浅深但见云来去夕阳在西峰晚谷背南岭烦郁未渠央伫兹清夜景清秋气萧瑟遥夜水崩奔自了岩中趣无人可共论悲风号万窍宻雪变千林匹马闗山路谁知客子心观祝孝友画卷为赋六言一絶复以其句为题作五言四咏
　　春晓云山烟树炎天雨壑风林江阁月临静夜溪桥雪拥寒襟
