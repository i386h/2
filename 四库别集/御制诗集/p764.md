<!-- { "loadSidebar": true } -->
　　须弥弗为大芥子弗为小此语实佛语其徒应俱晓此何以大称凿像山骨窈始自宋思浄【北宋僧名】六百年名表曰是已涉非谓器斯逺道隠若调御言顿置斯不少
　　玛瑙寺曡庚子韵
　　精蓝昔未到庚子始临云祗恶逢迎巧那嘉构筑勤谬称商献悃【葛岭下旧有玛瑙寺庚子南巡见其増饰华美深不惬懐畺吏谬以浙商捐修为辞余谓商民一体故前巡诗有商力彼民力求欣吾不欣之句】可识佛无欣越益吾惭愧恐防议论纷










　　御制诗五集巻五
　　钦定四库全书
　　御制诗五集巻六
　　古今体一百八首【甲辰六】
　　诣圣因寺瞻礼
　　皇祖神御殿
　　又至西湖谒圣因
　　圣尧逰豫总因民助休泽实被黔赤
　　临莅古曽鲜六巡别绪犹懐庚子嵗重瞻欣此甲辰春敬遵
　　前度敢渝越【我　　皇祖凡六度南巡兹适如其数亦弗拟増至矣】只愧瞠乎望后尘
　　题澄观斋
　　圣因西侧有行馆两字澄观
　　奎画顔不觉数年隔徃嵗又于斯日憩几闲明湖万顷防心处韶景四围朗照间识得
　　昔今不异者每同乐弗忘民艰
　　涵清居
　　慢道今春蒇六度　　【皇祖六度南巡予惟敬绳前武不敢有过兹六巡之典幸成昨曾制南巡记以申予意欣幸之余倍切兢兢也】底言古月印千潭一清无际天连水方寸都于静里涵
　　五题西湖行宫八景
　　四照亭
　　睿藻煌煌额掲亭绎思弗为
　　赏澄濙照临民物伊谁责【申庚子旧作万方民物照临中之意】敢不孜孜慎九经
　　竹凉处
　　见説三春是竹秋既秋凉自有来由闲披料峭琅玕裹未可其间坐乆留
　　緑云迳
　　有暇孤山逰片时千林新緑始偨池霑衣原在云深处不约而同长史诗
　　瞰碧楼
　　春水初生漾细沦楼开处无垠瞰来一碧万顷者阅尽古今摘句人
　　贮月泉
　　半亩方塘亦有波四时无碍印嫦娥平湖漫道当秋好【平湖秋月为西湖十景之一贮月泉山半一亦先得月正不以大小殊观也】小许还胜大许多
　　鹫香庭
　　灵鹫由来隔弗遥天香云外月中飘昔年虽设秋来兴【鹫香庭老桂连蜷辛未题诗有何当秋宇下满意领天香之句然究未秋月来巡也】忖度无妨不践饶
　　领要阁
　　阁髙越觉圣湖寛水态山容入静观领要设如絜矩者吾知两字是君难
　　玉兰堂
　　一双玉树植堂襟香色同叅静且愔题以七言弗回顾年年春菀付无心
　　题文澜阁
　　四库钞书蒇次第因之絜矩到南邦【壬寅秋以四库全书分弆文渊文溯文源文津四阁者已次第就蒇因思江浙为人文渊薮宜令广布流传勑发内帑雇覔书手再缮全书三分安置扬州之文滙金山之文宗及此杭州之文澜三阁俾东南士子得就近观摩并有旨令不必靳固凖愿钞写者钞写但不可致错乱遗失以昭我国家蔵书美备教思无穷之至意】班佣此实官帑发卢径彼殊众力扛【按唐卢蔵用始隐终南山时有意当世人目为随驾隠士晚乃就徴拜徇权利司马承桢将还山蔵用指终南曰此中大有嘉处承桢曰以仆视之仕宦之捷径耳前辧理四库全书四分时准各誊录自备资斧効力五年期满给子议叙其中人数众多不无幸进借此为终南捷径者既虑有碍选法亦非筞励人才之意是以后次续缮全书三分饬发内帑银百余万两覔书手予值缮写在钞胥等受值佣书即同和雇而书成又不致滥邀议叙仍于铨政无碍也】衮钺必公慎取舍淄渑细辨斥防厖范家天一于斯近幸也文澜乃得双
　　趣亭
　　文源取式逮文津【御园之文源阁继山荘之文津阁而建其南屏以假山俱有趣亭月台文津阁咏月台有米家范氏两兼竒之句兹文澜阁亦仿其式为之】亦有趣亭栖碧峋寄语将来钞读者文澜不外史经循
　　月台
　　曡石为山路不长月台重肖米襄阳【月台见米芾西山书院帖】限于地异平湖好登望微嫌似面墙【此防在文澜阁前是以近东墙故戯及之】
　　赋得摛藻为春【得賔字八韵防试题】
　　借底识为春宣于摛藻伦八方归槖籥一气贯天人董筞三而列班文继以陈信能防化理自可賛洪钧蔼蔼寸田盎融融九防訚四时得居首万物总含仁月露风云否飞潜动植循命羲闗实政平秩在寅宾
　　两江总督萨载奏报得雨诗以志事
　　杭郡优霑遇恩波并逮苏入田惟二寸【三月十五日夜雨达晨自海宁至杭州喜见田畴霑足兹萨载奏报苏州亦于是日夜间得雨入土计二寸有余等语似较此间尚欠深透盼泽之念仍为殷注】继霈尚殷吾何处民非子为【去声】希泽遍濡更因缱北省纵小亦胜【平声】无【苏州雨泽虽欠优霑于农田已为有益惟直山东尚未据奏到得雨益深缱念】
　　题西湖十景五叠旧作韵
　　苏隄春晓
　　频烦叠韵剏髯苏一再无妨肖以吾増景已难偻指计却兹数典占西湖
　　栁浪闻莺
　　南渡宋家忘北金相于丝管乐春深新莺一啭非无意河北由来有故林
　　花港观鱼
　　渠成水到自为港名以实传因号花却异如棠观鱼者随时玩景助年华
　　曲院风荷
　　宋时麴院此时风荷岂分疏等灿红不识吴民寻乐辈可知今昔乐非同
　　双峰挿云
　　迥峙双峰天四垂丰隆巧与絮衣披一时却想穷民伙可乏无衣露肘时
　　雷峰西照
　　净慈雁塔由来古十景干淳已有名想像未经郁攸际玲珑旭影照纵横
　　三潭印月
　　到许舟而弗许轮无尘处憩少闲身祗于民隐厪宵旰那向禅宗悟果因
　　平湖秋月
　　小驻逰轩緑繖油倚栏万顷俯波柔底论秋月与春月宋代蟾光流不流
　　南屏晚钟
　　清夜观书倚翠屏霜钟断续送来声宋颠元踬荆凡幻仆数【上声】何须借屡更
　　断桥残雪
　　三十三年一瞥余【自辛未初次南巡越壬午丁丑乙酉庚子及今甲辰六巡凡三十三年矣】圣湖佳致故如如新诗五曡吟残雪不拟捜题更命舆
　　孤山后写望再用林逋韵
　　迹是泉明代尚非江山赵氏未斜晖已嫌防径仕诚陋早恨晨光熹欲微【用归去来辞意然真仁之朝已兆熙宁元祐之世矣逋翁岂有先见乎】终古山隂梅自馥至今空宇鹤犹飞富欧韩范宁非逹不及先生此处归
　　题林逋诗帖巻五曡前韵
　　五诗二札逋翁迹札作册方诗巻曲同弆石渠最上乗璧合珠聨两结绿即今擕以随南巡对景坡诗六赓玉巻三王【世贞　世懋　鸿绪】跋册七家【谢升孙　陈颀　吴寛沈周　李东阳　张渊程敏政　石渠寳笈旧蔵林逋诗巻手书七言近体诗五首苏轼长歌极为推许后有王世贞等三跋又裘曰修得林逋二札装为一册呈进有谢升孙等诗跋诸人皆元明以来赏鉴家非漫为推许者逋人品髙卓遗墨流传宜加寳防况此巻与册壁合珠聨不期而防尤为艺林嘉话余自丁丑南巡题句至今甲辰复擕以随跸凡六曡苏轼韵中间缕陈巅末以识珍重爱慕盖不啻三致意云】要皆法眼非流俗我诗巻册乃并书如火传薪灯引烛其分其合总听之所咏胥随无不足便使分为各一脔享照千秋同鼎肉缕陈颠末识珍重七言当记仍亲录林为夷清苏尹任宫商虽别原同曲幸哉孤山山之隂又得重来抚松竹却惜柴桑未经到泉明孤醉东篱菊
　　杭州孤山寺三用张祜诗韵
　　孤山自有岑【古山盖孤山之误西湖志称陈文帝天嘉元年有天竺僧持辟支佛舎利至杭遂于孤山建寺立塔此刹创自南朝唐人巳多题咏名迹最古后人以孤讹古亦以音相近耳】佛寺照湖心古往今何在山阳水却隂难寻当日景略寓五言深命舫问他处菁葱隐逺林
　　题述古堂
　　庚子南巡此才防述古堂【庚子前巡疆吏重修栢堂竹阁并葺述古堂虽成事不説然恶其缀景过当有防缀却嫌非朴素徘徊祗觉惹嗟咨之句】新成事不説小憩意翻忙深恶逢迎辈大乖休助方凴轩思述古越觉惭【去声】徬徨
　　栢堂四叠苏东坡韵
　　一柏东坡犹见前【见东坡诗】祗今其一亦茫然可知形色终归壊奚必宋唐追论年却惜白翁半字冺还余苏老七言传偶因寄兴四赓韵莫拟擎拳竖拂禅
　　竹阁四叠苏东坡韵
　　竹阁黄州然不然时移弗见两层轩传将佳句真图画赢得名山是子孙那辨冈前留古寺犹防湖畔有烟村从兹拟罢尖义体【苏轼诗毎以叠韵见长其咏雪二首用尖义两韵凡经数叠诗家竞传此体】口业由来戒绮言
　　题六一泉用乙酉韵
　　东坡懐六一因以名斯泉两贤去虽遥仿佛见遗篇逢时欧胜苏立朝常谘延云何亦寄傲髙尚托清便集古录千巻藏书万巻然琴碁复各有置酒瓦壶圎与巳六而一娱老颇自贤由是芗西湖境改名无迁【西湖六一泉以苏轼守杭时与僧惠勤懐欧阳修得名至南宋时入于禁苑故韩淲诗有山林已禁苑复与道院连兰若纵莫存此水犹泠然之语盖陵谷虽迁而六一之名数百年来不改】禁苑僧道居何丑复何妍兹为逰幸地赓诗増愧焉
　　赋得南坍北涨【得心字八韵浙江试题】
　　绍【兴】海【宁】对相峙江潮自古今中亹诚防美两界幻难谌坍涨事无定北南势有斟兴犹山作御宁只岸虞侵【绍兴在浙省迤南诸山聨络海潮南注可资抵御若海宁一帯地本平衍正当北岸之冲潮水每虞侵齧必沙势南坍北涨始保万全也】壬午溜迁后甲辰水尚深【丁丑南巡时见海潮大溜尚趋中亹己卯以后渐迁北亹壬午亲临阅视涨沙犹拥防隄根竹篓因命督抚标记尺寸按月奏报至庚子前巡往视塔山塘工涨沙尽坍至癸卯八月三层竹篓俱露今甲辰阅视幸涨沙复将三层竹篓上下全行掩防渐有南坍北涨之机然水势尚未改趋中亹石塘经久之计不容缓耳】筑塘图乆计【庚子春巡阅视塘工饬督抚等于老盐仓旧有柴塘后一律添建石塘四千二百余丈上年七月间告竣兹亲临阅视范公塘一帯亦必需接建石工方于省城足资巩防因再降防自新筑石塘工尾起于范公塘内至乌龙庙止一体添建石塘仍留柴塘为重门保障于柴塘后石塘前沟槽内填土种栁俾柴石连为一势即以柴塘为坦水拨给部库银五百万两予限五年陆续修筑以期海疆永庆安恬】射弩罢雄心无往思不服斯升【谓北涨】祝彼沈【谓南坍】
　　神祠躬致拜吁
　　佑愧为钦
　　九里松
　　欲问三天竺先循九里松一亭临入路万树暎双峰地古尘自逺年深翠越浓只疑幽絶处公十八堪逢
　　上天竺法喜寺
　　灵感众生愿【咸淳临安志称后晋天福四年僧道翊结庐山中夜有光就地视之得竒木命孔仁谦刻观音像防得古佛舎利因纳之顶间妙相具足又钱俶梦白衣人感悟即其地创佛庐号天竺毎逢旱祷两必应颇着灵感嘉祐末郡守沈文通以为天竺起于司马晋时逾七百载请于朝赐名灵感观音院】慈悲古佛身随縁为法喜住世防千春复此瞻相好于何论果因订他真里幻证此幻中真【朱彞尊日下旧闻引程敏政之説谓玉河乡所供大士像系自杭州天竺移来曽命舁观与天竺像迥异夫法像不过借以传幻中之真是一不可何况云二详见向所着程敏政重修观音寺记订讹】
　　法镜寺
