<!-- { "loadSidebar": true } -->
以上共二十六条，校《知不足斋丛书》本《斜川集》六卷，馆臣漏辑者一条。
　　代人贺启 【《永乐大典》原引八条，其它七条均已见《斜川集》卷四。】 
伏审先膺帝制，宠易侯藩，进长殿严，荐分符节。辍自北门之寄，蹔稽黄闼之荣。承平百年，已绝羽书之警；元戎十乘，蔚为儒者之荣。凡在庇庥，举增欣慰。某官德并河岳，学参天人。才足以润色皇猷，道足以跻民寿域。徘徊赵魏，虏畏之如敌国长城；出入岩廊，人仰之如太山北斗。君臣合德，终始一心。顷居宥密之司，夙见倚毗之重。方伫登庸于元老，遽怀补外之高风。盗已试于奔秦，民举思于借冠。敦诗阅礼，果膺谋帅之求；卧鼓息锋，行见安边之效。某旧扫门屏，久睽星躔，岂图樗散之余生，复托监书之末吏。沟中之断，虽绝意于青黄；辙下之鳞，犹有冀于升斗。丘山之惠，没齿何忘？燕雀之情，贺敢后？
 【《永乐大典》卷一万五百四十「启」字韵，页十七上引「苏迈斜川集」。(影印本第一百六册)】
