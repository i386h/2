<!-- { "loadSidebar": true } -->
　　操杖                          （射西人）孟德斯鸠
　　顾竹侯制有：
　　自尊                          （射四子）长一身有半
　　北平射虎                      （射古人）李商隐
　　泾上之辱，君能救之，兹奉闺房，永以为好 
　　（射聊目）龙，神女，果报，柳秀才
　　佟春霆制有：
　　请与君之士戏                   （射《易经》）晋其角
　　舟摇摇以轻飏                         （射《书经》）浮于潜
　　杯盘狼藉                      （射《礼记》）（射）则乱于席上矣
　　杨仲宣制有：
　　九莲灯                        （射《易经》）六三，君子之光
　　折柳                          （射名词）褫夺公权
　　祥瑞年制有：
　　玉台新咏                      （射《易经》）乃徐有说
　　今能如此，真将才也，我如何不服（射四书）吾从周
　　俞赞侯制有：
　　太子宫中多木人                （射《易经》）裕父之蛊
　　豆在釜中泣                    （射六才）多半是相思泪
　　徐绍泉制有：
　　朕乃知韩彭菹醢非汉高之罪也    （射《书经》）王其疾敬德
　　乃谢客就车，至公子家，引上坐  （射四子）侯一位
　　范艮心制有：
　　如何临皓魄，不见月中人        （射六才）想嫦娥
　　攀栖鹃之危巢，俯冯夷之幽宫    （射《左传》）登轼而望之
　　余亦惊寤                      （射《易经》）震苏苏
　　王登甫制有：
　　赵衰之子                      （射四子）后生可畏
　　以诗词为谜面，求其佳者实鲜，如“鲁国孔融文举”，则属于古体。近代张郁庭之《廋辞大成》、韩梓衡之《漱吟轩》、杨子霖之《知不足斋》，类皆团花作锦，剪彩生香，足为谜界放一异彩。宛平马巨川先生，制有《闺情》三十首，每首隐七言诗句，别成一体，余更爱之，亟录如下：
　　妒花（隐：蝶衣晒粉花枝午）
　　留恋花间短袖红，向阳春暖玉容烘。妒他桃李多连理，作弄娇姿映日中。
　　慵起（隐：晴窗早觉爱朝曦）
　　雨霁云收意以慵，纱棂声透五更钟。朦胧星眼偎郎睡，睡到三竿晓日浓。
　　心怯（隐：独宿空房泪如雨）
　　鸳鸯枕上不成双，绣阁无人总怯悚 。蜡烛盈盈流欲烬，时闻淅沥打蕉窗。
　　闲立（隐：下来闲处从容立）
　　倚罢高楼着地时，深闺无事独栖迟。拟扶菊婢添妆去，犹伫香阶步懒移。
　　忆旧（隐：恨不相逢未嫁时）
　　幽怨年年悔也非，记曾邂逅两依依。于今许久犹无字，耽搁青春愿以违。
　　罢织（隐：停梭怅然忆远人）
　　织罢回文郁不舒，时光又是上灯初。秋波望断天涯处，惟见长空雁字书。
　　刺梅（隐：刺绣五纹添弱线）
　　织龙组凤费功夫，梅瓣花筋着意摹。道是韦娘腰更瘦，柔丝一缕较情粗。
　　惜花（隐：越王勾践破吴归）
　　行行踱过牡丹蹊，莲瓣怜花蹴锦泥。细视凤头鞋底绽，呼侬且自返香闺。
　　踏月（隐：思家步月清宵立）
　　此情终未去心怀，小院行踪认锦鞋。桂影 一庭香气静，不辞清夜伫瑶阶。
　　剪发（隐：断送玉容认上天）
　　青丝缕缕剪刀裁，留赠东邻子未回。一自红颜消损后，阳台神女不重来。
　　惊梦（隐：粉蝶如知和断魂 ）
　　春意迷离如梦真，依稀似觉两情亲。浑衣睡醒思重梦，难续南柯梦里身。
　　吹笛（隐：隔帘花影弄莺声）
　　一桁湘波两下分，面如芍药笼轻云。拈来玉笛频频檿 ，似啭黄鹂恰恰闻。
　　诵经（隐：未会牵牛意若何）
　　学诵费心 仔细温，是勤娘子具灵根。痴心欲把纤情忏，怎地安排待讨论。
　　春思（隐：情多莫举伤春目）
　　纷纭绮绪有千般，镇日低头粉颈酸。泪洒东风无限恨，望穿秋水亦空看。
　　对镜（隐：头上花枝照酒厄）
　　不梳垂髻挽高鬟，红杏簪来绿鬓间。对镜妆成还顾影，浅玻璃里泛酡颜。
　　荡桨（隐：小溪泛艇却山行）
　　妾家居住傍前川，终日无聊尽弄船。郎至有时浑不纳，故撑船去碧螺边。
　　慵妆（隐：落叶满阶红不扫）
　　泪洗双蛾翠黛消，填胸郁色太无聊。香桋染过相思血，蹙损愁眉懒去描。
　　懒卜（隐：鹊语相凭喜漫占）
　　庭前祥鸟自交交，信息茫然总幻泡。昨夜灯花今日蟢，何劳心事卜鸾爻。
　　采莲（隐：舟人夜语觉潮生）
　　采莲女伴驾轻舠，日暮偕归月已高。话到芙蓉城里事，双腮红晕赵昌桃。
　　望归（隐：自恨身轻不如燕）
　　闲来独唱懊侬歌，体弱难胜厌绮罗。杜宇有言归去得，双栖莫负锦泥窠。
　　防外（隐：宿雨催红出小桃）
　　昨夜巫云意致嘉，今朝促退守宫砂。郎行门外低声嘱，莫遣春流泛落花。
　　夜步（隐：露冷莲房坠粉红）
　　湿透凌波袜底凉，双钩瓣瓣响回廊。金钗溜落浑无觉，犹逞胭脂对海棠。
　　乞巧（隐：当年七夕笑牵牛）
　　袅袅婷婷正妙龄，穿针乞巧拜中庭。嫣然暗向檀郎哂 ，今夜魂销织女星。
　　醉起（隐：从来未许醉红裙）
　　连呼侍女不闻应，酒后娇躯力不胜。寄语石榴花莫妒，腰围重系九霞绫。
　　秋思（隐：一年容易又秋风）
　　别后蟾圆十二周，红颜顿改总因愁。于今再见新归雁，遮莫人归阻石尤。
　　盼书（隐：不信东风唤不回）
　　未有双鱼慰妾情，如吹马耳忘前盟。窗前鹦鹉呼郎至，空费珠帘急下声。
　　闻箫（隐：谁为含愁独不见）
　　何人作此断肠音，叵耐胸中有怨心。料是空山人一个，纵然同病苦难寻。
　　夏眠（隐：碧窗睡足香满肱）
　　疏棂竹影绿光含，鸳枕斜欹午梦酣。兰麝岂教轻易散，长纱笼臂裹如蚕。
　　停绣（隐：懒惰无心作解嘲）
　　倦倚熏笼春困添，有何情绪绣针拈。闷来消遣些儿意，索笑寻梅向画檐。
　　春倦（隐：手倦抛书午梦长）
　　刺到鸳鸯累玉掺，金针掷入锦鱼函，夜中尚忆游仙曲，春恨如然未易芟。
　　大兴张公瑜，字郁庭，都名士也。精于词章，尤娴隐语，在北平射虎社卓然有名。其关于谜学著作不下十余种，曾见一篇之出，争相传诵，是盖张君所钩心斗角而成者也。韩子振轩为予缕述其详，余赞赏弗置，独《隐语大成》中之梅花诗，各隐一物，尤为谜家所击节。
　　题目《梅花》内各隐一物：
　　树影参差各一方，色分红白配阴阳。冰肌玉骨人争羡，名字当留诗画旁。（图书）
　　团圆冷月一舟横，水部何郎待举觥。两脚踏开冰雪影，盐梅调剂汲泉烹。（药碾）
　　望梅不见自垂青，时向团圆月下听。提醒世人浑不觉，算来荣落总通灵。（浑天球）
　　曾闻良木直从绳，脱却尘埃得上乘。聊借一番风送力，纤腰何患不能胜。（秋千架）
　　羡君素品自荆州，搓手团香湘水流，洗尽铅华尘不染，人人对影愿低头。（广盆）
　　天工人代雨成霖，不必黄梅晴亦阴，倾倒莲台甘露降，欣欣果有向荣心。（喷壶）
　　吹来疏影助游谈，乘兴提携腕力担。收放莫教轻撒去，岭南翘首望江南。（纸鸢）
　　几枝幽影欲侵檐，片片风摇醒黑甜。高洁自应悬恋切，冰肌那有絮泥沾。（铁马）
　　为君装点一开函，歌舞阳春脱舞衫。堪笑旁观如木偶，不分真伪语喃喃。（工戏人）
　　题为《梅花杂咏》：
　　（隐：网巾）
　　淡妆浓抹系人愁，腻粉涂朱傍陇头。结束一场真幻影，品题还是旧名优。
　　（隐：百像图）
　　画里冰魂为写真，移来幻影却如神。清标笔笔形容久，拟得芳姿亦可亲。
　　（隐：货郎鼓）
　　一手携来两面分，几回摇落几回闻。借他金钮牵连合，陇畔终开香气温。
　　（隐：醒木）
　　层层枝叶可寻根，逐段分开细评论。千古芳名堪击节，一经赞叹一销魂。
　　（隐：流星）
　　落魄江湖兴未阑，全凭收放任人看。冰心铁骨群瞻仰，无限情牵一指弹。
　　（隐：银铢锭）
　　东君何事蹙红颜，只为钻研自手删。痛惜下梢磨折尽，几行血泪点成斑。
　　（隐：耳环）
　　一湾瘦影一轮圆，肉眼分明也望穿。待得晓妆轻摘下，朝来又挂两垂肩。
　　（隐：肥皂）
　　握手真成莫逆交，暗香浮动自含苞。平生只解团圆趣，揉碎梅花任喫敲。
　　（隐：对君坐）
　　芳踪何故浪漂摇，捷足先除落叶蕉。小有胡床堪席地，起身还听响萧萧。
　　（隐：换头）
　　携来铁笔任抽毫，耳听芳声首自搔。片刻分开旋即合，笑伊握手未能操。
　　（隐：竹帘子）
　　柴门静掩待如何，望眼迷离日渐过。最爱月移开复倦 ，横斜疏影系情多。
　　（隐：松江笺）
　　窗前开卷浣溪纱，采落人间五色霞。一自诗人品题后，丰姿端的胜桃花。
　　至以诗句为谜面，或五言、七言，或古体律绝，均底面浑成，荦然可诵，亟并录之：
　　三月春将尽，离人尚未回。西楼凭眺处，珠泪已成堆。（射《西厢》）莫去倚阑干 。
　　谁道鲤鱼深，水深鱼不见。且自闭西楼，浑如关盼盼。（射《西厢》）潜潜等等。
　　天半朱霞起，重楼十二层。瀛洲多少客，学士尽来登。（射剧目）烧骨计。
　　四面攒山入望平，远连丫髻一峰横。凤城门外无遮会，挥去黄尘了众生。（射志目）田子成。
　　春潮暖浴凝香脂，媚眼微开力不支。一幅锦袍初受赐，君王含笑并肩时。（射志目）湘裙。
　　十二年华最可人，宜春小院正初春。情抛一点心无主，拳母睢儿事不伦。（射志目）荷花三娘子。
　　山大如拳未可移，半沦于海半东夷。丘荒若此浑难绘，愁煞当年顾恺之。（射志目）石清虚。
　　丁字江边渡口纡，阊门日涌一轮孤。初来此地无人识，缘是池中物未苏。（射志目二）河间生、蛰龙。
　　修到痴聋作阿翁，郎当齿豁又头童。杨稊已秀人休笑，得个佳儿闾可充。（射志目三）龙、钟生、大男。
　　韫檀而藏诸，谁知韫珠玉，遥望丰城光，道是龙埋狱。读书已三军，窥园所不欲。我愿燃神犀，照尽人间曲。（射成语）匣剑帷灯。
