<!-- { "loadSidebar": true } -->
　　庆益緜吉旦宜人过翦防【臣刘统勲】令辰戬谷称分笺重华宴接蓬瀛界太蔟音谐角征弦饫
　　徳心难忘毎饭【臣刘纶】
　　劭农防复示初筵
　　石渠弆溯于潜藁玉版摹成仪甫编粉本形容犁列次
　　【臣官保】
　　【御制】茅檐景状俨陈前【图起】韶时浸种黄盈簏春水生波緑满川【浸种】举趾正当四之日
　　操蹄预祝万斯年【耕】隔林闻扈侵晨趂越鞭牟冒雾牵【耙】信手稳扶奚借跋【臣于敏中】踈牙深剔讵留鬈【耖】盘桓碾使泥匀腻歴碌移凭泽缓潺【碌碡】撒效麻姑戱经宅【臣托庸】种侔雍伯布蓝田【布秧】薙根炼壤丛丛蕴曝汁融膏絮絮填【淤防】乍茁针尖能刺毯【臣程景伊】便抽线脚罢铺氊【防秧】循畦擢剡蹲身数画罫排科布指骈【挿秧】恶似穮惟抽楚楚【臣素尔讷】
　　【御制】懐新苖欲达芉芊【一耘】存良除莠功须进饷妇擕儿教寓传【二耘】壅耔更勤加一再
　　薅荼迭宻中参连【三耘】鹿卢斗输河润鸦尾衘车匝岸翩【灌溉】汗笠云蒸酬袯襫【臣王际华】腰镰霜绽慰胝胼【收刈】筑将隙地平逾砥絫就崇墉近抵椽【登场】比屋耞轮衡对宇【臣福隆安】堆场积后增先【持穂】中闺箕帚争扬袂下品秕穅尽弃筌【簸扬】磨转团团雷迅走【臣丰升额】珠跳磊砢琲低县【砻】纷纷落硙喧梁庑扑扑驱尘夺蜀湔【春碓】筛厯千巡夸白粲【臣蔡新】
　　【御制】罗非只目得红莲【簏】仓囷一旦宛登矣辛苦三时岂易焉【入仓】玉食敢忘已饥训【以上耕图】
　　宵衣弥念妇功专【以下织图】房星贻孕胗孚膜窓日晖脉在泉【浴蚕】轻翮徐捎霏堕屑【臣裘曰修】薄蹏防振輭浮綖【下蚕】劬因拭露干方饲聼拟挥毫响杂蠕【喂蚕】摊柘嬾茹才小困【臣观保】蚑筐乏力已初眠【一眠】莺啼任尔呼慵起蝶梦闗渠卧又坚【二眠】那较海棠酣不足【臣倪承寛】恰随人栁踠堪怜【三眠】马头戢戢交差队蚁阵离离各比肩【分箔】戴胜降从征夏令【臣奉寛】
　　【御制】仓庚鸣解叶豳篇【采桑】蚕房曡置箔凡几蟫首欣餐叶以全【大起】火爇松明精防择
　　簇围藁束竞夤缘【捉绩】寸葹待吐思辽邈尺蠖求伸势曲巻【上簇】黏处长丝矜十茧【臣周煌】焙余斜旭掠三甎【灸箔】回回结防圆疑瓮颗颗爬捜洁胜蠙【下簇】挑备缫盆髙等贮【臣钱维城】拨充澼絖副材搴【择茧】灵竒底羡樽桒逺藏罨良依梧井偏【窖茧】渍鼎引端生缭绕【臣庆桂】挼丸绎绪费烦撋【缫丝】偶居漫配蛾眉子物化犹遗羽蜕仙【蚕蛾】南陌遵行闲娣姒【臣荘存兴】
　　【御制】西陵赛社荐牲牷【杞谢】对篝还自愁明灭掉籰宁辞屡转旋【络丝】引直理緐慎如綍
　　同条共贯径于【经】繀舆轧轧松盘髻莩管纎纎繄裹拳【纬】阖辟咸凭提综剖【臣汪廷璵】纵横尽付掷梭穿【织】葩攅顺序枝承跗彩错廻文玑运璿【攀花】裂下鸣机擎甫重【臣谢防】量来裁尺熨尤平【翦帛】经营意匠称观止仿佛神工逐境迁【圏结】巻俪只今完
　　璧府【臣毛辉祖】贉单畴昔判珠渊暗门孰与蛇添足【刘松年居钱塘之暗门时号暗门刘此二巻旧有松年欵不知何人妄增】擕李徒标蟨半踡【耕围巻有项元汴收蔵诸印而织图则无葢此二图年已离而为二矣】证印缣均仍荟萃【臣汪永锡】
　　【御制】装池缥匹互鲜妍楼【璹】诗程【棨】画迹双絶旧咏新题韵总沿正误传真重考订
　　探原辑委彚陶甄稼多
　　轩北刚相暎织贵
　　堂南致足诠【图巻合弁于　多稼轩北即　贵织山堂】艺苑披图方幅肖【臣胡
　　髙望】
　　镜斋延赏曲廊镌
　　着明本计宸垂象【□首　　御题艺陈本计四字】
　　斟酌羣言宿丽躔代辨宋元【耕图旧有绍兴小壐亦后人妄加不知棨为元人耳】删小玺【臣董诰】防收姚赵表洪权【姚式防云耕织图二巻棨绘而篆之赵子俊云毎节小篆皆随斋手题足为确证】珉兼风侯花翻锦【石刻两廊各廿四幅】搨捧霞纹翼妥蝉
　　家法　　　【圣祖仁皇帝时曽编绘耕织图　　　御制题咏颁行】
　　圣功诚合揆【臣李江防】
　　帝歌臣拜倍抒防贡乡瑞溢呉都八徂隰嘉赓周颂千
　　既饱既温臻既泰【臣王懿修】
　　【御制】惟丝惟粟凛惟干雕文农事伤斯盛纂组女红害亦然汉诏何曽弗熟读施行未逮愧迁延
　　题邹一桂画册
　　野蔷嶶蜜蜂
　　畜有家生必有野【如牛马鸡鸭之类皆然】岂其于卉独无也蔷薇故是春园物山棘【蔷薇一多山棘】开花非借假艳质买笑虽不同多刺勒人无殊者蜜蜂采蜜簇深丛自出自入纷攅惹蔷薇之刺蜂之螫两无所施谁上下譬之小人忌君子小人相防技胥舍画者意亦寓是乎何其意外工描写
　　鱼藻
　　鱼藻鱼藻潜跃由他正好徜徉喁浪依蒲成羣身处玉壶壶玉壶玉小雅一篇曾读
　　曲水新篁
　　新篁临曲水春末夏初时风入斜横影波含低重枝同盟度贞洁相答韵参差君子真有斐风人早咏诗
　　竒峯古磴
　　一峯戍削复玲珑石磴梯云有路通不肯寻常垂鐡索谁能容易遇佺洪
　　紫藤翠雀
　　便拟紫丝步障等闲春意难遮翠雀飞来枝上似将顔色相夸
　　拳石疎枝
　　石是云林好竹还与可佳合作限时代讶此忘年偕
　　松岩帆影
　　我昔曾游燕子矶一迳云岚入萧寺虽云佛地无色界江影韶光净明媚明媚韶光江影中内空外空内外空尔时有语着弗得但见东流衮衮吹长风长风衮衮吹不已挐舟者复谁家子世上何人免苦辛咄哉未可轻笑彼
　　秋蝉螳螂荷叶栁枝
　　秋蝉挂桞枝螳螂跂荷叶一髙与一下相去逺难接秋蝉无所虑饮露心自惬螳螂艰縁条昂首涎徒呷简笔殊了了深意寓恰恰岂必蔡中郎闻琴返歩屧
　　白菜春笋
　　春雨好菜长笋抽尖摘青小嚼冰霜脆劚玉初尝口齿甘佳味防江南
　　緑筠红果
　　萧飒緑筠几个丁星红果数枝色形已防恰匹气味还觉相宜未拟栋梁负重寕同橘柚争竒漫认不经意作或亦别有所思
　　瓶菊佛手
　　秘色浄瓶供养菊朶佛手擎之是何因果调御无语迦叶破顔如吃崖蜜甜彻中边画师绘形亦以指实色香俱浄入寥天一
　　湖石萝卜
　　玲珑湖石侧冷衬土酥好一脆与一坚同韵风霜饱恰似墨玉山傍置红玛瑙
　　石梁云堞
　　江城临陡岸其下洪流驶太白早传神佳景如画里石桥亘两崖虹影波中委车马去悠悠知伊何所求
　　柿子百合如意
　　柿子赩瑚百合攅球玉旁置铜如意青缛其首曲因名譬字取义巧百事同希如意好栽者培之倾覆之人愿天从仍自讨
　　介峯修簳
　　石非石筠即筠曰如幻又若真幻如非幻宁非主真若即真反即宾
　　雪磴晴窓
　　一夜飘霙落万峦银为世界顿殊观雅欣满谷当晨霁无碍凭窓凌晓寒松籁有声笼曲磴溪流不冻下平滩书披静几堪防绎底借中宵映以防
　　咏宣徳窰无当尊
　　制与商父乙尊颇同而两端皆坦似槖盘畧如遵生八牋所云坐墩花囊者其中孔无底则又未尽合因以韩非语名之而系以诗
　　官汝之次称宣成世代愈降制愈精轮辂拙巧逓变更欲返其初嗟孰能是器本拟尊罍瓶胡为无当水难盛抑别具义得试评堂谿公对昭侯曾贱者瓦巵贵玉瑛注浆漏或不可乗则用瓦矣玉在屏【叶】三复絜矩将毋惊瓷无欵识留标名中含铜胆生緑青底书宣徳贻大明相依表里如弟兄阅数百嵗犹聨并神物守之语信诚可以贮水簮羣英掞辞绎义静六情
　　题和阗玉镂九鹌鹑小屏
　　和阗玉河产琼玖春秋色贡天阊走孕精育华土气受较于炎汉嵗应久相质制器施琢剖専诸巷益出妙手【苏州玉工多居専诸巷世其业】小屏砟硌拖岩阜翼翼谷穗易长亩图以鹌鹑其数九飞鸣宿食无不有奔奔曲尽神情纽是具义焉忖知否贾长沙语孰读口久安长治基业守其责仔肩在元后慎哉敢不孚盈缶工执艺谏吾所取讵曰一再珍瑶琇
　　赐大学士高晋回两江总督任用去嵗赐诗韵
　　昨年曾晤路旁迎【去春东巡髙晋以江省封圻毘接奏请来迎还任时曾赐以诗】黄阁旋除鉴素诚【四月内尹继善大学士缺出中外殊难其选以髙晋敭厯有年服官公正即为简畀仍兼节制两江】适以潦淤萃畿辅【去秋近京积雨较多永定河及北运河并有漫溢之处应通行相度修治髙晋素谙河务经理详慎特令来京道便防同裘曰修及周元理悉心勘办】召来相度议平成南人望汝还为快北阙惟兹别漫怦内外需材赞治理苦心简任敢轻行
　　题恽夀平山水小册
　　栁汀闲泛
　　栁塘一艇泛澄空画法真无逊恵崇【帧中自书抚恵崇法】乌目却称不掩劲【见夀平自识语】犹存让善古人风
　　古木昏鸦
　　霜落荒郊古木寒昏鸦绕树乱飞攅幽人背防长空迥【画于寒林鸦阵旁作一人踞地背观之】肯闲情类阿瞒
　　丹台积秀
　　迥絶尘寰擅地灵万寻峯秀矗亭亭云房借安丹鼎凡骨于斯亦换青
　　踈林虚馆
　　古屋竒峯渌水滨扶踈乔木间【去声】修筠个间合读秋声赋自防欧阳言外神
　　浮岚暖翠
　　日照髙峯生紫翠滃蒙云气出林关石渠妙迹亲相证【黄公望浮岚暖翠图真迹藏石渠寳笈上等夀平此幅即仿子久者】神在离钩三寸间
　　筠岩泻瀑
　　瀑泻筠岩态各竒琤琤戞玉两能之依稀龙井西峯路往往相逢有若斯
　　洞庭秋色
　　三分緑叶一分红赋意防军想像中乌帽绯衣【画中人设色如是】谁傲仕持竿闲泛鲤鱼风
　　溪山深逺
　　雅人墨戏托泉林浓淡中分浅与深借问崇邱肥遯者可无恻隠济时心
　　村岸舣舟
　　背山野墅面溪堂古木清音答翠篁岸系小舟人不见欲令尘世姓名忘
　　髙峯云起
　　出岫浓云掩翠微片时山雨羃林飞惟应樵子偏知戴笠先从碕径归












　　御制诗四集巻一
　　钦定四库全书
　　御制诗四集巻二
　　古今体一百五十八首【壬辰二】
　　新正恭奉
　　皇太后幸圆明园即景成什
　　行庆开韶掖
　　辇应
　　萱闱福夀逐年增张灯楼阁从新阅入画林岚依旧仍冰面雪痕才薄委【昨日轻隂京师飘霰见云气迤北颇浓兹园中冰渚微有积雪然不成分寸益切颙希】山眉云气复浓兴希膏兼望西川捷快赏烟花又岂曾
　　题敦素堂
　　轩槛俯冰池一般镜影披心无波澜【去声】想春在地天知岂必华灯灿恒欣芸帙宜既云敦素好吟赏又奚为
　　虚明室
　　如水之虚如镜明无心照物物来呈泰山一指当前蔽为是人多好恶情
　　养素书屋
　　书屋非称华所称窈而湥插架有惇史置几有文琴琴音不解操史义原可寻千古治乱鉴敬怠分一心往来戒憧憧安和贵愔愔养素诠其要可以当铭箴
　　抱朴草堂
　　万境从心生心亦借境托充诎縁朝市寥落因林壑御园多亭台草堂斯偶作谢彼夸丹青爱兹饶淡泊抱朴惬素懐可以读书乐
　　清晖阁即景
　　春气方燠沐春曦渐融怡庭芳莳未得松树罗前墀森森较昔长无改嵗寒枝弄影上明窓洒然扬清晖亦堪娯景光古柯那可思
　　再题清晖阁四景
