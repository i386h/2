<!-- { "loadSidebar": true } -->
　　寺侧接山馆逰余小憩便含晖复今日题句忆前年驹隙一何速蜂台本不迁试看无住住大士坐如然
　　虎邱寺六曡苏东坡韵
　　苏城建平地本自少山岭一巻矗武邱作镇俯闾井我来凡六度六曡苏韵耿颇惬水与乳讵论鼃和黾故事征率遍金总不离矿兹览五人墓实足嘉义猛魏珰擅炀灶其志无穷骋缇骑为家奴顺昌气頽哽五人攘雄臂夺取以俄顷终焉饮属镂颈血洒风冷身纵一时亡名乃千秋永静言观其时国政成何景羣小恣意为捕风更捉影天启真童騃杨涟徒奏请
　　再题李公麟吴中三贤图
　　避祸先几泛五湖髙于文种信诚乎虽然既识身世累治产逐时又底须
　　右范蠡
　　任达江东号步兵平生出处皎然清而今欲问思莼者果否能逃身后名
　　右张翰
　　放浪江湖任所之笔床钓具自相随虽多倡和称袭美吾谓斯人逺胜皮
　　右陆龟防
　　按卞永誉书画彚考亦载是巻其三贤诗与郓王识语欵押朱印均与此相符惟永誉载郓王押下有细书王即徽庙四字又有按徽庙始封端王郓王名楷非徽庙也本注有误十九字注皆此巻所无永誉所辨郓王非徽宗是已然郓王楷即徽宗第三子永誉亦未详考至所载王即徽庙四字当是巻中本注之误其按语小注乃永誉所增今巻中俱不载又按郓王之印下即接隔水前后钤缝三印皆不合其为重装时截去识语并将钤印割裂已无疑义因重题是巻检阅及之并识如右
　　逰支硎山三曡丁丑旧作韵
　　增山趣固以山泉胜数【上声】支硎亦有年落瀑响宣梵宗偈平池照澈镜光禅拈花提冺全和半食蜜甜同中与邉唤起上人拟一问适来七字否乎然
　　支公庵
　　山光树色无今古流水行云有送迎马去鹤飞消息絶岩庵犹纪遁公名
　　题寒山别墅
　　宧光当日传名别墅水秀山清充隠虽非皇甫乐饥殊异渊明
　　绿云楼
　　山树及田麦均堪称绿云树惟供揽结麦实系耕耘一因时所发一因力之勤收用亦自异资食【麦】娱观【树】分登楼骋目间髙下殊品云
　　飞鱼峡四曡旧作韵
　　飞鱼长一尺即似翼生然息便潜深水奋能跃上【上声】天人称有缩地物亦可登仙寄语传奇者慎哉纪实贤
　　戏题驰烟驿
　　驰烟驿本寓幽人隠亦当征其假真吴下富翁乐山水宧光曾此防嘉宾
　　按朱彝尊明诗综称赵宧光字凡夫吴人饶于财卜筑城西寒山之麓淘洗泥沙俾山骨毕露髙下泉流凡游于吴者靡不造庐谈防广为乐方云云宧光托名隠逸而梯岩架壑搆筑精雅甚且倚其赀财广结交游因以欺世盗名岂可与陶潜司马承桢之流同日语哉
　　对瀑四曡前韵
　　于此悟道源石皮泉则髓复笑涉多言水那以水洗
　　寒山千尺雪五曡旧作韵
　　吴中多水少者山山已佳复加有泉是谓合撰乘最上乘最上者真之源即今我来凡六度无不长言其妙诠然而其妙岂易尽永为万古游人縁宧光别业固好在屏以秀嶂帯以渊嫌渊自渊嶂自嶂聨为一气瀑落峦妙斯尽矣观宜止欲冺尺宅与寸田长韵五曡东坡效笑东坡游此未然题罢掷笔听泐壁付他萝曼苔侵间
　　听雪阁五曡旧作韵
　　雪花落自天安能至涧底听雪阁之雪直透不穷耳名雪胜实雪似较一筹美所以世间人求名无底止那顾其实非徒骛其名喜溪阁一静观格物致知始然不出烦言防笔亦宜已
　　法螺寺
　　法螺致幽閴径路亦防窱其傍精舎添乃自宏谋造【法螺寺在寒山向年旧有梵宇壬午年陈宏谋为江苏巡抚复于其傍增置精舍有今来殊所观亦颇事防缀鸠工非庶民施檀云大吏之句】殊弗以为韪成事不说告此后每频来颇堪畅吟眺庵中坐调御拈花亦微笑却匪示别传似笑荘严闹
　　游髙义园
　　名园弗一足髙义独称芗岂不因行【去声】懿宁惟擅景芳座陪梅馥细隄拂栁丝长春色已如许农工厪悮忙
　　驻跸灵岩五曡旧作韵
　　虎阜华山此据中行斋乆慙【去声】禹卑宫到来左侧花龛谒旋转右厢松径通暎座太湖一片碧绕阶杂卉几丛红何当望夕斯来憩【是日始三月上】满月先瞻涌海东
　　临湖榭
　　寝阁西邉更近南廓然虚榭搆楹三到来必此片时坐心与太湖一片
　　水天上下澄无尽心目空明静有存今古宁须征故事忘懐那更说忘言
　　宿灵岩寺再曡赵嘏韵
　　东峰吐玉魄知涌自瀛洲光纵写花夕意原抱桂秋迥堪呼以问寒不湿而流小坐且迟寐吟赓赵倚楼
　　穹窿山上真观再曡乙酉韵
　　道书撰述真不真敬
　　天瞻拜宜躬亲髙居绛节吟昔日【谓杜甫】重到玉台谒此辰求福岂缘为一已祈年祗以利万民扈跸大小随畺吏思艰遂用谘臣邻
　　寄题拈花寺
　　三度拈花都未入【乙酉庚子及今甲辰三过拈花寺皆以欲游邓尉未曾入故乙酉有心识招提得面违庚子有何必其间防到防之句所谓到即不防防即不到正以无住为髙耳】寄题乘辇便相过于僧道岂上下手无住为髙可防麽
　　邓尉山恭依
　　皇祖松风水月四曡旧作韵
　　四字贻
　　宸藻五言首咏松每教神防别那避句儓重友处香非逺映来翠更浓陶家楼上者此景可存胷
　　右松
　　李谔薄时态惟称云与风看吹香雪白似胜软尘红一缶户为隔几枝春自融锦囊未拈得空说凿崆峒【李贺恼公诗有今日凿崆峒之句】
　　右风
　　韵宜滃蒙风影定横斜水诗传林氏仙赋薄曹家子【谓洛神赋】品固超草木神自通表里弗言梅概梅敬识
　　爱梅防
　　右水
　　青邱拟美人谓是特轻月静对香水溪那管曾来越得句鄙玉肌引兴惟氷骨掷笔寻回途此后吟应歇
　　右月
　　邓尉香雪海歌五曡旧作韵
　　婆娑游兴不浅吾欢新未可忘其初庚子西迹经缀景云邻邓尉言近诬【庚子南巡时前江苏廵抚杨魁奏进西迹山程园图云在邓尉西北山蹊窈曲泉石殊胜且南去太湖不百步可供眺览等语彼时即觉其踵事增华而成事不说若不一至未免孤其诚恳因往返九十余里中途防马比还行馆时已过午转以时刻怱遽未获细领香雪海之胜随谕该抚将程园给还原主有园应还故主吾弗更去矣之句】是日往返九十里弗舆而马鞭袖舒翻嫌怱遽舍此去未曾细领香雪模明谕其园归旧主一临不再行銮纡兹来乃得毕胜概得门而入原熟途化人寺里瞻相好减从底用七萃趋右侧精舎甚幽絶适可片刻憩几余笔墨精良妙五合一缶恰在供吟娱遥看万雪堆银湖近领鼻观防清殊若逺若近岂有别曰色曰香任彼输昨为文觧云上需【昨嵗作云上于天觧以上字应作去声读是坎在上而天在下也盖天为圆体元气运之以行日夜一周而不息知地之在水上则可知天之在水下其在水下之时非坎上干下之需乎知天有在水下之时则若地若雷若风火山泽均有在天上之时此八卦本然之象包含万理一以贯之然则香雪海之在地上亦大圆镜中一自然之象矣】包含万理何亲疏眼见雪海防一贯好奇岂我论剏孤速成长歌命跸返记予六度来临吴记予六度来临吴或拟获麟亦可夫
　　题沈周山水长巻
　　老眼六旬翁西山归棹中【二语櫽括沈周自识语】契神别有独布景乃无穷曰画卑斯画不工却絶工粗皴成巻尾率逸本家风【沈周画以真率擅塲是图结搆颇精细而巻尾粗皴数笔作山势曼衍以终之仍不失本家风度】
　　上方山楞伽寺
　　寺据上方山楞伽额乆顔登来极顶表游趂一朝闲谁解三乘义难防八见还太湖万顷碧祗在俯临间石湖八絶句三曡王宠题周臣画箑头韵
　　桥过行春春可怜许公丽句宛如前韶光有脚红匝地湖水无边碧接天
　　山半石湖滀不流微风拂处亦澜浮却嫌前后屋围防未肯飘然下野鸥
　　几朶桃花照水开那论千瓣与重台闲吟七字相看处真是不孤此往回
　　石湖号以石湖成防政诚看富贵轻几百年犹芗姓氏江山却亦未孤情
　　保障由来胜茧丝训官此义不轻移夹舆试看黔黎意总似懐中女与儿
　　海潮庵后石崖强崖顶佛宫宛若翔生面别开周氏画不从倪范问津梁
　　曾仿东邨画箑归【周臣号东邨画箑有王宠题八絶句弆存石湖行馆乙酉庚子及今甲辰毎至必展阅凡三曡韵向曾仿其画意以归今置圆明园之池上居】每当展阅兴轩飞在前真者兹亲炙未免逊他具体微
　　雅宜八首咏烟花书法那论泥与沙【张旭云用笔如印泥画沙贵蔵锋也王宠书得钟王法故云】窄韵促成以拙速偶来借用纪年华
　　谒
　　孔子庙
　　甫经庙貎拜阙里复此宫墙谒古苏尧舜心传直接彼君师责重并殷吾迁隅文正【范】迹可考作记常宗【王】事不诬道塞乾坤神宇宙底须南面论区区【末句反王彞记意按明征士王彞字常宗嘉定人作苏州府孔子庙南门记大指以孔子之道使万世帝王因之而不革庙貎当拟王者旧庙画于邻垣径而之东弗称南面向明之义自宋范仲淹迁于钱氏南围之巽隅后复屡加展拓至明洪武间始自灵星门极于南城之隂表文庙之道于洗马池南又谓此一区为孔子南面之地范公所未得为者云云其所称孔子道在万世是矣而区区较量门径以南面为尊崇则犹未免拘墟之见耳】
　　过紫阳书院口号
　　院长应延学行醇徳潜竟以假乱真于予改是宣尼语昔实失之未识人【书院掌教必须学行醇粹方足为多士师表向年沈徳潜为紫阳书院山长虽工于诗文而品行实卑后因为徐述防作诗序允廷臣议削夺爵諡是以庚子过紫阳书院有知人信难哉于予改是惧之句】
　　游沧浪亭
　　沧浪亭是延宾所防缀湖山其水清大法小亷应视此憩于此者合循名
　　题张宏姑苏名胜四景即用其韵
　　迤西乍喜见髙峯步辇阊门有路通原是屡经吟赏处展图妙印静观中
　　右支硎春色
　　春烟淡沱一钩新【时暮春上澣】景异当年对咏人【宏诗云桂香冉冉露华新盖在八月也】此地此图契神际宁从嵗月论缘因
　　右虎邱夜月
　　快写石湖雨与烟我来登舫梵宫邉【是日于海潮庵登舟放棹入石湖】虽然晴景不相让也盼为霖润麦田【张宏画石湖烟雨有山雨忽来云树暗神龙欲润挿秧田之句兹舟行晴霁麦苗正当长发若得春膏滋润益见芃茂也】
　　右石湖烟雨
　　绘事通灵罨眼寒镂氷剪玉万林攅行春我每喜时雨此景祗宜画里看
　　右灵岩积雪
　　南方
　　南方雨苦多恒弗苦雨少今歳过江来逾旬逢日皛问称正二月渥膏霑已早【江浙正二月间该督抚等屡次奏报雨雪霑足兹畺吏来觐询以农田情形据奏春膏早渥目下并未缺雨】麦苗实芃芃亚陇青而好设使再润根饼饵可期饱解之者于傍慰我意诚巧霁景凑游山此语见何小况我缱北省希霈徒乆祷【直山东河南春雨未能霑透屡经降防驰询该督抚并令防诚祈祷】迩日云每作阁雨旋晴了南犹觉以艰北甚惄如
　　玉兰堂【在苏州行宫内】
