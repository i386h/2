<!-- { "loadSidebar": true } -->
　　安徽前嵗旱灾侵麦稔昨年稍慰心【安徽前嵗被旱田禾歉収自五六月间即预筹截留漕米备赈节次蠲赈计数十百万民始不至失所上年四月据书麟奏三月下旬后雨旸应时麦苗吐穗含苞可期一律丰稔粮价日减民情欣恱览奏为之稍慰有诗志事】将谓民艰庶少救而何夏潦又偏临县州十五灾虽小【去嵗上江各属二麦有收秋禾除被水一隅外通省约有八九分不等惟安庆鳯庐滁泗等府州属十五州县夏雨过多山水长发低田间有被淹之处节经降防分别赏给口粮妥速查办以资接济】己午洊臻苦则深极次弗论普加赈【此次安省灾地虽一隅中之一隅但该省于乙巳丙午连嵗洊饥深堪悯恻屡饬地方大吏实力赈卹第念今春正赈已毕青黄不接之时民食维艰因再加恩将被灾八九分之鳯阳懐逺等十五州县无论极次贫民概行加赈一月其七分以下及勘不成灾之区仍令地方官详查或借给口粮或减价平粜务使恺泽均沾以副朕爱养元元之至意】痌瘝南望寄长吟
　　新正淑清院
　　新正行庆例开筵待备淑清憇息便清矣境贻百嵗上淑哉春领四时先逺来近恱胥关政夕惕朝乾敢懈防似此亦惟勤八度【自明嵗乾隆五十三年至六十年凡八度新正即届归政之期】遂将致事豫耆年
　　素尚斋
　　古松防百年诡石防十步防防间宛转都成趣小斋栖窈窕俯仰得竒遇允矣惬所尚其尚曰惟素
　　韵古堂
　　西江来古器西苑创新模新亦成旧矣【此堂以辛巳年江西获古钟因就淑清院别室额此名】嵗常此日俱【每嵗新春开防率先憩此】瞠犹逊周夏恧敢望唐虞自幼读论语乐云钟鼓乎
　　千尺雪二首
　　四处分图弆一函【向于此西苑及避署山庄盘山皆仿寒山为千尺雪复各写盘山千尺雪图而命张宗苍写寒山董邦达写西苑钱维城写山荘各为一图四巻合装分贮四处】或恒或暂事幽探【此西苑及避暑山荘者每嵗无不经临得句盘山间数嵗或一至寒山则六度南巡事毕不拟复去矣】若论假相合真相即景欣兹胜彼三【昨冬优雪频霑为近嵗所未有即今尚积素盈尺】
　　雪片雪珠不计层于斯计尺可相应似犹顾彼积素者清响惟当让我能
　　题云绘楼
　　西苑好春初髙楼液池曲岸傍置氷牀蹊侧积时玉楼近堪屧步幌搴聊骋目西山欲生云甘雪庶其复冬霙及腊雪信已称优渥即景仍生希笑谁亶知足
　　寳月楼
　　楼楯枕黄城长安街俯呈万年祝巩固百室幸宁盈岂不还淳愿兼思同豫情廑防惟保泰遑敢诩丰亨
　　澄懐堂
　　澄懐非我额【此堂之扁乃　皇祖御书也】千载焕
　　奎文每以缅
　　前切而知
　　训后殷懐澄出治本政脞始心纷絜矩慎乎徳宁徒玩景云
　　正月二日紫光阁小宴外藩得句
　　紫光髙阁答阳敞翼旦开筵庆嵗华酒醴笙歌彬有礼衣冠进退肃无哗聮茵广厦期悠久将币承筐逮逖遐新袭藩王驰弟觐【新袭哈萨克王汗和卓遣其弟阿哈岱来京朝觐因令随年班藩部等一体入宴】外臣恭顺是予嘉
　　新正重华宫
　　青宫花甲嵗周谙【雍正丁未予年十七始居重华宫至今嵗丁未正六十年】袭庆何非
　　帝泽覃十一世兹亲见七【甲辰得元孙载锡因命查太祖长子楮英支派下于载字辈下又得一辈因赐名奉福奉夀为十一世而予逮事　　皇祖　　皇考下见皇子皇孙皇曽孙皇元孙是亲见七世矣仰防　　天眷锡庆蕃昌实为古所未有】八旬夀逮近余三【予今年七十有七阅三年即为八句正夀夙愿乾隆六十年归政则为八旬有六矣兹尚孜孜自励不敢少懈敬勤耳】联茵东壁开文防迓祉初正赋雅谈旧什新题遍楣梠不逾一敬祝农蚕
　　重华宫茶宴以
　　开国方略集成为题联句并成二什
　　东壁新正例属吟紫光宴返集儒簪书成
　　开国懐
　　前永迹示承家戒后深不忍观尤不忍泯　　【开国方畧告成敬序简端以　　创业艰难有不忍观者然而念　　祖宗勤政治祈　　天永命慎守神器观是书益知防恭寅畏此　　方略所以不可不亟为编辑也】勉惟继在勉惟钦奈何弗敬召公训亦曰干干惕
　　照临
　　守成开创昔评量【昔为创业守成难易说谓守成实难必有以光前烈启后图是创业者未竟之难即守成者分内之难也如明之季年惟失守成之道我　　祖宗乃得肇基东土统一寰区敬绎方畧所载足资殷鉴】失守乃争创业强正胜刘家及朱氏
　　勲齐涿鹿与昆阳抚兹累洽思
　　谁致惕彼
　　难谌敢不蘉归政近防余八载慎终凛凛更皇皇开国方畧书成联句【有序】
　　维
　　天维
　　祖
　　宗集
　　景命于悠久曰风曰雅颂美
　　盛德之形容万年发金匮之函事既阐姚典姒谟以上三统贞玉衡之孟歌以纪周緜商鳦之初
　　天造经纶世贻方策粤自白山王气朱果灵源稽首以迓周王河干栁坐覆翼而开后稷荒野鹊栖洎鸿基俶建于兴京乃骏烈滋恢扵
　　四祖曰有
　　圣人出
　　髙庙勃兴既付中国民
　　文皇绍起武成之书肇王迹遗甲壹戎春秋之义大复
　　讐告
　　天七恨造攻自呼伦之四部扩宇徕防古之诸藩萤光
　　熄
　　日月之临龙战鼓风雷之气殱刘馘杜古有昆阳涿鹿而三克沈迁辽先取铁岭开原之二江华岛之缨俄系林丹汗之玺自归过松杏宁锦之墟破陈而势同卷箨下燕晋鲁齐之垒入闗而敌若穨墙当
　　武功
　　文徳之交修更
　　创制显庸之尽善久巩奠瓯之业遂贻
　　定鼎之谋本相钧为邻敌之邦且代雪其君父之耻匪亭长寺僧之越分殊义旗袖诏之矫诬盖溯自三代以来独得大一统之正宅中图大钦
　　祖
　　考之宣重光创业守成兼
　　谟烈以域四海肆予纉
　　绪曰笃绍庭越二万里而辟疆
　　昔以申未竟之
　　志待六十年而归政今岂有暂弛之肩实赖
　　启后人以丕显丕承敢懈台小子之勉继勉述每当晨
　　观
　　实録躬诣陪都见以羹墙瞻惟
　　弓剑曷写油然之慕频惊防若之心勒功则书事五千言练都而作赋一万字战图补咏全韵分题备扬扢于
　　垂鸿用宣昭于
　　诒燕登史宬而尊藏莫覩勅馆局以编辑维防昉俄朶里之祥开际甲申秋而勲集胪六十二载
　　开国承家之略成三十二巻编年系月之书则有登屋拄弓束绳曳骑暑中断甲雪里拂弰马二白以长嘶桥层氷而径渡寅惟栉风沐雨念
　　祖成劳申之握箓膺图总
　　天笃眷心乎爱矣毋忘致
　　王业之艰难
　　命不易防长思履帝位而中正谨斋心而制序肃额手
　　以联吟或载笔旧叨效绘摹于
　　天日或捧函新仰识
　　缔构之风云三十部韵取当阳廿八巡诗原通史述室邰宇岐之始庆更逺于文武成康扬作山陈夏之声颂逾盛乎酌桓般赉
　　【御制】
　　开国勤劳弗敢忘爰成方略识青缃【乾隆三十九年予念　　祖宗功徳炽盛开创艰难所以克承　　天眷者虽事具　　实録而尊藏史宬莫由仰覩乃命辑　　开国方畧一书俾子孙臣庶咸仰　　谟烈越十三年告成谨制序刋布】荷
　　天休命示万禩
　　述
　　祖鸿勲括八荒被律
　　中声赓乃载【臣奉　　命编摩既成复叨赓咏】冠编
　　上世发其祥　　　【开国方畧三十二巻以　　　发祥世纪为巻首】白山五岳灵攸仰【长白山髙二百余里緜亘千余里为扶舆灵气所钟其南麓一干分二支西支入兴京门为开运山南至旅顺口而龙脊时伏时见扵海中陆起行八百余里结为泰山为五岳首见康熙防暇格物编　臣阿桂】黑水三江泽孔长【鸭緑混同爱滹三江皆出长白山鸭緑自山南西流入辽东之南海混同自山北流入北海爱滹东流入东海】源自闼门潭以下【长白山上有闼门潭周八十里为三江之源】池闻布库哩之旁【山之东有布库哩下有池曰布勒湖哩天女所浴之地】果吞神女嫄歆武【相传有天女曰佛库伦浴于池有神鹊衔朱果置衣天女含口中忽入腹遂有身寻产一男生而能言体貌竒异及长母告以故遂凌空去　臣嵇璜】栁坐天男禹舍杭【天男乗小舠顺流至河歩登岸折栁为坐具其地三姓争雄长有取水者见而异之归以语人众徃观皆以为异诘所由来曰我天女所生天男以定汝等之乱遂交手为舁迎归】贝勒众尊辰北面【三姓议尊为贝勒其乱乃定遂居俄朶里城是为开基之始】
　　曼珠帝出震东方【满洲清字作满珠　国家肇基于东故西藏嵗献丹书皆称　　　曼珠师利大皇帝盖曼珠音近满珠也】遯荒鹊集赤乌屋【数世后有不善抚众者国人叛戕宗族有幼子遁于荒野国人追之防有神鹊止其首追者遥望疑为枯木而返乃得免自后徳鹊诫勿加害云　臣和珅】横甸龙蟠白水乡　　　【肇祖原皇帝生有智略以恢复为志　　　祖讐既得遂居赫图阿拉汉语横甸也是为　兴京】百雉卫环联象纬　　　【景祖翼皇帝承先业居赫图阿拉兄徳世库居觉尔察瑠閳居阿哈和洛索长阿居和洛噶善弟寳朗阿居尼玛兰寳实居章嘉五城环卫并称宁古塔贝勒】九牛力屈扫欃枪【时近部有硕色纳者九子俱强悍有嘉呼者七子多力能披重铠连跃九牛二族恃强侵陵　　　景祖尽征灭之由此益强盛】旧邦
　　新命
　　世观徳【自　　　肇祖三传为　　　兴祖　　　景祖　　　显祖至　　　太祖凡七世　臣福
　　康安】
　　【御制】望气占云
　　圣兆昌【先是望气者言满洲将有圣人出戡定众乱统一诸国而履帝位盖　　太祖笃生之瑞应】甲以十三剏国祚　　【太祖初纉绪时止有　　显祖遗甲十三副讨叛抚降遂开帝业】武维燕翼继
　　文光　　【太祖天锡智勇以　　神武定策　　太宗幼禀睿知圣徳咸备为　　太祖器重嗣服以后创制显庸益臻同文之盛】值明运否称
　　尊号　　【太祖以丙辰年俯顺诸贝勒大臣恭上尊号建元天命时为明神宗四十四年税奄四出边臣召祸政治日弛我　　太祖应运而兴实为　　天与人归】
　　建国符呈获玺章　　　【太宗天聪九年贝勒多尔衮等收服察哈尔全部获歴代传国玉玺明年四月　　　俞诸贝勒大臣及诸外藩等请以符瑞炳着　　　建国号曰大清改元崇徳】
　　聪睿英明裕全徳　　　【太祖仪度威重英勇盖世国人初尊为　　　聪睿贝勒至天命元年诸贝勒大臣以　　　帝业已成集议恭上　　　尊号曰　　　覆育列国英明皇帝】
　　寛温仁圣举宏纲　　　【太宗崇徳元年羣臣恭上尊号曰　　　寛温仁圣皇帝】智遵时养卅三久　　　【太祖自癸未年起兵至丙辰称帝阅三十三年大勲始集　臣刘
　　墉】
　　勇奋身先八百当　　　【太祖率歩骑征哲陈部敌兵八百阵界藩之浑河抵南山太祖执纛先进率弟穆尔哈齐及近侍延布禄乌凌阿击敌奔溃是役以四人而败敌八百神勇盖有天助】降者
　　深慈加惠恤【我　朝开国于诸部及防古部落尼堪无论阵获来降苟诚心归附靡不　　　加恩收养以故懐　　　徳归　　　仁未来者咸思景从已顺者各竭心力】叛人
