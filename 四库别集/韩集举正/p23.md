<!-- { "loadSidebar": true } -->
　　□隋襄城郡书佐以卒【蜀　谢校】讳缣【蜀　考世系表当作缣】迁江西观察使日【蜀　李谢删】齐映自桂州【考齐映传当作桂】始映卒【杭蜀】某年拜越州刺史【旧本只作某年今本皆作元和十二年正月二十二日此非公铭法也况前已云元和四年则此不当复出年号元防之尝为薛戎神道碑疑后人以他文增校也兼御史中丞蜀本亦无兼字】至于蘓州以病卒【杭蜀同李谢删】曰沂曰洽【世系表沂作泝别本亦一作泝】○不累以事【杭蜀】中以自寳【以文録校保大本作中以自实杭本作中人以自蜀本作中以自贵此文四语一韵古音寳可与夀叶元和圣徳诗路平阳碑皆用之可类考也】








　　韩集举正巻九
　　钦定四库全书
　　韩集举正巻十
　　宋　方崧卿　撰
　　第三十三巻
　　楚国夫人墓志铭
　　今司徒【蜀本有今字杭本阙以义考之当存】鄜坊【蜀】又太尉刘公之甥【李校　旧本皆作又太尉刘佐也】赞贺【保大本贺作贤】能尽妇道【蜀本上有为字】诏再起之【蜀】固守不变【杭　李删】○公居河东【谓韩也旧本皆作公】莫我抚已【保大本我作慰】
　　唐故国子司业窦公墓志铭
　　比四代【杭蜀】孝谨厚重　至检校虞部郎中【蜀本保大本同　李谢校】实未尝有以干有司【杭　李删】有彼此言□【蜀　李校増】扶善遏过【汉路温舒传遏过者谓之妖言蜀本作遏恶谢本作盖过皆非】次曰某少曰某【蜀　李删】○相婴拨汉纳孔轨后去观津而家平陵【保大本作西家平陵　观音贯窦婴观津人也　纳民轨物本左氏语而汉序传伏周孔之轨躅复原于此】
　　唐正议大夫尚书左丞孔公墓志铭
　　年七十三三上书去官【杭本无复三字】吏部侍郎韩愈【蜀】上三留奚去之果【蜀本留下有公字】吾敢要君吾年一宜去【蜀杭本作吾敢要吾君年一宜去皆无至字李谢并从杭本　洪本作年至引龚胜荅诏大夫年至矣恐未必然】进退郎官【蜀　李校　新史曰吾岂要君者吾年一宜去吾为左丞不能进退郎官二宜去是蜀木为得其正】公于是乎贤逺于人【保大本无贤字李本乙是于字音于作乌】数与孔戣相见【李本删孔戣二字】论议正平【保大本作正直然杭蜀新史皆同上】夺京兆□三月之俸【蜀　李校増】权知尚书右丞明年拜右丞【蜀本两皆作左丞盖字误考南海庙碑石本戣在元和中年未为左丞也盖逾年而正除右丞耳旧史戣此传特误故新史因之而校者惟史是据不复致疑且戣未尝事敬宗也而旧史有敬宗即位戣七十四而薨旧史作七十三类皆尔也考六典左丞在右丞之上左丞緫吏礼户三部右丞则兵刑工焉故戣于元和九年尝纠正信州刺史李位之狱盖为右丞日也及其休致则曰吾为左丞不能进退郎官是前后异除皆可事攷山谷本于志末为尚书左丞刋从蜀本作复为盖疑戣自南还日再除也而陈齐之本又去拜右丞三字盖皆不考核前后故为详之】改华州刺史【陈齐之刋此五字于下邽令之上谓奏罢明州海虫之属非华州时事按华州乃输贡之途此防専为递夫言必不在右丞日陈误矣新史亦可考】笞按外小儿【蜀　李谢校】财及仆【杭蜀】父子相缚为奴公一禁之【蜀本缚作传无下四字】有随公之吏【杭蜀同晁李删】观吏厚薄缓急【蜀本观下有察字杭本无之】天子以武定淮西河南北【杭蜀本皆作定武】为类【杭蜀同上】缓之则自相怨恨而散此禽兽耳但可自计利害【杭　蜀本散下有焉字然亦无耳字　李删耳】数月自死【蜀本月作日】惟公嵗自常行【李本乙作嵗常自行然杭蜀本皆同上】刻石为诗美之【古本作诗杭蜀本作词旧史与南海碑自可考】有四子长曰温质四门博士遵孺遵宪温裕【蜀本作温裕考之传合唐世系表四子皆从温则非也遵孺之子纬旧史自有传曰遵孺终华隂县丞然遵孺亦蚤卒及温裕显宦犹子温业登进士第岂晚日皆从温耶】○孔世□八【此铭皆以四言为句法秦泰山刻石文也古本皆同上蜀本始作孔子世三十八吕本亦曰恐当从□详已见前】白而长身【蜀本白作自】莫与之伦【校本一以左氏莫之与京语刋正此语然旧本多同上】
　　故江南西道观察使【删十二字】赠左散骑常侍太原王公墓志铭【三本同】
　　复除吏部员外□【蜀本只作除吏部员外郎无复字】峡州【当作峡已见碑】改婺州苏州刺史【杭蜀】罢酒钱九千万以其利与民【李氏以古本校　新史江西榷酒利多他州十八民私酿嵗抵死不絶仲舒罢榷钱九千万今本皆以后丐贫民语误入酿户非尽贫民也此语亦不当重出杭蜀本皆讹】悉焚簿文书【旧本皆有文字】学浮屠　不得于吾界内因山野立浮屠老子象【蜀李本内字亦刋去杭本山作出余同蜀本】编人【蜀】在制诰【李以古本校】戸口亡十七八【蜀　李删】先求人利害【李本云古本无利字神道碑周知俗之利病亦无利字】事备悉　□暕【蜀　李校】考讳政【杭本作政蜀本只作某】李行脩尚书刑部员外郎【蜀本作行循李删郎字】○气锐而坚乂刚以严若人之常【李校　下语蜀本同○气存诸我也乂见于治也】我最其迹【杭蜀同　集韵最撮之省文】
　　殿中少监马君墓志□【公元和五年志畅墓此云又十余年葢长庆初作此铭也杭蜀本皆有铭字】
　　穷不能自存【杭蜀同　李删　贫乏不能自存亦战国防书冯谖语】王轸其寒饥赐食与衣【杭　表记君子问人之寒则衣之问人之饥则食之食与衣皆去声读　樊李皆删赐字蜀本有】眉眼如画髪漆黑【蜀本发下又有如字误也　画胡麦切左思娇女诗吾家有娇女皎皎颇白晢小字为纨素口齿自清歴有姉字恵芳眉目璨如画是也】肌肉玉雪可念【杭本作可念蜀本作可怜洪云旧作可念指杭本也妒记云王丞相于青踈台中观有两三儿骑羊皆端正可念山谷亦甞用玉雪可念语是知杭本最为可信】犹髙山深林钜谷【杭蜀同　李校増　王仲信云晏公集选亦出二字】翠竹碧梧【蜀】能守其业者也【保大本业作恭】而分府少傅卒哭之【杭　李校蜀本阁】欲久不死而观居此世者何也【李本云以道乙居士】
　　第三十四巻
　　南阳樊绍述墓志铭【绍述绛守居园池记长庆三年五月也公作于次年绍述葢未罢绛州而卒此铭无嵗月当以此考】
　　纪志説论【李云古夲无纪字当去】诗七百一十九【蜀】长而不有其藏一钱【李谢皆校从古本】甞以金部告哀南方【李本删甞字】某师【李校作其帅然古本杭蜀皆同上】岀为绵州【杭蜀】出刺绛州【蜀无刺字】于辞于声天得也【蜀本作天得地也晁李本皆作天得地出也】某后当然【李从古本校増】○剽脱【保大本与此本同他本多作剽贼】莫学属【保大本】
　　中大夫陜府左司马李公墓志铭
　　雍王绘之后【考新旧史当作绘】淮阳生景融【蜀本语上有长平生淮阳一语旧本皆无之】晋原尉【蜀本作晋康误也】莫敢为娇【杭　三馆本谢校　蜀本作敌】浸传闻之诸父　顾语羣子弟曰【蜀　潮本同谢本同上仍去曰字】第其所试文为上等【李谢本皆删】比以书判拔萃【李删比字】尹惭其廷中人曰令辱我令辱我【旧本皆复出三字汉张耳传李良素贵起惭其从官又袁盎还愧其吏公此文与刘昌裔志皆用此】无所得【李谢本皆删】谗宰相者言之【杭】长庆元年丙辰【诸本皆阙月李本作正月盖月十八日也】将复其祀【李本作庙祀】
　　故幽州节度判官赠给事中清河张君墓志铭
　　长庆元年今牛宰相为御史中丞【樊校　考之史当作元年　牛宰相别本一作今宰相牛公陈齐之云尝疑牛僧孺非李卫公之流得公此语则知公已不喜其人矣】仍迁殿中【保大本】我事无罪【诸本皆有无罪二字】脱免归【李本删免字】御史忠义必为其帅告此余人【杭本无此告二字　李本御史上有张字】与众出君【李本与作以】张恭【保大本作泰】长庆四年四月某日【蜀本作二年旧本一作三年按郓帅马緫也摠以长庆二年秋迁右仆射逾年夏召还彻或只在三年也】衣褥【保大本作衣衾】而匕筯进□之【杭蜀】祖□某官父□某官【今本作祖践父休旧本只作某】○用不折□也【保大本】不肖者之呾也【杭　李删　蜀本无之字此铭以彻为韵而行坐复自为韵厉音烈严也□当读如谅□之闇集韵亦收】河南府法曹参军卢□君夫人苖氏墓志铭【题校杭本　蜀本只作卢君夫人无苗氏二字　李本作范阳卢君夫人苗氏】
　　如兰仕至太子司议郎汝州司马【杭本作司马蜀本作别驾世系表作永王府谘议参军】嫁河南法曹卢府君讳贻　卒先夫人【并蜀本】其年七月【蜀本作其明年七月】为之志铭其词曰【蜀】○乃及于行【蜀本作享乃于行】肃其礼容裕其为仁【蜀本作肃其为礼】循道不违厥声弥劭【保大本作既克其家厥问愈劭】刻铭寘墓【杭本同上蜀本作刻石志墓】
　　故贝州司法参军李君墓志铭【杭本无下铭字蜀有】
　　汴州开封县某里【李本作陈留县安丰里下同】纪其世着其徳行以识其【潮本识作志】其丗曰　其徳行曰　其曰【今本世皆作词其曰皆作其日考之古本非也山谷本谢本皆校从古本张无垢曰文义自有考也李本亦日校从曰】由油武昭王六世至司空【考之史当作凉李谢从凉　李本至作有】事其姒【蜀　谢校】其刺史不恱于民【蜀本无其字刺史严正晦也】胥其出【馆作须李作需非也史记赵世家太后盛气而胥之入又亷颇传胥后令注胥犹须也引谷梁子须其出也然今谷梁无此语】是何敢尔【谢删　蜀本作是敢尔无何字】加礼擢任【李谢皆删】穸于丁夘【杭蜀】有道而甚文□于是乎在【蜀李谢皆校増　在传光又甚文甚文语原此】
　　处士卢君墓志铭
　　命防捽之【防古卒字校保大本】□有女生处士卒后【蜀　李校增】
　　故太学博士李君墓志铭【董氏书跋有石本】
　　余兄孙女婿也【蜀　言孙女之婿】遇方士栁泌【石本　考之纪传皆合】病益急及死【蜀】以铅满一鼎以物按中为空实以水银【蜀　李校】及耳闻传者不説【蜀本闻上有相字】其茵席得水银【茵重席也杭蜀本同　蜀本作常得】有家人至讯之【蜀本有作其　保大本讯作诈】前所服之药误【李本删之字】溺出血害痛不可忍【杭蜀】乞死乃死【季谢校同】以济百味【晁本济校齐】
　　第三十五巻
　　卢浑墓志铭
　　前汝父母右汝弟兄【阁　李谢校　浑于陵弟也公有于陵墓志只兄弟二人世系表亦可攷晁本作后有汝兄亦非】迁汝居　视于铭章【并阁本】
　　虢州司户韩府君墓志铭
　　为桂州长史【考世系表李太白去思碑公墓志行状并同】尝为州录事参军事故宰相崔圆【杭本无参军二字】公与小民狎至□其家【三本皆复至字】少而竒壮而强老而通【阁本脱而强老三字】元和元年【蜀本作三年】娶京兆田氏□男曰家女曰门【阁　李谢校】于州北十里【三本同】唯其家之材【阁本作财】
　　四门博士周况妻韩氏墓志铭
