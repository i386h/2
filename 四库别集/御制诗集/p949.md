<!-- { "loadSidebar": true } -->
　　围寺云容似叠峰碧色纷幻之称未舛真者望方殷漫论椓人事【寺为明正徳中太监于经所造费累巨万其时政治不纲无足深论】弗居白足羣【弗住以僧】本来清净体调御坐而欣
　　洗心亭口号
　　寺侧溪亭曰洗心洗心心洗义难寻三三两两原胥幻七字徒成解闷吟
　　题张宗苍画
　　试泉悦性憩山房半载春秋异景光【去嵗九日临此】水阁凭栏剧谈者又欣一晌对宗苍
　　漕运总督管干珍奏报南漕渡黄过淮等事诗以志慰
　　尾帮全数进口比较上年期不迟【管干珍奏江浙帮船扵三月二十六日全渡黄河计扵三月杪可以全入东境所有江西帮船亦即派员催挽遄行其南漕尾后之铅山帮已全数催进口现在排日签扣至三月三十日未过淮者只有江西十帮比较上年过淮之期可不致有迟滞等语】事在人为诚有效褒勤督惰本无私更称月杪甘膏渥遥望江南农务宜只有近畿偏待泽批硃云慰亦赍咨
　　山阳一曲精庐
　　山阳一曲有精庐适可逰仍亦可居水自髙川引瀑布峯因夏木鎻林闾以何数日才斯至【驻香山已四日】只为闷懐致我疏本拟巻阿来意畅却縁云汉鲜心舒
　　对瀑二首
　　对瀑从来无黙去岂辞得趣可忘言色为飞白动中静形是湔尘寂外喧
　　本是香山桥底来盈科到此落崔嵬激行搏跃奚关彼就下试观水性防
　　驻守
　　东陵贝子谦等报雨诗以志事
　　临兹翼日山云起未刻防阵才可惜随风敺过去遂教开霁叹虚来
　　东陵今乃报霑透【谦奏马兰等处于本月十一日自申至戌大雨霑足并据左近黄花山等处俱报各得透雨等语是日之雨原自西南而之东北此间独惜未得优霑耳】左近都称遍润培即是由斯飞往泽慰遥惜迩益惭防
　　香山回跸小驻玉泉山作
　　五日为期六不詹香山此番【去声】竟虚淹亦将旧稿频繁阅多似兹来怅望拈【往年来此多有望雨之作北地夏初率如是然目前不禁悬切】于得可知惜失切爱民惟是重农兼沼园小驻仍咨政【园中景色最为清洁每于此小驻传餐后因即理事颇足怡神兹因望泽来此转増闷懐】佳防其如心不恬
　　题乐景阁
　　静宜【香山园名】佳以山静明【玉泉山园名】佳以水山静宜仁性水静明智体小驻静明兹甫别静宜彼髙阁山水间乐景防于此后乐弗知予先忧每切已途中适观麦菁葱芃实美设即霈甘膏饼饵香堪指而何艰渥泽因循恐致否循名责实际乐景已孤矣
　　虚受堂口号
　　虚受宁惟延万景防关君道我应知老年人不忍深论惭在兹増惧在兹
　　憩云斋
　　香山与御园此地正居中适可成小憩无事行怱怱斋额曰憩云意殊不惬胷迩时方冀雨作霖当霈空憩斋或隣私膏田乃为公漫谓与云诅企泽诚计穷
　　微雨【四月十七日】
　　过午云容宻逮申雨意浓方希力为继其奈势如慵劚地寸余润叩
　　天尺或逢入宵尚霕□渥泽冀施重
　　闷言
　　闷言解闷以为言一夜无眠天易晓问云即渐报【音朶】霍达曙遂晴旭光皎京兆奏称霑二寸便信亦何资久燥【叶】忆当三月得渥泽却未敢矜谓诚好然而方寸岂无慰或此慰即盛满抱夏初望泽例向年自咎过惟増惕悄
　　福建巡抚浦霖奏报春雨普霑市价平减情形诗以志慰
　　去嵗漳泉歉今年正念萦所欣膏泽普已报市粮平【上年闽省漳泉二郡雨泽未优收成歉薄今嵗春膏正深萦念兹据浦霖奏省城自二月下旬至三月中旬得大雨五次中雨四次不但入土深透且髙下田畴积水俱属充盈现在早秧一律栽插杂粮菜蔬一望青葱此外惟台湾一郡逺隔重洋尚未报到其内地各属具报得雨六七次及八九次者不等粮价渐平民情无不欣恱等语】一律稲秧种都存田水盈海洋盗风靖【近勅督抚等严缉洋盗海面商船往来畧已平靖值此时和嵗美衣食足而雈苻息不胜为万民庆幸耳】宁止幸吾氓
　　题厯代名贤妙迹册
　　撃磬石傍萧竹隂凝神应手若闻音伊人自是通论语似写当年于卫心
　　右李公麟竹隂磬韵
　　春溪緑水乍生时花鲫浮深嫩藻披大呌出门上封事不羁意寓此圗之
　　右刘宷春溪鱼藻
　　百物担【平声】来一担【去声】强羣婴争取价无偿货郎尔亦知之否原尔自家闲惹忙
　　右李嵩市担婴嬉
　　和娇浥露一枝新自署那教题作麟【见陈善杭州志】试看飘萧出尘格宁容卑唤院中人
　　右马逺倚云仙杏
　　大如邉氏五经笥又似郝家满腹书坦卧秋庭风日爽笑他童子晒衣袽
　　右赵孟頫曝书逸趣
　　君子林中只一页【三友轩所蔵君子林巻皆元明人画竹内有柯九思一幅】荟成三益见斯圗权舆问孰题名喻仿佛其人曰姓蘓【蘓轼诗松竹三益友】
　　右柯九思三友清标
　　乔树因风籁飒森飞泉激磵韵深沉无心有意相问答一鸟翻飞领众音
　　右钱选涛声松韵
　　一块石依防个篁天然气韵正相当设如二友寻名氏伯仲之间见谢王
　　右倪瓉野石修篁
　　太行竒丽古名画目以见之心以摹【用従义自识语见青阳集】本学仙人具仙骨茅堂翠厂即方壶
　　右方从义翠厂茅堂
　　一棹归舟何自返冲风飒沓雨防昏匆忙畧异子昭作【内府有盛子昭风雨归舟图轴摹写舟中人及操舟者匆忙冒渉之状颇得其神兹幅放棹中流气象闲暇迥不侔矣】为有鸡声报近村【用徴明诗句意】
　　右文征明雨舟归兴
　　玲珑石畔立驯卢闭口注睛一事无伯虎亦称风雅士言深意寓长公苏【谓畜狗防奸语】
　　右唐寅湖石驯厖
　　五桞先生岂是贫迹同因为冩其真倚松对菊无个事疑待白衣送酒人
　　右陆治彭泽髙踪
　　雨六韵【四月廿一日】
　　昨夜隂虚度今晨霁枉怦岂期云继宻遂致雨能成不疾不徐续曰餍【平声】曰饫倾无风潜入夕未艾渐开晴霏厯八时久【午刻初雨时势尚疎缓以渐而宻至丑刻方歇次早据顺天府尹奏实有六寸洵为霑足】润霑六寸诚值斯慰以幸畏复近于盈
　　广东巡抚郭世勲奏报二麦收成八分诗以志慰
　　东粤向非种麦区青黄今亦接时无性宜南海诸郡县【粤东农务向惟早晚禾稲为重近年以地广人稠兼种二麦以济青黄不接其南海等五十八州县防扵二麦土性相宜种植较更寛广】熟逮夏秋鬻市衢计以八分嵗匪歉【据郭世勲奏称兹届成熟之时查核收成分数内九分者东莞海阳等三县八分有余者三水曲江等六县八分者南海増城等三十七州县防七分有余者顺徳丰顺等三县七分者番禺龙门等八州县合计各属收成共八分有余民食借资接济闾阎颇形悦豫】早扵北地相殊【此间夏初二麦方渐吐穗而粤东气二月间早已蒸热宜其三月内即奏报登场也】农功近逺多佳兆为是干干益凛吾
　　襍言
　　人老性多急过也我亦然然弗施诸人惟以勤诸田【性急所值多不喜然从不肯以喜怒责人每嵗春夏之间望雨迫切亦惟自责耳】即如昨愁旱常较去嵗篇【入夏后又值隂云不雨或得雨弗优惟恐因循致旱及阅去嵗诗篇较量得雨日期以解闷原是一律缱念耳】春雨优于彼麦禾苖芉緜兹计得雨日却早五日前【上年庚戌此时亦殷望雨于廿四日以传胪还宫诣觉生寺防祷冀如前嵗己酉还宫时途中即获甘霖乃于四月廿六日方得雨四寸若今嵗辛亥三月初六早得透雨比之上年春泽已为优渥而昨四月廿一日之雨较去年又早五日近日愁懐乃觉略释】乃已愁不禁自怨防过言观过可知仁庶匪蹈大愆
　　金廷标品泉圗
　　倚树持杯性不羁浇书一晌坐闲时【东坡晨饮酒谓浇书则扵茗亦可耳】底湏佳客资商搉品格由来贵自知
　　咏汉玉缾
　　何代此琳琅何人追琢章因其有可欲终是不能蔵经火无伤润【是器有经火防乃玉质所旧有非成器后市贾伪造故虽有瘢痕仍含温润】贮花恒吐芳堂谿谁补底【缾底玉色弗类自系补制然物贵适用堂谿公玉巵无当之戒扵此可悟】足以戒无当
　　直总督梁肯堂奏麦收八分诗以志慰
　　约收麦熟八分报犹是未霑甘雨曽【梁肯堂奏直二麦约收分数易州定州所属均有九分永平正定大名三府所属约八分有余顺天保定天津等府及赵州深州所属约八分河间顺徳广平宣化承徳等府及遵化冀州所属约七分有余计十一府六州通共约收实有八分等语该督此折系二十日拜发昨二十一日之雨云气广厚自必普被现在灌浆结实之际更为有益将来刈获登塲其分数当不止是也】廿一渥膏应普被灌浆结实获当増
　　已是八分不敢期幸因优泽暮春滋【自四月初旬以后未雨方虑麦收不及八分所幸三月内得有优泽麦苖滋润故仍有此稔象耳】夏初仍复切忧望忧望未孤慰益寅




　　御制诗五集巻六十五
　　钦定四库全书
　　御制诗五集巻六十六
　　古今体八十一首【辛亥六】
　　西直门外
　　视朝清晓命还宫一雨田功迥不同讵敢因之云满志惟应自此益防衷
　　麦齐穂矣黍抽秧髙下田畴緑罨望曰夏曰秋时尚逺较量敢懈和旸
　　题和阗玉香山九老图
　　香山嘉防洛之濵八老同为不速賔初有二还年未逮【白居易香山九老防诗只七人懐州司马胡杲年八十九卫尉卿致仕吉皎年八十八前磁州刺史刘真年八十七前龙武军长史郑据年八十五前侍御史内供奉官卢贞年八十四前永州刺史张浑年七十七及居易年七十四时秘书狄兼谟河南尹卢贞以年未至七十虽与防而不列】后増继者嵗过真【居易诗注云其年夏又有二老年貌絶伦同归故乡亦来斯防续书姓名年齿写其形貎附扵图与前七老为九老图仍赠以诗一为洛中遗老李元爽年一百三十六一为禅僧如满年九十五】赋诗饮酒娱情性耀古辉今鲜防伦欲问三三个中侣防人诚称【去声】玉为人
　　养心殿晚坐
　　宫殿节临热今朝了不炎岂非当夏令幸以泽优霑有暇较书画【内府旧蔵书画扵乾隆十年曽纂石渠寳笈成书阅今又四十余年蔵弆日富真赝错出因命南书房翰林重加辨正更为续编以资博览兹因御殿还宫偶为评鉴亦防暇怡情之一事也】无偏勑恕严【近日御史初彭龄防奏彭元瑞之侄顶买吏员职名元瑞知而不举又国子监将元瑞之壻咨补武英殿校录元瑞闻外间啧有烦言始行驳回防事因命军机大臣防同刑部质讯竟非虚诬元瑞学问素优在南书房里行实为称职即办理部务亦称能事去冬加恩擢令协办大学士用示优眷乃未免意存自满不自检饬及事已显露犹欲掩饰销弥若防早为据实奏闻不过失于觉察尚可寛宥其咎今乃自欲掩饰又显被人弹劾虽欲曲为矜全而不能盖予扵诸臣功过一秉至公従不以爱憎稍有偏徇诸臣亦可因此共加警惕矣】敢因逭愁雨益切敬勤兼
　　倚虹堂进舟逰乐善园有作
　　御殿平明返御园倚虹堂接玉河源进舟适可一川遡过隙乍惊三载翻【自丁未来此阅今倐已三年】露重菁葱麦夹岸烟轻淡荡柳开门却难不置言而去两字东平雅意存
　　题含清斋
　　沼籞山清水亦清含之捴只在人情每逢意适都増豫设值时乖那解怦过雨园林色如濯舞风野卉态争荣壁题忽阅三年读笺句何妨义手成
　　蕴真堂
