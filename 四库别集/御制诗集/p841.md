<!-- { "loadSidebar": true } -->
　　江南总河李奉翰等奏清口流通情形诗以志事
　　乙已洪湖弱或喻如盘子而予筹消息当有盛涨矣屡以谕河臣应慎盈虚理【前乙已嵗因久旱淮水来源不旺以致洪湖防弱黄水不免倒灌运河皆致水防命河臣多方筹画屡次训谕然以盈虚消息之理揆之湖水必有盛涨之虑复经先事申戒河臣等于各处工叚加意熟筹妥办以防涨溢】丙午夏果然涨波堤堰毁清江大被灾庐舎胥浸水秋冬始渐涸旧观复仍俟【昨嵗丙午六月以后江淮间大雨时行清水黄水运中河水果同时并涨清江迤上北岸之二井缕堤淮闗迤下南岸之周家荘均经漫溢又清江南岸千根旗杆迤下之五孔桥堤工决开以致清江一帯被淹亟命该督抚等妥为赈恤并命大学士阿桂驰徃防同河臣李奉翰等履勘水势上分投堵筑秋后水势渐次平缓陆续堵闭合龙至十月中旬乃蔵事清江被淹庐舎虽已涸出而元气尚未能即复旧观详见昨年志事诸什】洪湖乃如常御黄赴海驶运河水亦深漕艘进迤逦学臣信耳食仍谓湖淤滓【兹据李奉翰等奏二月以后黄河老坝口志桩连底水长至一丈四尺四寸洪泽湖内因上防正阳闗淮水两次报长防归下注髙堰志椿长至五尺九寸已将束清坝口门拆寛至三十丈使湖水多出以畅东注之势现在海口一律深通畅顺淮扬运河自三闸以至江口水深七八尺至一丈三四尺不等北岸运中河内底水二尺余至五尺不等头进漕船已于三月初间渡黄北上等语朕以去冬谢墉学使回京曽奏洪湖淤垫有昔日如釡今乃如盘之语因以李奉翰此折令其阅看据称洪湖淤浅之说上年得自道员王兆棠今春王兆棠来京仍有此语其意似河臣所奏或不尽实朕以谢墉耳食之谈不值令与王兆棠面质然伊既有此语不可不求其实使无后识因令谢墉亲赴清江履勘实在情形倘系河臣稍有饰词亦当据实办理此朕兼聼并观即以见为君之难耳】然或河臣饰吾惟求实耳命往勘真形兼听期一是
　　咏古玉防文佩
　　抚不知雕迹睇如对画姿赤非血浸汚黄是土华滋延喜今无质辟邪古有辞疑为一防佩【佩从玉为器佩从人为带向曽辨之】戛击彼球时
　　题文彭刻陋室铭章
　　曽无斧凿少留痕古篆旁仍刻识言独惜髙情托陋室岂知今日弆华轩
　　三月二十九日遣闷襍言
　　九十春光减两日【今春正月三月俱小建】侵寻速至三月尽明当首夏从头数韶冶去付东流允嵗除前日雪优霑华滋景物殊常婉孟春犹稚仲春丽御园花事争妍我已畧厪望雨心肯以赏花间【去声】民隐季春上中下之澣日甚一日旱象引昨看弄田麦苖绿及时嘉丰犹凖十日不雨恐无之难言大田已播畛【御园内所种之麦田青翠可爱若十日内得有透雨尚可冀丰收至濒河水田秧针已出则由于引水灌注之力不得谓大田已播望雨未殷也】近每生云随散风嗟哉膏泽惧尚逺况经捷信盼台湾庸臣失律增懑愤【台湾逆匪林爽文等滋扰已逾三月余尚未殱灭尽浄黄仕简任承恩二人观望悮事之罪实无可逭已　将伊二人革职治罪惟望常青速抵台湾整顿兵力旗鼓一新刻日进蒇事耳】襍言遣闷弗成章莫胜其惭辞亦窘














　　御制诗五集巻三十
　　钦定四库全书
　　御制诗五集巻三十一
　　古今体一百十一首【丁未五】
　　孟夏
　　常雩进宫斋戒之作
　　龙见
　　南郊举祀仪还宫斋宿致防寅
　　常雩本是縁请雨况此殷殷望雨时
　　一夜皆晴五鼓隂凭舆颙望不胜心行行云散升朱日蹙頞惟余自咎吟
　　麦苗逺近蔚菁葱十日雨犹可冀丰以可冀因益可惜惜哉冀尔念纷衷
　　河南巡抚毕沅奏报河南北普得透雨情形诗以志慰
　　问悉李封奏询看毕沅【音阮义同】陈【昨李封来京问及河南雨泽情形据称大河以南雨水调匀河北亦觉望雨因即询谕毕沅兹据覆奏豫省去冬今春雨雪应期麦田畅茂前赴河北一带经由卫辉懐庆等处晴霁半月似有待泽情形三月十七日懐庆得雨寸余十九日洛阳得雨深透嗣于二十二十一日洛阳又连得甘膏入土深透至二十四日夜间行抵泛水地方复遇雨如注至二十五日始霁并据河北之延津淇濬等十一县禀报同日均霑一律优足并先据卫辉懐庆彰徳三府报称于三月十八至廿一日先后得雨三寸至五寸不等河北一带叠次优霑已可槩见至大河以南之开封归徳陈州汝宁河南南阳许汝陜光各府州属自二月廿九三十三月初一节次得雨后续又得雨三四五寸不等而近日二十四五之雨尤为通省普遍实为近年未有二麦早者结实迟者亦吐秀扬花髙杂种俱已出土实可大获丰登等语料毕沅自不为欺亦不敢欺览奏为之畧慰】盖防过【平声】后泽【毕沅此奏乃李封经过河北以后节次得雨情形自非虚饰也】洵是目前真二麦稔堪卜大田播已均披章宁不慰掷笔复眉颦【近畿尚在望泽览此安能解愁欣慰之余仍殷烦闷】雩祭斋居
　　彻夜问报晴质眀起云布须叟风随作蓬蓬恣狂怒浓云忽四散瞥去不知处偻指数清眀正当五度巽二工如约婪尾为孤注【农谚有清明风刮土连连四十五之语今嵗二月十八日清明节是日有风晴霁嗣是每有雨势即为风吹散屈指至今四月初三已四十五日矣占兆既符庶几即霈甘膏以慰切冀耳】既然应亦休长此安穷住眀当诣
　　坛宿局蹐增惶惧油然
　　锡肤寸庶防霈嘉
　　安徽巡抚书麟覆奏得雨及近日麦熟情形诗以志慰
　　昨奏霑膏未问前【前因书麟未经特奏安徽各属得雨之处降防询问旋已奏报该省各属二月中旬以来连得雨泽情形盖所奏乃在询谕未到安徽省之前】今章并报继霖连【兹据覆奏前于二月十五日赴凤庐等处督查加赈往返二十余日雨多晴少目击麦陇青葱秧鍼出水业于三月初十日奏闻至十九二十日省城又得雨四五寸亦即于廿四日具奏是日拜折后大雨如注至廿六日午后始霁并据安庆六安等八府五州各所属禀报均于三月十八至二十三等日连得甘雨十分透足大麦正在收割小麦现当升浆结实之际雨润之后继以日暄不特二麦相宜尤于秧田有益等语】晴资大麦收割逮润济小麰结实坚宜雨宜旸髙下好曰农曰圃庆欣骈载咨方伯应防巩益受损招理灼然
　　孟夏
　　常雩礼成述事
　　腊雪优防
　　恩渥覃时霖惜靳度春三因循旱逮燕之北【上年近畿腊雪甚优乃今春二月以来京东京南俱已得透雨而自保定一带北至顺天所属仅得雨一二寸颇有旱象日夜望雨为之不置】儌幸膏霑江以南【节次据李世杰闵鹗元书麟等奏江苏安徽通省各属屡得甘膏入土深透二麦可卜丰收大田亦俱播种幸无南顾之虑】祗为长【上声】年艰步祷【向年偶逢春雨愆期毎于　　常雩步诣　　坛位以申祈祷今年逾七旬有七虽精力尚强而祼荐登降一切仪文不敢稍减是以不得不节省步履之力以期防致诚悃然对越之下益増慙悚耳】益增自咎切心慙吁嗟知过祈
　　宥过【自省昨逢腊雪优霑未免过于欣幸而忘敬畏乎是吾过也然自二月中旬已切切望雨至今惟冀
　　天鉴宥耳】即
　　赐云行雨施【去声】甘
　　防雨【四月初七日】
　　防雨大如钱飞空四五堕隠隠作雷鸣满望成滂沱云拥东南去瞪劳仍不果昨自郊外来麦已结穂妥即此霈甘霖尚及实粒颗伫立以嗟吁増慙不胜我
　　河道总督李奉翰奏雨水二麦及运河情形诗以志慰
　　淮扬洊被灾麦收实防要【前岁淮扬所属地方夏秋缺雨因旱成灾上年七月初间又因黄水清水运中河同时并涨以致清江漫溢下河一带被淹虽赈卹有加而民食不免拮据今嵗麦收防为紧要兹据李奉翰奏称淮浦一带于三月二十至二十五等日连得宻雨入土深透前因查勘新淤滩地经过清河山阳阜宁等县察看麦田长发茂盛大麦得此雨泽结穂益资饱满小麦亦在扬花丰收均可预卜等语】兹当结穂时渥霑甘雨膏稔收预可卜飞章因入告卑之莫髙论谦吉满勿蹈更称运河深漕艘依次造中河虽略微借黄水亦到【又据奏本年重运漕船现在跟帮过淮自清口以至淮扬一带运河水势寛深浮送有余其运中河内因东省来源较弱已将茅家隄引渠开放过水四尺由房亭河入运接济运中河水势増长截至三月二十八日已渡黄漕船四百四十余只】披览慰南顾大胜近年貎【前嵗因湖水微弱清口浅阻将拦湖坝堵闭以蓄清水暂借黄水济运至上年三月甫经开放张福口等引河引湖水入运而黄水于桃泛后旋又长发倒灌以致清不抵黄不得已仍闭拦湖坝借已灌之黄水浮送粮艘以致漕运节节阻滞详见昨年志闷诸什今览李奉翰所奏运河水势及二麦情形逈与近年不同可无南顾之虑殊増欣慰惟因近畿待泽甚殷不胜日夜吁冀耳】官私胥接济市价应平校却瞻百里近一例暵阳暴云生风随至巽二工如约稽首曷恵宁嘉防盈尺报
　　春雨轩叠仲春口号韵
　　仲月已翘云作隂侵寻首夏未霑霖五为期乃不詹六【此正言五日六日非如诗解作五月六月也】日甚惟增慙愧心
　　附録仲春春雨轩诗迩日春云常作隂副名霈复冀甘霖郊原润溽宜耕矣而我仍怀不足心
　　寻云榭漫题
　　散闷步岸傍遂至寻云榭寻云有二义五字言非诈一为緑林深入云喻假借斯则縁畅逰非我所云者【叶】一为望雨际切盼云生夏荟蔚跻天中风随散而罢寻之总未得伫立愁以讶
　　阵雨【四月初九日】
　　阵雨西北来雷声作雴霫喧众音大小珠纷落土砌已积水防滴浮沤掠须防风卷之徂云散以霩地未及寸为泽实浅薄不足资麦收掷笔叹索莫
　　题周之冕写生巻
　　牡丹
　　迎夏饯春岂无意不同桃李鬭繁华一般潇洒出尘意慙愧人称富贵花
　　玉兰
　　兰作香风玉作姿笑他品命可容羁春曦嫩暖春云净正是衡山防笔时【文徴明有玉兰图贮石渠寳笈】
　　兰
　　四时恒有开花日何事楚辞独许春应是王眀尚思汲睠然三户忆同尘
　　绣毬
　　团圞百结是谁攅通体玲珑亚玉栏恰似抛毬呈设利【指月録义存为元沙説法将三个木毬一时抛出又翻译名义舍利一名设利】当前空色作麽观
　　辛夷
　　玉兰根与辛夷合借是花师巧接移【辛夷花紫花师移接之则开白花为玉兰花谱视为二种非也】香雪试看抟屋角可知介甫早成诗【辛夷屋角抟香雪王安石诗也辛夷花紫安得谓之香雪可知玉兰自辛夷接出旧或玉兰亦名辛夷耳然其未接者仍为辛夷紫花是巻周之冕画玉兰则钩出白色画辛夷则全用墨色可谓黒白分明王穉登于辛夷侧题句云玉色吹髙馆亦认辛夷为玉兰或曽见王安石诗乎】
　　梨花
　　深斯白色浅斯红不啬由来亦不丰设使嫏嬛品材貎太真飞燕酌其中
　　蝴蝶花
　　蝶恋花兮花号蝶孰无情者孰有情汝南未识漆园梦却与滕王鬭写生
　　芍药
　　微乎具体特轻盈木本让他半月程【牡丹亦名木芍药】便即呼之曰花婢主人应是郑康成
　　金盏
　　四时舒艳同兰桂【见学圃杂疏】金盏传形亦逼真恶防设如思大禹单名祗合号长春
　　桃花
　　南地开迟北地早夭夭颇风流植生谁谓无灵性背却梅花此出头
　　春海棠
