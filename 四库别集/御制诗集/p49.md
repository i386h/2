<!-- { "loadSidebar": true } -->
　　夜合朝开佳防緑苔朝开夜合孰与启阖形形色色皆天公天如有意天应穷倚栏吟把夏过半但觉头信争殷红【夜合自夏至后凡三开三谢则立秋时矣】明霞剪剪正新染緑玉篸篸间晚烘年年花叶常如是岂必傲寒始君子试看岱岳五大夫至今亦剰空名耳由来名与实俱传彭殇毕竟原齐年何必流隂叹今昔眼前景物堪周旋对时眉锁独无恺不必闲愁愁有在万卉生生不让时嘉禾无雨焉能待
　　即景
　　枝上鸣蜩已变蝉夕阳隄栁噪繊穿饶伊慢报秋来信早悟威音那畔禅
　　萤【时六月九日】
　　栁岸蒲汀碎照流离离银烛复星毬只因隂火通身暗却有光明与目谋谁识前生縁腐草尽教闲影伴轻鸥篙舟月渚拈吟处物意人懐总酿秋
　　夹竹桃
　　潇洒緑隂浓嫣夭绛玉茸北牕君子傲南国羙人逢长养全忘夏招呼欲友松虬枝方落落云且待三冬
　　热
　　云汉望难安烦熇势转漫未教忧暑雨早觉畏炎官视事趂朝爽无眠坐夜阑盼霖増惕息此志倩谁寛
　　铜雀瓦砚歌
　　笵土为瓦瓦成石石瓦土兮谁本质摩挱苍玉认前朝尚有建安年可识相州当日筑髙台鸳瓦精传陶氏术铅丹细捣襍胡桃大浸稽天不漏滴贮歌藏舞鄙齐云更拟二乔陈笋席仲谋孟徳今何在相争覇业春氷释铜雀荒凉荆棘丛谷陵迁变匪朝夕遂使多于帛缕物一器千金乃不易何人规为润色生洼尊圎月中绳尺歳月既久火性沉润似端溪老坑出松滋寳箒获嘉朋书媒文畆资幽适讵数虢州土贡佳呵之直欲流神液寄情竹素玩古今松雪斋中想捉笔【是砚为赵孟頫家旧藏今流传内府】非人磨墨墨磨人东坡果入维摩室
　　题梅花琴
　　梅花为文桐为身梅桐琴耶谁主宾何人斵此甘蕉形大珠小珠丁晨星空山一鼔风泠泠洞庭始波归仙軿无声凤哕琴有灵筝琶之耳浄者听
　　恭进
　　皇太后玉盘时果各纪以诗
　　桃
　　甘实灵津可益神摘来犹带露华新绀桃原是西池种合献
　　西池第一人
　　频婆
　　郎官见说赐文林甘防堪将托素心底事防稽王逸少换鵞书罢乞来禽
　　莲子
　　落瓣余香散御湖内人新擘水精珠擎来色质浑难辨漫说氷心在玉壶
　　藕
　　玉盘初荐玉参差吐液含清逭暑宜愿以心虚承色笑还将丝缕拟
　　恩慈
　　读贞观政要
　　君子慎言行其发乃枢机出身发乎迩千里应在兹所以古圣王左右史有司匪惟记善恶亦以谨起居【叶】遥遥三代下不乏为君师汉文唐太宗髙山予仰跂【叶】汉帝质无忝唐皇文有余【叶】至今政要书炳然法则垂求贤与纳谏简编多令仪独于观史事不能我无疑文皇信英辟易理岂不知九皋鹤闻野荣辱应不迟讵借金匮藏却观知所为遂良执简记传信恒于斯秘之不与观固也非达宜礼云记动言非礼戒宴私不观史何据或者其未思善哉刘洎言人君日月齐设遂良不记天下皆记之复如封宇文至唐皆进规使其记隋事笔应多诡辞岂能掩炀恶炀恶谁直书【叶】
　　未央官瓦砚歌
　　哙豨越布皆功狗相国发纵常居守楚歌四起覇业堕汉王南面朝九有功成治定作未央连云榱栋将侈富【叶】翡翠参差覆反宇日射华光入文牖燕啄皇孙炎火微顿教闚户嗟丰蔀金铜仙人辞汉去清泪汍汍湿肩肘一木难支大厦倾荆烟露埋形久何人湔剔供濡毫青铁视此翻觉丑呵之有泽理致精弊而不壊纯且厚以静为用故永年尚卿螺子为文友铜雀砚亦擅佳名陶成四百年以后共置明窓浄几间阿瞒有知应自咎鄼侯岂借是砚传是砚真因鄼侯夀
　　偶为梧窓夜课小景并题以句
　　义府足探寻良宵漏复深天边一片月照我古人心几席絶尘氛梧竹含萧爽金盘倩谁手推出东冈上月色洁宜秋桐隂疎胜栁映月读书人问彼曽知否今居古与稽古月即今月梧牕对古人轩然逸兴发
　　夕景【时六月十九日】
　　逭暑何须畏日长朱明圎月巳三匡一湖波影将凝碧两岸蝉声欲唤凉检防流隂真是幻推敲诗思静中忙萤光飞逐闲庭悄漏下银钩过女墙
　　补亡诗
　　我逝南陔言陟其岵昔我行役瞻望有父欲养无由风木何补
　　我逝南陔言陟其屺今我行役瞻望有母母也倚闾归则宁止
　　南陔有笋箨实勹之孱孱孩提孰噢咻之慎尔温凊洁尔防肴今尔不养日月其慆
　　右南陔三章二章章六句一章八句
　　有白者华不汚纎尘咨尔士兮宜修其身不修其身乃贻羞于二人
　　有白者华婉兹静好咨尔女兮宜脩妇道不脩妇道乃贻羞于二老
　　白华匪玉湼而不缁白华匪兰芬乃胜之我撷白华载咏载思
　　白华匪玉质玉之令白华匪兰臭兰之浄我撷白华载思载咏
　　右白华四章章六句
　　瞻彼阪田厥黍始华胝足胼手嗟嗟我农夫
　　瞻彼阪田黍华以秀胼手胝足惟勤斯殖茂
　　华有不秀矣秀有不实矣其雨其雨矣杲杲出日矣惄予愁之恤矣
　　右华黍三章二章章四句一章五句
　　王庚便便东西朔南六符调爕八风节宣
　　王庚容容朔南西东维敬与勤百王道同
　　王庚廓廓东西南朔先忧而忧后乐而乐
　　王庚恢恢南朔东西皇极孰建惟徳之依
　　右由庚四章章四句
　　涧松童童蛙黾邻兮邱草萋萋荡青云兮凡百君子慎乃托身兮
　　涧松童童涧则卑兮邱草萋萋邱则﨑兮凡百君子审乃所依兮
　　有崇者邱物无不遂有卓者道愚无不智资生育徳永植毋替
　　右崇邱三章章六句
　　在上曰天在下曰地君君臣臣父父子子
　　在下曰地在上曰天父父子子君君臣臣
　　由其仪矣物则熈矣
　　仪其由矣物则休矣
　　右由仪四章二章章四句二章章二句















　　御制诗初集卷二十六
　　钦定四库全书
　　御制诗初集巻二十七
　　古今体一百五首【乙丑四】
　　雨三首【时六月二十三日】
　　浓云起半宵甘泽洒三霄戚戚愁心沃隆隆暑气消不宁苏穉黍兼可种新荞夏杪霑时雨惭惶六幕调非药已炎疴成书号得禾经花开浅靥入水涨新波緑砌泥盘蚓红墙篆走蝌明朝应问
　　寝膝下乐如何
　　水色接天光湖亭眄渺茫诗情讵花栁乐意在农桑慰处当初伏观余忆逺方望賖得陇后笑我审无妨
　　听唐侃弹琴
　　虚堂赤夏清风生炎官逺徙秋爽凝松涛竹籁禁不语惟有唐侃琴韵锵锵鸣愧我曽无抚琴指不解琴音防琴理宫商之外太古心成连伯牙乃所以
　　六月二十九日作
　　金乌返北躔花影上阶砖便是欣辞暑能无惜逝川蔓壶迷晚蝶髙栁咽风蝉静憇闲寻捡愁中过半年乘凉俯碧漪秋到已先知清露花间坠微风竹外吹湖光新裂帛山色自防眉一嵗平分去流隂惜者谁
　　七月朔日闻蛩
　　松根才饮露苔坂乍吟秋作响争蝉翼呼朋胜鸟喉耳谋饶寂静心所验迁留恠底金声切今朝大火流往嵗立秋蚤闻蛩常六月孰知彼跂脉乃不让时节幽韵砌下添逸兴枕边发披襟歩檐廵明河向西没唧唧防凉声因风度响轻由来喧本寂不有灭皆生宵景聊复玩秋懐底事萦黄姑盼牛渚屈指若为情
　　窗影
　　旋旋流光窗外移碧梧桐影写孙枝何人屋漏诚无愧触处成差愧自知
　　新秋月
　　雨过翔云露晚蟾无边秋思玉痕纎何人为忆经年别水色天光取次拈
　　沿堤听去蛩声乱傍浦防来夜色清恠底一时添絶景半钩初防汉边明
　　无愁犹自不禁秋奈可新秋惹旧愁今日吟髭对秋月漫将生灭悟浮沤
　　一轮占得三秋色半偈提完大蔵禅却是本来无一月防曽实有印千川
　　逰香山
　　宿雨滋鳞町新晴罨黛鬟厪懐观穑事乘兴到香山蔓莽破烟歩孤松带露攀半年忧里度此际稍心闲林静原无暑谷深觉有神瀑声经雨壮梧影到秋新托好有常乐防筌是宿因峰西多异石更与歩苍榛无那林泉兴匪躭山水居来青【轩名】自宛宛约白【亭名】故如如鸟语入窗牖岚烟起砌除庭前柏树子别我忽年余
　　青龙桥西
　　坂露浥薄尘川风凑轻爽醒林晓雀喧吐岭朝晖晃緑畴播种齐凭舆眄莽苍廻忆九夏时将谓赤如掌栖畆有嘉苗蔚然増景象念此稍慰藉讵敢夸丰穰
　　七夕漫占
　　今夕夫何夕当年即此年虽云久离别却是永团圆楼上曝衣防庭前乞巧筵阿谁思徃事露立独酸然
　　御园新秋
　　碧梧枝浥露华鲜寥泬迎秋饯夏天过雨山螺黛影度湖舟破蓼花烟莭酬牛渚双星防诗咏豳风七月篇稍觉愁眉舒望嵗防余义府得周旋
　　佛手
　　真常全体是华严偶示兠罗琥珀纎不断根尘耽浄业了无一物可中拈
　　西直门外
　　良苗近陇复遐町一雨能廻五谷青今日轻舆凭览处稍纾半夏刻靡宁
　　晚田稻可冀丰还瞻望毎毎一解顔不为沽名勤望嵗乐忧此外更无闗
　　七月初十日立秋
　　节令谁云稍迟留来临少皥速扵邮别新牛渚重重忆波始洞庭渺渺愁知己梧桐飘一叶有人西北倚髙楼晚来月宇拈吟处色色声声分与投
　　秋湖泛月
　　秋云散碧天秋月来沧海乐此秋兴佳兰舟泛溶浼蛩吟草底声萤流荻间彩晚荷逓馨馨石梳防防万縁防静悟即境契真宰
　　热
　　白帝司初令祝融恋余景三庚有婪尾赤目腾煜炯梅润生柱础炎飔荡露井翻觉九夏寒谁信履霜冷踌躇验消息妙契忘言境全水乃不湿是山岂见岭逭暑在暑中安用逃禅静
　　砌下杂英秋色烂然造物者之无尽蔵也防笔成什亦兴之所托云耳
　　晕紫霏红露蕊新萧秋惯解作芳春黯然一种含情处似忆常年倚槛人
　　緐英有豓却无名晩韵寒芳分各荣叶底语虫相应荅满前秋色复秋声
　　亚阶杂蘤丽朝暾椘畹休夸滋蕙荪今日小墙过蛱蝶却如两度入春园
　　讵必蒸云复烂霞洒然防种对萧华色空防透空原色不信曽拈有释迦
　　捡近稿偶志
　　少小学为文韩苏有卓型别裁及诗格李杜真前旌立言人所志见道孰能自读宋儒书始知朱与程诏我为学方主敬与存诚空言信何补要道在躬行矧兹继百王君师任匪轻衡门有遗贤安能致诸廷沟壑有饿殍安能饱以羮返已率多慙佳文何足称有时雨未降披衣宵立庭既霑或苦潦踟蹰复望晴黍髙稲宜低夏耘春勤耕望杏杏未红瞻蒲蒲已青织妇虑寒心农夫望嵗情茅檐艰苦状彷佛常共赓结习难尽除聊如劳者鸣工拙非所论嵗月差可徴诗史让少陵我作方农经
　　中元夜看荷灯
　　烛幽灯擅夜写洁月临秋即景悟薪火乘波任去留闲情谁与繋好句分相酬兴罢鸣归櫂萤光夹岸流
　　七月二十二日恭奉
　　皇太后廵幸塞北晓过清河有作
　　近日髙空净廪秋蓼滩萝屿露华浮为明武备行时令瑞色茏葱拥六斿
　　不必诗陈车既攻每思梦叶猎非熊年年扈
　　跸承
　　慈豫日日清宫问
　　寝同
　　瞻云老防许来前传语金吾漫策鞭汝亦有儿经久别相逢闗切得毋怜
　　晚荞待雨全难茁早谷当秋薄望收半载忧勤成底事少增慰藉剧増愁
　　观书每戒汉文驰王业艰难触处思若为已躬寻逸乐御园佳胜有逾兹
　　石槽行宫叠旧作对月韵
　　别苑秋清风露妍闲花绕砌弄幽娟青迤逦京西岭蓝蔚髙空蓟北天佳景乍如蕉梦幻诗题曾记夜珠圆徘徊欲待银钩上星宇寥萧未忍眠
　　懐柔县东
