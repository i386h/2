<!-- { "loadSidebar": true } -->
乔松磊磊多奇节，冬无霜雪夏无热。根头更有千岁苓，知谁可语长生诀。


　　　　扇
蒲葵也解归掌握，纨素未应捐箧中。莫把暗尘涴明月，好驱大暑来清风。


　　　　与魏梅野

义熙陶令书甲子，春秋仲尼尊天王。孔明汉贼不两立，梁公寸念臣而皇。


　　　　谢惠椒酱【谢惠椒酱　丛刊本「酱」下多「等物」二字。】【二首】

菫荼易地味不甘，姜桂到老性愈辣。人言申椒能变化，我见苾芬终不灭。古来郊庙荐德馨，此物气味通神明。开口一笑露眼睛，望君点化佛老成【望君点化佛老成　「老成」，丛刊本作「先成」。】。


　　　　其二
孔子也食【孔子也食　丛刊本作「孔子爱食」。】蔬菜羹，羹中无酱味不全【味不全　丛刊本作「必不食」。】。先生执酱馈高年，此味珍羞岂易传【岂易传　丛刊本作「岂易得」。】。瓶中有粟岂过望，谁令陶令分嘉饷【谁令陶令分嘉饷　「谁令」，丛刊本作「谁怜」。】。喜君不作无发人，免得东坡作擂酱【免得东坡作擂酱　「作」，丛刊本作「借」。】。


　　　　谢面

丰年自古说来牟(一)来牟：古时大小麦的统称。朱骏声则认为往来的来，原来是「麦」；菽麦的「麦」，原来是来。以后相互掉换，沿用至今。，四月麦熟胜秋收。天厨送食不待求，有面本饦(二)本饦：亦作馎饦，一种煮熟的面食。亦名汤饼。吾何忧。安得化身为儿童，戏沙作面可报答。授记或为阿育王(三)阿育王：一作阿输迦，意译无忧王；一称天爱喜见王，摩揭陀国孔雀王朝国王(前二六八——前二三二)旋陀罗笈多之孙，在位期间，除半岛南端外统一印度全境，最古代印度史上最强盛时期。，请铸八万四千塔。

谢迭山全集校注卷五诗
五言律诗

求纸诗衾
送张子高归延平
赠宋相士
送刘治中之信州

　　五言律诗

　　　　求纸诗衾

避世知无地，危身只信天。宁持龚胜扇，不着挺之。养性真同道，知心有宿缘。纸衾加惠絮，晴日卧云边。

【说明】至元二十二年(一二八五)乙酉时年六十岁作。


　　　　送张子高归延平

乱世读书少，前人教子难。青灯长合席【青灯长合席　丛刊本「长」作「尝」。】，红日趱归鞍【红日趱归鞍　「红日」，丛刊本、康熙本均作「红叶」。】。梅自知春近，松应耐岁寒。楼高新月好，后夜与谁看。

【说明】延平，即今福建南平市。


　　　　赠宋相士

堕甑看无益，乘轩计亦疎。忍贫吾自解，过论子姑徐。但得耆而艾，饱观诗与书。时乎一杯酒，此外尽从渠。


　　　　送刘治中之信州

冰玉古溪山，治中今仕元。邦人敬文简，道化望曾孙。朱子书堂在，东莱讲席存。十年儒道晦，此日喜登门。

【说明】至元二十二年(一二八五)乙酉时年六十岁作。

谢迭山全集校注卷五诗
七言律诗

魏参政执拘投北，行有期，死有日，诗别二子及良友
和詹苍崖韵
和毛靖可韵
和曹东谷韵
和叶爱梅韵
和游古意韵
和道士陈天隐三首　其一
和道士陈天隐　其二
和道士陈天隐　其三
示儿二首　其一
示儿　其二
代上张经历
赠卜者魏易斋
题东观壁二首　其一
题东观壁　其二
辞洞斋、华甫二刘兄寒衣有序
小孤山
忠贤祠
蚕

　　七言律诗

　　　　魏参政执拘投北，行有期，死有日，诗别二子及良友【诗别二子及良友　丛刊本作「诗别妻子、良友、良朋」。】

雪中松柏愈青青，扶植纲常在此行。天下久无龚胜洁，人间何独伯夷清。义高便觉生堪舍，礼重方知死甚轻。南八男儿(一)南八男儿：「南八」，即唐时南霁云，因在兄弟中排行第八，故称南八。南八男儿终不屈，谓唐南霁云与张巡共守睢阳，城陷，就义不屈的故事。《唐书•张巡传》：「巡守睢阳，城陷，俱被执，子琦以刃胁降，巡不屈，又降霁云，未应。」巡呼曰：「南八男儿死尔，不可为不义屈。」霁云笑曰：「欲将有为也，公知我者，敢不死。」亦不肯降。终不屈，皇天上帝眼分明。

【说明】一、至元二十五年(一二八八)戊子十月十八日时年六十三岁作。二、枋得遁迹建宁，从之游者，有：詹苍崖、游古意、王济渊、曹东谷、叶爱梅、魏天应、陈达翁、张子惠及毛(靖可)、蔡(正孙)诸君，又有道士陈天隐。盖先生方修养辟谷之术也。


　　　　和詹苍崖韵

八闽英杰盛如林，安得三忠存至今。旧俗风流千载事，精忠大义一般心。早知平陆风波恶，何必颠崖云雾深。此日脊梁非铁硬，小颜拳爪定相侵【小颜拳爪定相侵　丛刊本「侵」下有「谓云峯起义」小字一行。】。


　　　　和毛靖可韵

孟韩相慕久悬悬，恨不论诗早十年。吾道不行知有命，斯文将丧更由天。此生何恨为龚胜，来世谁能知少连(一)少连：即朱敬则(六三五——七０九)唐亳州(河南)永城人，武则天时任佑补阙。长安三年(七０三)迁正谏大夫，旋同凤阁鸾台平章事，时魏元忠、张说为人诬陷，因他力谏，方得免死。后被诬降官。。不信无人扶宇宙，是邦豪杰已潸然。


　　　　和曹东谷韵

万古纲常担上肩，脊梁铁硬对皇天。人生芳秽有千载，世上荣枯无百年。此日识公知有道，何时与我咏游仙。不为苏武即龚胜，万一因行拜杜鹃。


　　　　和叶爱梅韵

道逢患难正当行，礼食从来孰重轻。绿鬓行藏堪检点，白头去就要分明。了知死别如龚胜，未必生还似子卿。纬地经天文不丧，许君独擅大声名。

【说明】叶爱梅，弋阳人，号苍山，叔侄读书蓝山书院，常与谢迭山风雨连床。着有《苍山文集》(同治《广信府志》)。


　　　　和游古意韵

死易程婴岂不知，十年后死未为非。文辞未必改秦馆，【左传瑕吕饴甥说秦穆事】敲朴徒能抱御衣。无志何劳悲庙黍，【此言黍离一诗忠矣，然略无兴周之志，与文侯之命辞气相似，曾不如捧御衣之有志也【曾不如捧御衣之有志也　嘉靖本作「曾不如奉无衣之有志也」。丛刊本作「曾不如秦无衣之有■也」。】。】得仁更不食山薇。【余初受教先人，武王太公周公一闻扣马之谏，既杀纣，心焦然不宁。君臣合谋，惟有兴灭继绝，以谢天下，以服人心【以服人心　丛刊本作「以系人心」。】。故立武庚为殷王，尽有商畿内之地，姑命三叔以监之。其王者位号尚如故，与周并立。至三监挟淮夷叛，始杀武庚，始降王为公，黜殷命，而封微子于宋。故周书曰：「用告商王」。孔子序书曰：「成王既黜殷命，杀武庚，命微子启代殷后」。可见前此殷命未绝，殷王如故。伯夷虽采薇西山，见周家能悔过迁善，虽死无怨，并薇蕨不食而死之。故孔子曰：「求仁而得仁，又何怨！」先君子云：此说闻之韩涧泉解《论语》。】儒冠有愧一厮养，【见《史记》、《汉书》、《武臣张升陈余论》。】何忍葵心对落晖。


　　　　和道士陈天隐【三首】

明知儒道本同流，未了因缘不自由。紫府寥阳随念到，红尘辛苦几时休。精神常与天来往，躯壳不知谁滞留。穹壤岂无陆修静，知君认得故吾不。


　　　　其二

岂不逍遥自乐真，世闲何地可容身？碧桃秋月原无物【碧桃秋月原无物　丛刊本「碧桃」作「碧潭」。】，丽日祥风只爱春。天上尽多知己友，尘中安得见心人。赤虬一跃蓬莱近，又恐丹邱有宿因。


　　　　其三

学道无魔道不成，神人得计是无名。光风自觉长潇洒，明月何曾有死生。早悟梅花【早悟梅花　丛刊本，道、咸、光本俱作「早悟梅山」。】难养性，何如福地别寻盟。梅花香里堪联句，莫笑人闲石鼎鸣。


　　　　示儿【二首】

门户兴衰不自由，乐天知命我无忧。大儿安得孔文举(一)孔文举：孔融(一五三——二０八)，字文举，东汉鲁国人。献帝时为北海相。自恃为孔子后代，对曹操时有非议，后为操所杀。其生平兴学校、重儒生。性好客，有「座上客常满，樽中酒不空」名句，着有《孔北海集》。，生子何如孙仲谋(二)孙仲谋：孙权(一八二——二五二)，字仲谋，吴郡富春人，继其兄孙策为吴大帝，三国时吴国的建立者。当其与刘备合力破曹操于赤壁时，曹操曾以「生子当如孙仲谋」之语来称赞他。《三国志•吴》有传。。天上麒麟元有数，人闲豚犬不须愁。养儿【养儿　丛刊本作「养男」。】不教父之过，莫视诗书如寇雠。


　　　　其二

千古兴亡我自知【千古兴亡我自知　「自」，嘉靖本、丛刊本均作「尽」。】，一家消息又何疑。古来圣哲少才子，世乱英雄多义儿。靖节少陵(一)靖节少陵：靖节，即陶渊明，东晋大诗人。为彭泽令时，因不愿为五斗米折腰，即解印绶去职，家居安贫乐道。《桃花源记》是其代表作。少陵，即杜甫。唐代大诗人，因居于陵西，自号少陵野老，后世称为杜少陵。能自解，孔明王猛(二)孔明王猛：孔明，即诸葛亮，三国蜀汉政治家、军事家。他辅佐刘备当政期闲，励精图治，赏罚分明，推行屯田政策，并改善同西南各族的关系，有利于当地经济、文化的发展。备死，辅后主。屡出兵攻魏，志在重兴汉室。后卒于军，未获如愿。王猛，十六国时前秦苻坚大臣，当政期闲，他整顿吏治，压制不遵守法令的贵族，加强中央集权，注意农业生产以增加财政收入，巩固统治。临终告坚勿图晋，坚不从，致有淝水之败。使人悲。只虞错改金根字，焉用城南劝学诗。


　　　　代上张经历

中原自古多豪杰，晋国尤多贤大夫。学问断无虚议论，功名须有大规模。臂闲弓矢真良将，舌底诗书笑腐儒。自恨两贤相识晚，不妨杯酒恣歌呼。


　　　　赠卜者魏易斋

伯阳(一)伯阳：即魏伯阳，东汉炼丹术家，自号云牙子，会稽上虞(今属浙江)人，他借《周易》爻象以论作丹之意，着有《参同契》三卷，为后世道家所宗。曾着易参同(二)易参同：即《周易参同契》，道家书名，东汉魏伯阳撰，为道家系统地论述炼丹的最早著作。，尽夺阴阳造化功【尽夺阴阳造化功　丛刊本「尽夺」倒文。】。白玉五城人可到，黄金一鼎道无穷。先生救世心良苦，后派多才命必通。魏本大名名易显，子明且为筮江东。


　　　　题东观壁【二首】

观外好看船往回，观中几度见桃开。常瞻紫气【常瞻紫气　丛刊本作「常瞻紫炁」。按：炁，同气，俗字。】青牛去，又带白云黄鹤来。天地无情搔短发，古今多变付残杯。醉中尚有醒时眼，不信玉山人可推。


　　　　其二

