<!-- { "loadSidebar": true } -->
　　孟光举案齐眉按说文几属也杨用脩引张平子何以报之青玉案谓以为青玉盌且云光一妇人安能举案则用脩以案为今之案卓耳以案作盌尤无据按楚汉春秋淮隂侯谢武涉汉王赐臣玉案之食以今度之想是玉盘而下有足者曰玉案故说文以为几属耳或于案中别寘器或径寘食若孟光则力能举石臼而况一案乎
　　尧千钟孔百觚盖自古言之而髙允酒训称子思云夫子之饮不能一升以此推之千钟百觚皆为妄也按百觚故为过辞一升亦非实録乡党所云惟酒无量不及乱则夫子固善饮者也
　　宋五行志谢灵运每出入自扶接者常数人民间謡曰四人挈衣裙三人捉坐席盖其时人出入皆用门生扶曵灵运但多耳家有宋搨石本右军大令像簪冠博衣若半酣状前后门生二人扶曳之与此正合
　　古人吉礼尚左唯丧礼军礼尚右左阳右隂故丧礼右也人左臂力少右臂力多故军礼右也秦汉及亡元之世丞相将军以下官俱先右而后左秦汉极强元极大秦于金石文及本纪称右丞相去疾左丞相斯可证唐宗时改侍中为左相中书令为右相右相以李林甫杨国忠为之而左相陈希烈韦见素取充位而已当始皇及天寳之季亦最强大也
　　苏秦称临淄乏中车毂击以为盛又乐府注云齐人本毂击相犯以为乐也
　　涓石梁好鬼见已之影以为鬼而惊死
　　淮南子鲁哀公欲西益宅史争之而不聴宰折睢不争而聴孔子马为野人所系子贡巧说而不得马圉拙说而得疑亦防言也
　　汉书髙祖五年令田横乘传诣洛阳如淳曰汉律四马髙足为置传四马中足为驰传四马下足为乗传一马二马为轺传然汉书凡传皆称乘不如是分别也不然文帝之从代即位周亚夫之以太尉南讨至六传岂小缓事耶而四马下足也
　　古象刑墨黥【涅其面也】慅婴【凶冠之饰令罪人服之也】共艾毕【以苍白色作韠令罪人服之也】菲对履【慎子作防或菲或枲为履】杀赭衣而不纯【以赤土染衣杀而不縁也】亦可谓轻矣
　　孙掉子曰海人与山客辨其异物海人曰海中有鱼额若华山之顶一吸万顷之波山客曰邓林有木围三万寻直上千里旁防数国有人曰东极有大人斩木为防杖不可枝钓鱼为餔不足充饥杨用脩全仿此而稍増益之
　　管仲初相齐以隰朋为东国賔胥无为西土賔公子开方防于卫季友防于鲁蒙孙逰于楚其后复使公子举防鲁开方仍防卫曹孙宿防楚以隰朋为大行戚为大司田王子成父为大司马賔胥无为大司理东郭牙为大谏其最后也以开方防卫十五年不省亲而劝桓公勿用可谓能用舍人矣
　　司马田穰苴传人或疑之以左氏不载也按晏子云景公饮酒夜移于晏子前驱欵门曰君至晏子端立于门曰诸侯得微有故乎国家得微有事乎君何为非时而夜辱公曰酒错之味金石之声愿与夫子乐之晏子对曰夫布荐席陈簠簋者有人臣不敢与焉公曰移于司马穰苴之家前驱欵门曰君至穰苴介冑操防立于门曰诸侯得微有兵乎大臣得微有叛者乎君何为非时而夜辱公曰酒错之味金石之声愿与将军乐之穰苴对曰夫布荐席陈簠簋者有人臣不敢与焉此事可入传
　　老聃至西戎而效夷言夏禹入躶国而解下裳墨子见荆王而文锦吹笙非苟违性随时所好也【见刘子名昭】东方曼倩陆沈金马为大隠朝市之说其流弊至于无所底止有所谓通隠者何防也见本传充隠者皇甫希之也见桓传黄扉隠士者许寂也仕蜀好脩链见蜀梼杌随驾隠士者卢藏用也举进士不调始隠终南有意当世见本传防侠隠士者前何防与弟也遨逰人间见本传
　　少陵诗所谓投壶郭舍人者即与东方朔滑稽而不胜者也西京杂记称郭舍人能投壶一箭七十余骁颜光禄载汝南周璝会稽贺徽并能四十余骁骁者自壶跃出复以手接之屡投屡跃不坠地也其名有倚竿带剑狼壶豹尾龙首尤妙者有莲花骁
　　古乐府有郑樱桃篇极言石虎以妓女为后按晋书载纪云樱桃是优童也虎溺嬖之信其谗至杀妻及攷十六国春秋则云樱桃是冗从仆射郑世达妓也太妃给虎虎嬖之立为后又二石伪事云虎攻中山得郑略妹为妾信其谗射杀妻崔氏与歌辞合未知孰是
　　庄子云人而不学谓之视肉学而不行命之撮囊四字颇竒
　　孟甞君客鸡鸣狗盗而出秦难楚子发礼善偷者而却齐师
　　史称齐文宣在东山饮酒投杯赫怒召魏收于前为书将西讨周人震恐常为度陇之计三国典略载其全文曰朕歴数在躬志清四方蕞尔秦陇久阻风化混一之事期在今日必当训旅誓众天动云临朕已下甲汾流沈船晋地便当躬率将士平陵王壁径掩长安枭彼凶首朕与梁国旧敦好睦近闻其奸乃欲规谋宜令上党王涣总勒熊罴星流风巻王者之言明如日月宜宣内外咸使闻知齐主览收草于凶首下足九言曰虽藏山没水终不纵赦即此诏也
　　昔人以王右军兰亭诗叙比石崇金谷园诗序云右军甚喜杨用脩甞得其全文传之及览脩文御览所载云吾有庐在河南金谷中去城十里有田十顷羊二百口鸡猪鵞鸭之属莫不毕备用脩所载缺此恐亦未是全文
　　蔡琰入胡为胡妇生子归复嫁董杞而范晔传之列女贺知章八十六有疾防然始乞鉴湖为道士而宋祁传之隠逸盖脩史者悖节之臣难退之士故也
　　杜牧诗叠嶂巧分丁字水按水经丁溪水在泗东然福建汀州之名汀亦以溪水如丁字也巴江流亦如巴字沛国刘显偏精班汉时人目之为汉圣杜预研精左传时人目之为左氏癖同一精也一以称圣一以称癖嵗之为遂也尺之为赤也巻之为也虽古书道经有之然而不可恒用也
　　荀子云墨子蔽于用而不知文宋子蔽于用而不知得慎子蔽于法而不知贤申子蔽于势而不知知恵子蔽于辞而不知实庄子蔽于天而不知人杨子云庄杨荡而不法墨晏俭而废礼申韩险而无化邹衍迂而不信晋志称汉世祖挺英雄之略总文景之资杨霓拂翳皮轩记鼓横汾河而祠后土登甘泉而祭昊天大驾车千乘骑万匹以幸姬赵飞鷰置属车间豹尾中然则武帝世又有一赵飞鷰耶抑李夫人之误也
　　名山藏书者嵩髙山记一石室有自然书及饮食九士文括畧禹禅会稽山一石穴委曲黄帝藏书于此禹得之又水经注石山有金简玉字书禹发之得治水之理吴地记包山中有洞庭深逺吴王夫差使灵威丈人入洞穴十七日得玉叶上列灵寳经二巻使示孔子曰禹书也吴越春秋九山东南曰天柱山号宛委承以文玉覆以蓝石其书金简青玉为字编以金银禹登衡山有赤绣衣男子自称夷苍水使者谓禹曰欲得我简书知道水方斋于皇帝之岳禹乃斋登石篑山果得其文周行天下使伯益记之为山海经荆州记小酉山上石穴中书千巻相传秦人于此而学因留之梁湘东王云访小酉之逸典是也武陵记天门山岩中有书数千巻见而不可取伏滔北征皇天塲古陶穴藏书二千余巻有藏道经者抱朴子云道书之重者莫过于三皇内文五岳真形图名山五岳皆有三藏于石室太上真人灵寳秘文内符钟山真人授禹禹更撰定为二通一藏苗山一付云水洞室玉帝七圣纪云旧文十五万藏昆仑北洞大洞篇目云鬰仪结隣藏王屋中清虚洞飞龙隠诀云飞羽经藏峨眉山金太微黄书经云天真三皇藏八防之文于委羽山太防天帝藏一通于山相物者陈君夫相马留长孺相彘荣阳禇氏相牛又有浮丘伯相鹤经戚髙堂隆相牛经严助相贝经师旷禽经伯乐周穆王诸葛頴徐成相马经而相马者又有寒风吴相口齿麻胡相颊女厉相目卫忌相髦许鄙相尻代羯相胸脇管青相臆吻陈非相股脚秦牙相前君賛相后
　　解兽语者介葛卢【见左传】解鸟语者公冶长【见冲波传又沈佺期诗云不知黄雀语能免冶长灾】侯瑾字子瑜【见炖煌实録】又广汉阳翁仲解马语【见论衡】李南亦解马语【见抱朴子】詹何得牛鸣知牛黒而白在角【见韩非子】廷尉沈僧照聴南山虎啸云国有边事当选人丁【见梁典】
　　荀朂食饭而知炊者之为劳薪乃故车轴脚也苻朗食鸡而知其栖之恒半露又能知鵞白黒毛处可谓解若晏食麦而云桃杏李三汁所渍则不难矣
　　史称海西公无失徳以牀席之言易诬故谓其隂痿废后生子不育时人怜之按五行志百姓歌曰青青御路杨白马紫防缰汝非皇太子那得甘露浆识者曰白者金行马者国族紫为夺正之色明以紫间朱也海西公废其三子以非公之子缢以马缰死之日南方献甘露又海西公初生皇子百姓歌云凤凰生一雏天下莫不喜本言是马驹今日成龙子其歌甚美其防甚微海西不男使左右向龙与内侍接生子以为已子岂海西真痿耶抑温之所诬者正令人为謡言也
　　女子化为丈夫者汉末女子徐登化为丈夫有幻术晋安丰女周世宁八嵗渐化为男至十七八遂能御女宁康初江陵女唐氏刘聪时内史女人唐光啓二年郿县女子宋乾道三年永州支氏女庆元三年袁州黄念四女括异志广州萧氏女大娘子并化为男丈夫化为女子者华阳国志武都丈夫化为女子蜀王宠之至亡国汉哀帝建平中豫章男子化为女嫁人生一子建安七年越隽男子刘曜时武功男子苏抚陜男子伍长平并化为女京房易传曰女子化为丈夫兹谓隂昌贱人为王丈夫化为女子兹隂胜阳厥咎亡洪景卢谓为释证南渡后有之不为灾矣偶因戊辰年事记此
　　京房易妖曰隂在首天下大乱在腹天下有事在背天下无后而宋书称晋有两女子一隂在脐上一在下皆淫而不产晋五行志云有隂在首者居扬州有一男子二阳累生俱能行人道而淫




　　弇州四部稿巻一百五十八
　　钦定四库全书
　　弇州四部稿巻一百五十九
　　明　王世贞　撰
　　说部
　　宛委余编四
　　史记厉王奔于彘召公周公二相行政号曰共和鲁连子云卫州共城县本周共伯之国也共伯名和好行仁义厉王奔于彘诸侯奉和行天子事十四年而厉王死太子立共和复归于卫正义引而辟之曰卫厘侯卒于周宣王四十二年太子共伯余立为君弟和袭共伯于墓自杀和立是为武公年嵗不相当以史记所引为是也庄子共伯得乎共首司马彪云共伯名和脩后宣王立共伯复归于宗逍遥得意共山之首余俱与鲁连同又竹书纪年云共伯和于王位又似可据然所谓卫州共城县者两汉方有之则鲁连亦似赝书也
　　襄沔记称襄阳城内刺史宅有髙斋梁昭明太子于此斋造文选今襄阳有文选楼按梁武帝破台城后昭明始生未几即立为太子何甞出督襄阳文选乃东宫所编次于襄阳亦无关也常熟虞山福地【俗名李王宫】七星桧甚竒中有台志以为昭明太子读书台桧乃昭明手植盖亦此类
　　太白诗有云尧幽囚舜野死按续述征记云小城阳城在阳城西南半里许俗云囚尧城括地志云故尧城在濮州鄄城县东北十五里竹书云昔尧末徳衰为舜所囚也又有偃朱故城在县西北十五里竹书云舜囚尧复偃丹朱使不得与父相见也万章所谓尧率诸侯北面而朝之瞽瞍亦北面而朝又史通云苍梧人风婐划地气歊瘴虽使百金之子犹惮经歴其途况以万乘垂殁之年而堪巡幸其国兼复二妃不从孤魂溘尽若夏桀放于南巢赵嘉迁于房陵周王流彘楚帝徙郴语其艰棘未有如斯之甚也斯则陟方之死其殆文命之志乎又述异记朝歌有狱台相传为禹囚舜之宫韩非子云舜逼尧禹逼舜盖自昔有此种议论矣
