<!-- { "loadSidebar": true } -->
    越数日，太祖下诏，加范质、王溥等为中书门下平章事，以弟匡义为殿前都虞候，赵普为枢密直学士。论扶立功，以赵彦徽、崔庆寿为龙捷右厢都指挥使并领节度使之职，以石守信、张光远为侍卫亲军副都指挥使，郑恩、高怀德以列侯并领节度使之职，其余董龙、董虎、李通、周霸等俱为参将。诏下，诸臣各各谢恩。
    时华山隐士陈抟骑驴过汴京，闻太祖登位，拍手大笑道：“天下自此定矣。”
    吟诗一首云：
    夹马营中紫气高，属猪人定着黄袍。
    世间从此多无事，我向山中睡得牢。
    吟罢，竟自回山。不提。
    却说太祖欲以优礼待朝臣，深念韩通之死，赠为中书令，以旌其忠。反加王彦升擅杀主将之罪，虽有幸宽宥之，但革其官，终身不用。后人有诗叹之云：
    擅杀之罪不可逃，当初何用进黄袍？
    功臣既死无内及，后代儿孙竟失褒。
    从此，天下大定，仁明之主，永享太平。《飞龙传》如斯而已终。但世事更变，难以逆料。要知天下此后谁继，当看《北宋金枪》便见源委也。后人有诗以咏之：
    五代干戈未息肩，乱臣贼子混中原。
    黎民困苦天心怨，胡虏驱驰世道颠。
    检点数归真命主，陈桥兵变太平年。
    黄袍丹诏须臾至，三百鸿图岂偶然。 
