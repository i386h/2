<!-- { "loadSidebar": true } -->
　　烟中九防辨齐区舟溯漕川舣岸隅尚忆戒严邻贼境即看翦逆靖康衢【前嵗秋夀张逆匪王伦纠众不法侵扰寿张阳谷堂邑三县占防临清旧城抢掠附近村庄东昌境既毗邻且闻贼有窥伺之意郡城防守甚严因山东营兵怯懦无能贼得肆其猖獗特遣大学士舒赫徳等统率八旗劲旅捕距其倡乱甫一月旋即扫平贼众悉就擒伏法诸境晏然】轩纳景画图展老防迎銮陌巷铺前席更频谘大吏穷乡元气复乎无
　　光望由来本一区【一统志载望岳楼在聊城县东北今名光岳东昌府志则云光岳楼在府城中其望岳楼则在城东北隅盖光与望书近传讹向曾订正详见乙酉辛卯诗注】岱宗东北耸城隅灵威奕奕佑千古佳气葱葱照九衢观喜男耕及妇织饰袪玉砌与金铺促成七字解舟进行漏曾消半晌无
　　河南巡抚徐绩奏报得雨诗以志事
　　开封得雨早称优合省兹陈被泽周【先是徐绩奏报河南省城于廿四五得雨深透兹复奏通省一百四州县均于此两日各得甘膏五六寸至深透不等二麦可望丰收早禾亦愈见长发民情欢忭】结穂正滋二麦润吐苗更卜大田休原皆廿四廿五霈【廿四驻曲阜其夜细雨微零廿五霏丝竟日不成分寸而豫省乃于是日优霑虽普天皆吾赤子祈年之意相同然逺渥而近未霈究不能为之慰怀也】何独于齐于鲁收览奏惟慙以为慰望云旦晩冀恩流
　　舟中夜雨【四月初四日】
　　弥月甘膏已觉稽晩来云重雨凄凄通宵喜听波声霔诘晓才看霁色防何处非民非赤子即今恵我恵青齐京畿一带复霑否驿防誊章此伫徯
　　晓晴
　　晓晴开御舫蓄目景全殊逺郭笼烟片近田蔚露珠麦欣烘穂实看吐苗濡意谓菁葱者予心共尔苏
　　读汉书
　　父欲安刘刘未安子谋安吕吕为残其基髙帝失长算平勃奚称智力殚
　　张良进四皓非安刘实害刘此杜牧之卓识向曽屡见题咏兹不复缀夫辟疆非良之子乎乃以安吕之计教陈平平巧诈患失之小人也图脱祸而听其言吕氏权由此起设非后死而军左袒则天下已为吕矣平勃又焉能安刘哉然其失摠因髙帝既知恵帝不类已当废之而立文帝乃牵私爱而欲立如意夫如意孺子也焉知其类已乎此由宠戚姬耳卒致戚姬为人彘恵帝饮酒自废而髙帝诸子被杀者复三人吾以为吕雉之祸实髙帝自召之而陈平之请封诸吕实佐之谓之为巧诈患失之小人不亦宜乎渚营
　　八十里遥溯运川渚营到以午时前已乗巽二催漕籁更值裴家下水船足舣宿舟斯合矣却张居室谓多焉【地方官于水营内作板房数楹为舣舟复坐憩之所本属多设因其业已预备亦遂听之】偶闲虽欲试摛藻摛藻即为心恧然
　　疋帛謡
　　戋戋彼疋帛裁量用刀尺缝纫熨贴始成衣一丝牵引禺丝随古人制字有深意至心如丝声从思子舆训官曰得之大易又戒朋从来【叶】人心惟危道心微试看一丝与万丝
　　宋人隼击图
　　拳爪敛翼欲下击众禽防魄各藏匿垂羽不择音駾息是谓画神得妙的蹇谔正士辟奸慝勇将斫阵逐羣敌乃可方斯余莫匹
　　无为观叠辛卯旧作韵
　　临水
　　上真宫檐标
　　奎画崇忽然据贼宼【前嵗秋逆匪王伦纠众不法占据临清旧城寺庙民居多遭残毁此观亦系复经整葺者】竟自署侯公因发八旗勇遂成不日功【山东緑旗怯懦无能王伦等贼众遂益肆猖獗特命大学士舒赫徳等统率八旗劲旅捕距其起事甫一月即行翦除贼众殱擒伏法】刬邪修
　　正宇
　　黙佑赖恩鸿
　　临清歌
　　御舟经临清因作临清歌迩曽金川拟淮蔡铲奚数【上声】斯么麽【两金川以服属土司敢于负思抗拒削除本非竒绩是以近作告成太学碑文比之唐时讨平淮蔡而已若王伦系内地奸民以邪教惑民作乱发兵防不过如寻常擒捕盗贼吏不足比数也】独惜闾阎遭燹乱诚有刼数难容过【逆匪倡立邪教以避刼数为词煽惑愚众良民为贼戕害及逆党就殱伏诛者几以万计是则此一方之刼而非若逆匪所云也】赈灾无待主爵尉饥困原异潢池戈【王伦滋扰时或有言灾民因饥饿所迫而乱者给事中李潄芳至形之章奏恐地方官果有其事因命大学士舒赫徳于督兵之便细加访察乃据实奏闻以寿张堂邑阳谷等县是年收成俱稔贼所至并未抢刼仓谷其非饥民可知王伦等实因邪教纠众不法无识喜事之徙妄言惑听固不足信耳】县令失察更未密一死稍得赎愆差【夀张令沈齐义于王伦等倡立邪教未能早为察知擒治及闻其事乃于大堂佥差往捕而胥役入教者多遂至漏泄生变机事不宻自贻之慼使其尚在当律以不职失城之罪因已骂贼遇害特宥其过而仍予之邱】然犹赐防宁从厚谓烈则可忠则那【沈齐义偾辕失城为贼所害止可谓之烈而不得谓之忠其女二姑于其父防归籍时投缳以殉亦止可谓之死义而不得谓之孝盖圣人教民无以死伤生毁不灭性未闻教子女以身殉父母为孝也昨浙抚三宝请旌章中乃谓忠孝聚于一家措词失实矣因降防宣谕勅部依全家殉难例旌之】突如其来据要地新城终未失嵯峨【贼匪占据临清旧城复遣其党于初七至十三连日攻犯新城之西南二门副将叶信叅将乌大经署知州秦震钧婴城固守百计抵御发鎗礮殱贼甚多贼不得逞十九日贼复以火药实车拥至欲焚燬闉扉城上侦知之掷石碍其车轮以火箭射其车药然贼反自焚毙多人自是不敢复窥新城矣】礼不下庶避则可颇有明理志弗磨文武诸吏及士庶尽节弗屈原堪嘉莠民翦灭示国法良民旌防恩加宜【叶】緑旗怯懦岂足恃八旗选鋭无须多【因緑旗兵怯懦无能特选派健鋭火器两营满洲兵一千名驰赴山东捕贼众即就翦灭至逆匪初起侵扰诸县时官民为贼所害者文职除沈齐义外则有署堂邑知县陈枚反其弟武举陈元梁阳敕县丞刘希焘典史方光杞及其侄方义堂邑训导呉防及其侄呉文秀仆王忠武职则有署夀张逰击赶福莘县把总杨兆立堂邑把总掦兆相襄城外委把总崔吉士又普洱总兵萨灵阿之妻时僦居临清亦骂贼被杀夀张训导李昴妻戚氏闻贼至自经其士民则寿张生贠王鸣冈武生王廷柱临清生员王政临清州民黒耿光马体防马体干皆为贼害临清生员李日孜监生胡师忭及妻刘氏州民赵金阶皆自经死并勅部如例旌防】重臣习事命经理夹河布置为周遮【廵抚徐绩等皆非练习军务之人措置不能得要以大学士舒赫徳曾经西师之役娴于用兵即命至山东董率调度进勦并命额驸拉旺多尔济都御史阿思哈同行舒赫徳至徳州调集各处兵马京兵一到即令阿思哈分领众兵往防徐绩等至临清由南路进攻舒赫徳拉旺多尔济等统优京兵由东靣进攻复派侍卫春宁率东三省善射手五十人亦至并命直总督周元理统兵由故城一路恊并于威县平乡分兵堵御河南巡抚何煟在邱县馆陶一路统兵防守杨景素时为直布政使驻兵河西因以拆槗事委之廿二日夜半杨景素玛尔清阿率兵攻贼浮桥射殪燃礮之贼兵丁穆维踊上贼舟夺碍防桥索劲兵数十人继之掷炬焚桥舰顷刻而烬殱贼数百贼遂不得西逸廿三日京兵全至临清于旧城四靣环困贼窘迫率一二千人至塔湾复□春宁音济图等射殪五六百逆匪等复遁囬旧城其余窜逸之贼追杀殆尽贼有潜泗欲渡河西者悉为杨景素一路之兵射击无遗越数日贼即平录其功绩因擢杨景素为山东廵抚玛尔清阿为兖州总兵穆维赏巴图鲁号擢千总并赏蓝翎其在事出力大小贠弁各录叙陞赏有差】滋事一月平六日【王伦自八月廿八日起事至九月廿九日渠魁自焚党羽悉就擒获槛解诛磔统计仅一月而八旗兵合自九月廿四至廿九计凡六日而平以视明白莲教徐鸿儒等扰乱前后二十年巡抚赵彦七月始讨平迟速不啻百十倍】赵彦七月犹延俄防马厯厯情形阅万姓安堵迎肩摩徒观铺戸复如昔是因三倍商贾罗【临清旧城为商贾聚集之所市尘宻比贼残破后近已修整渐复旧观】汪家大宅付灰烬首逆以此为巢窠此或居官欠良报其后有识恩早加【王伦至临清占居原任湖南巡抚汪灏旧宅其曾孙汪继烈等预挈家徙避官兵至贼放火自焚意汪灏为巡抚时必有敛贿自肥之事故其居不能遗之曾元世守然使汪继烈若明于大义当避贼外出时先焚其室令贼无所栖事后上闻必嘉悯厚赐而录用之兹虽无从贼之罪而室成灰烬赏亦无可施惜乎其智不及此也】率亦置之弗深咎大义讵必常人诃舟经因作临清歌奚以致此惭如何
　　旋跸至徳州行宫作
　　篷夜雨谓应霑渐北谁知泽竟纎【初四夜雨蓬听之颇似优霑虽不过二寸许亦稍滋润连日行程所见觉向北之雨更防今至徳州见麦穂禾苗俱有干燥之意盼泽尤切而风大土多于田功俱不相宜为之烦闷】原是盼膏看麦抵更兼蒙土惜禾尖往来庆典虽躬蒇等度康功那意恬云作风随惯相妬防无搏手嬾吟拈
　　襍言
　　顺风行舟岂不甚美面前来舟斯为阻矣阻者意怃美者心喜喜者感风怃者怨已巽二蓬蓬感怨付彼达此应物谓之穷理
　　遣闷
　　自我入齐境佳麦观菁葱苗秀秀将实翠浪翻芃芃而何往返间少雨偏多风寸泽何嗟及眼看欲失丰逮得而夺之谁不惜以忡因思消息间理固鲜恒通通塞互转旋此理原堪穷祝
　　厘告武成蒇礼都从容凡事忌太顺先忧那辞躬躬弗辞先忧惟是悯良农
　　题莫是龙仿赵大年江乡小景
　　略变晩唐法犹传北宋规江乡春正晓农务渐兴时桥过牛蹄怯船浮鸭嘴迟南巡恒所见偶尔缱遐思
　　行舟四咏
　　橹
　　桨棹檝惟橹力大【诸物皆行船所必需御舟则惟赖河兵牵縴以行桨橹之类率弗用然亦备置以待不时之资】御舟却未见催梢榜人惯有因人智已逸他劳那顾嘲
　　柁
　　一舟之令全资柁操纵东西莫不从我亦因而悟为政设无定见鲜功庸【柁者一舟之主操柁者无定见则舟莫所适从然则为君者可不慎哉】
　　防
　　催漕欣看五两顺半张弗受饱风屯黄头虽曰慎厥事可识其间至理存【风防张满未尝不行之快而偶遇转湾收拾不及反致迟延虽舟人慎事之意而盈虚消息中颇有至理存焉】
　　縴
　　河兵两岸引龙须【向于淀池水縴有龙须双行之例今于両岸亦用之葢舟人图穏便之意因亦聴之】事体大资众力扶讵止凴观切深喻集思广益在斯乎
　　题赵孟頫乐志论书画合璧巻三首【后有张照记絶佳】
　　静观水晶道人图如读髙平所著论及诵天缾学士记又似松雪画重认有记可以不须图披图味论无余蕴一而二而二而一前三后三水乳润郑防三絶讵足云独擅艺林千古韵然非山阳超世作曰图曰记何由问缅想昌言发愤为斯诚狂也可与进
　　鹊华秋色水村图皆秀王孙之佳作此巻用意特精严出之以逸博而约二图早入石渠珎【谓鹊华及水村】兹为殿得其托并山环溪搆美宅揖让賔朋命僮仆良由春种复秋収奉亲息体志堪乐乐在斯意不在斯图斯意实难笔着仿佛松雪老人言原弗丹青诩盘礴
　　髙干雄志及雄才后果如言具先见以此羶芗致令闻讵止隠沦期独善【叶】文敏结搆得此意有斐君子瑟兮绚四百余年妙迹留丁甲呵持永不变装池割裂失去名名去实存神弗乱文评书仿李北海张学顔碑笔尤健拟法斯图亦匪难则待廿年勤之倦
