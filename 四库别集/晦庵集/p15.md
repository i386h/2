<!-- { "loadSidebar": true } -->
　　夕阳翳东峰微月下西岭不辞青鞋穿陟此岩路永岩路永且跻中情何耿耿
　　值风
　　山下风吹衣山上风抜木茅茨何足保瀛海虑翻覆未念执鬯人无心还自恧【见易传震卦】
　　月
　　风起云气昏风定天宇肃遥遥万里晖炯炯穿我屋良友共徘徊山中讵幽独
　　谢客
　　野人载酒来农谈日西夕此意良已勤感叹情何极归去莫频来林深山路黑
　　劳农
　　四体久不勤筋力坐驽缓何事两山阿离离豆苗满多谢植杖翁居然见长短
　　讲道
　　髙居逺尘杂崇论探杳防亹亹运驶林林羣动争天道固如此吾生安得宁
　　懐人
　　吾党二三子欲来从我逰尘机谅扰扰遐诺终悠悠空山日复晚伫立怅夷犹【子厚伯崇有约不至】
　　倦游
　　故人千里别约我仍丹丘云何一觧散书到令人愁此山岂不幽何必赋逺游【时得伯防书报罢天台之游】
　　修书
　　防书厌尘累执简投云闗灵钥啓秘肃斧锄幽奸书成莫示人留置此山间
　　宴坐
　　登山思无穷临水心未厌沈疴何当平膏肓今自砭默坐秋堂空遐观靡余念
　　下山
　　行随流水声歩出哀壑底緑树枝相樛白涧石齿齿树石无穷年流水日千里
　　还家
　　出去柴门掩归来蕙草秋素荂林下吐清芬衣上浮欲寄山中友日暮怅离忧
　　云谷合记事目要俳体戏作三诗寄季通
　　云闗须早筑基址要坚牢栽竹行教密穿池岸欲髙乘春移菡蓞带雪覔萧槮【谓杉径也】更向闗门外疏泉斩乱蒿堂成今六载上雨复旁风逐急添茆盖连忙毕土功【谓柱下贴砖】桂林何日秀兰迳几时通并筑双台子东山接水筒
　　荘舍宜先立山楹却渐营泉疏药圃润堰起石池清早印荒田契仍标别戸名想应频检校秪恐欠方兄
　　云谷懐魏元履
　　叹息艮斋老当年共此来千峰奇絶处一望兴悠哉病怯披云卧诗劳拥鼻裁秪今何处所宿草閟余哀
　　送许顺之南归二首
　　门前三迳长蒿莱愧子殷勤千里来校罢遗书却归去此心元自不曾灰
　　防年江海事幽寻徧与云僧话此心今日肯来论旧学歳寒犹恐雪霜侵
　　宿云际寺许顺之将别以诗求教次韵
　　薄暮投花县聫车入翠微长林生缺月永夜照寒扉情话欣无斁离懐怅有违勉哉彊毅力千里要同归
　　挽汪端明三首
　　圣主兴炎运明公起妙年材推汉庭右学自北方传出入丹心壮安危素发鲜空余题剑在光烛旧林泉矌宇元无际孤标自不羣物情良有寄谗口讵堪闻未许时明政犹堪史阙文衣冠忽长夜余子谩纷纷先友当年盛斯文元祐徒艰虞共流落存没半呜呼顾我真无頼逢公幸不孤秪今还一恸即此是穷涂彦集奉檄归省示及佳篇次韵奉酬呈诸兄友
　　游子思亲久聚粮不堪官里簿书忙平生况少鹰鹯志此日尤慙时世妆腊雪未消欢奉檄春风初转喜还乡上堂佳庆从容问一嚼何妨累十觞
　　彦集兄再适临汀惠顾蓬荜赋诗留别眷予良勤次韵祖行言不尽意
　　賸喜君才老更成伊优丛里见孤撑官身未免心徒壮亲膝频违泪欲横簿领不嫌春笋束亷声要比玉壶清枉车投翰殷勤甚安得仁言与赠行
　　圭父为彦集置酒白莲沼上彦集有诗因次其韵呈坐上诸友
　　大阮归来客满堂更移芳席近回塘共怜的砾水花净并倚离披风盖凉银笔看题青玉案佳人怅望白云乡此情此景真愁絶病着无因为举觞
　　寄题宜春使君定叟张兄隐斋
　　大专槃万生异体实同气云胡分彼已直以私自蔽君家桂林伯德学妙一世闭戸不忘忧缨冠矧行义眷言介弟贤四益谨先畀千里各分符一心同尽瘁逺题斋戸册来表栖息地系述写心胸俯仰资惕厉阳嘉既涤荡隂慝失封闭介然彼苛痒吓若我黔劓拊摩极哀恫征取敢常艺战兢一日力洋溢四封被君看物我间隠显岂殊致愿反振民功更懋根本计
　　次韵题平父兄重建一枝堂
　　画防朱门枕碧山貂蝉元自出儒冠更余此日林间乐逺继当年膝下欢命驾賔朋千里近放懐琴酒百忧寛遗编却好传孙子莫遣因循学晏安
　　日用自警示平父
　　圆融无际大无余即此身心是太虚不向用时勤猛省却于何处味真腴寻常应对尤须谨造次施为更莫疎一日洞然无别体方知不枉费功夫
　　抄二南寄平父因题此诗
　　阙里言诗得赐商【子贡子夏】千秋谁复与相望邹汾【孟子文中子】断简光前载闗洛【张子程子】新书袭旧芳析句分章功自少吟风防月兴何长从容咏叹无今古此乐从兹乐未央
　　题刘平甫定庵五咏
　　定庵
　　风生长林悲云起空谷暝下有不死人一室常在定
　　巢云
　　入山何所见云树春蒙蒙安知巢居子避世于其中
　　山台
　　林居厌栖迷山顶幸清旷无事一登临却愁心浩荡
　　井泉
　　开山昔何人凿此寒泉井独夜琼瑶泠然发深省
　　夀穴
　　百年不可期一壑当预卜自怜木偶人空羡王官谷
　　刘平甫席上分韵得写字
　　歳暮风雨交流云暗平野公子燕华姻招呼及同社髙情寄壶觞晤语到风雅剪烛夜堂深幽懐共输写【此诗恐当作一首】
　　刘平甫分惠水栀小诗为谢二首
　　年来衰懒罢书滛偶向盆山寄此心何事凉隂老居士便分幽赏助清吟
　　何处飞来檐卜林老枝樛屈更萧槮凄凉杜老江头句坐对行吟得自箴【少陵江头五咏于栀子诗云于身色有用与道气伤和】
　　和喜雨二絶
　　雨师谁遣送余春珍重天公惠我民且看欢颜垂白叟莫愁頩颊踏青人
　　黄昏一雨到天明梦里丰年有颂声起望平畴烟草緑只今投笔事农畊
　　和章国华祈雨呈平父诸兄三首
　　极目平畴半欲枯遥知精祷意无余更怜不待豚蹄祝便得污邪暗满车
　　九重清夜仰昭囬旱魃知从何处来不是幽人祈得雨又烦丹诏走风雷
　　晴窓挥汗苦骄阳雨槛披衣快晚凉多谢龙公余事业为驱寒谷变炎方
　　山馆诸兄共赋骤雨鹭鸶二絶
　　平畴焦渴不堪论箫鼓悲秋彻帝阍霹雳一声云自墨山前山后雨翻盆
　　雨罢微塘凛欲秋飞来白鸟便夷犹从今认得横塘路水逺山长百不忧
　　唐石雪中
　　春风欲动客辞家霖潦纵横路转賖行到溪山愁絶处千林一夜玉开花
　　秋日同廖子晦刘淳叟方伯休刘彦集登天湖下饮泉石轩以山水含清晖分韵赋诗得清字
　　闲居寡俦侣掩闗抱孤清良友倐来止旷然舒我情矧此凉秋初暑退裳衣轻相与一携手东山遐征前穿林岭幽俯瞰川原平降集崖寺古徘徊浊醪倾长吟伐木篇濳鳞亦相惊愿结沮溺耦穷年此岩畊
　　淳熈戊戌七月二十九日与子晦纯叟伯休同发屏山西登云谷越夕乃至而季通德功亦自山北来防赋诗记事以云卧衣裳冷分韵赋诗得冷字
　　端荚得幽贞考槃寄兹岭未成长徃计抱恨中耿耿秋风吹庭树遥夜枕席冷感彼歳序移慨此心事永明晨发孤兴趣驾向絶境跻攀力虽倦想象意逾骋云山一以眺俯仰疑倒景检校石田收眷恋茅屋静淹留复未遂外物愧张邴珍重同来人妙语各清整击节三叹余超然得深省
　　宿黄沙以山如翠浪涌分韵赋诗得如字
　　日中秣吾马日暮膏吾车崎岖陟南岭浩荡凌八岖夜雨荐峰前朝登碧琳瓀苍茫永歗罢翕忽清景徂去此二三子我行将焉如崔嵬正丘垤万里思南图
　　云谷次吴公济韵
　　昔营此幽栖邈与世相絶誓将百年身来守固穷节心期苦未遂歳月一何濶终然匹夫志肯遽甘没没兹晨复登瞰目尽云一抹激烈永歗余朗寥高韵发夫君内德备不学王骀兀观心见参倚出世自英杰朅来肯顾我同去弄云月微言得深扣大句亦孤防多谢警疎慵未敢叹瞻忽更问毫厘间是同端是别
　　宿休庵用德功壁间韵赠陈道人
　　暮入千峰里寒栖一草庵室连丹灶暖厨引石泉甘尘虑纷难到神光暖内含非君有道气孤絶讵能堪
　　挽刘枢密三首
　　天畀经纶业家传忠义心谋谟经国逺勲烈到人深廊庙风云断江湖歳月侵一朝成殄瘁九牧共沾襟谈笑平蛮防焦劳振廪功复讐乖宿志忍死罄余忠人叹百身赎天悲一鉴空九原终莫起千载自英风久矣身无用前恩叹莫偿岂期今老大复此重悲伤泪向遗书尽心随宿草荒诸君那不死恸絶鬓成霜
　　武夷七咏
　　天柱峯
　　屹然天一柱雄镇斡维东秪说乾坤大谁知立极功
　　洞天
　　絶壁上千寻隠约岩栖处笙鹤去不还人间自今古
　　画鹤
　　谁冩青田质髙超鴈鹜羣长疑风月夜清唳九霄闻
　　仰髙堂
　　靣势来空翠哦诗独好仁懐人今已矣谁遣栋梁新【此堂与迎緑亭皆刘建康所名礼记引髙山仰止景行行止之诗而曰诗之好仁如此】
　　趋真亭
　　危亭久已倾秪有頽基在何事徃来人不知容鬓改
　　大小藏岩
　　藏室岌相望尘编何莽卤欲问伯阳翁风烟迷处所
　　丹灶
　　仙人推卦节炼火守金丹一上烟霄路千年亦不还
　　壬子三月二十七日闻迅雷有感
　　谁将神斧破顽隂地裂山开鬼失林我愿君王法天造早施雄断答羣心


　　考异
　　和人游西岩　涧寺【一作涧树】
　　题周氏溪园三首【一无后一首】
　　次韵梧竹　　檀栾【一作团栾】　惨淡【一作惨澹】
　　次开善避暑韵　花思满胸存【一作花气满思存】
　　送林熈之　妙缊【一作妙蓄】　只自【一作合自】　若知体用元无
　　间【一作若明体用真无间】
　　晚歩偶成　雨罢寒逾劲【一作雨歇寒逾劲】　暗晴川【一作陪澄鲜】和昼寒韵　争流【一作争陈】　树石【一作谢石】
　　谒刘公墓　误国【一作迷国】　此公【一作我公】
　　次彦集别墅　　　　　信有【一作倍有】
　　次和人梅花韵　　　　本根【一作本愿】
　　蔊　　　　芳杳【一作芬杳】　翠頴【一作秀頴】
　　芹　　　　牧单【一作收功】
　　笋　　　　箨龙【一作伏龙】
　　寄吴公济　客子【一作投绂】　秪应【一作秪因】　罢登【一作倦登】
　　从今【一作只今】　寄声【一作寄音】　年深【一作年来】欲问【一作若问】
　　游百丈山　随川【一作随风】
　　石台　　　出谷【一作山谷】
　　同丘子服逰芦峰　　　两川【一作满川】
　　杉迳　　　南起【一作晨起】
　　桃蹊　　　里春【一作东春】
　　絶顶　　　移治在兹岭【一作移来名北岭】
　　休庵　　　林峦【一作林】
　　值风　　　山上【一作山中】
　　谢客　　　酒来【一作酒至】　频来【一作烦来】
　　修书　　　云闗【一作灵闗】
　　定庵山台　林居【一作林中】
　　云谷次吴公济韵　　　观心见参倚【一作秉心极清浄】
　　世自【一作世有】　更问【一作且问】
　　晦庵集卷六
　　钦定四库全书
　　晦庵集卷七　　　　　　　宋　朱子　撰诗
　　崇夀客舎夜闻子规得三絶句写呈平父兄烦为转寄彦集兄及两县间诸亲友
　　空山初夜子规鸣静对琴书百虑清唤得形神两超越不知底是断肠声
　　空山中夜子规啼病怯余寒覔故衣不为明时堪眷恋久知岐路不如归
　　空山后夜子规号斗转星移月尚髙梦里不知归未得已驱黄犊度寒臯
