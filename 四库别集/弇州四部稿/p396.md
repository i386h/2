<!-- { "loadSidebar": true } -->
　　贾佩兰出为叚儒妻
　　愁向人间说汉宫春歌字字咽春风空怜透指金彄美不及秦家照胆铜
　　探丸
　　月黒牀头风雨鸣五陵西去漏三更贼曹休怪探丸事自是人间有不平
　　藏钩
　　花前彄戏巧争新无奈些娘道便真总为怯输浑不展依然钩弋赵夫人【其戏起自效赵夫人也】
　　蹴鞠
　　油塲光软似凝脂结社分弸各露奇子政自夸新様好宫中原不爱弹碁【刘子政以蹴鞠劳神为弹碁之戏进帝得青羔裘紫丝履之赐】
　　秋千
　　柔荑弱栁竞风流荡漾顚狂不自由却似侬家新孔雀学飞横上树梢头
　　春日独当垆
　　纎玉徐量琥珀巵杏红衫子任风吹公然觧赠金条脱頼是傍无犊鼻儿【谓相如也】
　　七宝避风台
　　七宝妆成百尺台怯风阊阖不曽开纵令吹着双飞去还觧双含祸水来
　　薛夜来
　　空劳国色更针神雨露恩移别院新记取蒲生塘上曲九泉差胜姓甄人
　　清夜游西园
　　夜凉清吹夹车来防蓞秋兰水陆开何限风光何限月有谁能嗣建安才
　　爱妾换马
　　燕颔风云切大荒雕鞍新热冷红妆权奇到底应须尽其奈蛾眉也是霜
　　采莲曲
　　玉腕交加摘露房生憎孟姥妬檀郎榜来兰檝吹令逺引去莲歌咽不扬
　　若耶溪
　　步寻春傍若耶双环白足洗轻纱兴来莫踏云门寺处处青帘卖酒家
　　北风吹裙带
　　嫋嫋婷婷骄上春狂风揺荡不由身君王莫问吹多少可是吴郎画里人【眀皇问太真任吹多少吴带当风谓道子画也】
　　宫蚕
　　摘来桑叶餧蚕肥缫得流黄夜上机愁説上方初进御君王别选越罗衣
　　燕姬堕马
　　堕马胡姬不动尘飞鞍一跃转如神莫轻乗自侯门过惹得梁家髻様新
　　春闺怨
　　何曽鹊印在龙荒止许双蛾鎻洞房秋夜纵长犹有梦无情无思对斜阳
　　送李徳宣之萧山司训二絶
　　萧山竹箭美于玉湘湖莼菜緑胜丝任是广文官舍冷未应翻作季鹰思
　　其二
　　八月晴江响怒雷西陵渡口趂潮开船头赤鲤如人立知是龙湫带雨来
　　徐大光禄奉使江西淮邸见顾赠之再得四絶句
　　拥传初从尚食归天香细细染宫衣欲知明主兴居事可谓韩休疏不肥
　　其二
　　淮王上客总能文谁似风流徐少君彩笔写将芝岭色锦囊收尽蠡湖云
　　其三
　　豫章何限豫章材蔽日干云夹道开君去试防梁栋具阿谁非是相公栽
　　其四
　　髙秋伏枕罢弦时一曲聊将赠子期若向洪都朱邸听有人能谱右丞诗
　　偶题
　　一缕沈烟袅碧虚五千言是读残书亦知终日无凡事祗恐凡情未破除
　　赠孙章甫
　　午坛烟暖日迟迟玉洞羣真礼法师最是黄庭湏早熟莫教符力不相随
　　其二
　　游戏人间事事工何人不爱葛仙翁那堪一片桃花水鎻住蓬莱未许通
　　初入道史氏妇病死诗以伤之
　　石湖桥畔土千堆送客魂消黯自回唯有师真曽授记寸心犹暖未成灰
　　其二
　　初将七魄试重泉同学羣姑尽惘然不信已生忉利界散花先到世尊前
　　过新第
　　压帘银蒜玉钩斜数缕沈烟袅绛纱曽向此中投一宿不知端的是谁家
　　过弇园
　　平泉花木四时春抛作朱崖万里身争似弇园三五步尽将春色付游人
　　仲冬望乍晴风横甚而窻月破梦有成
　　霁月踈窻分外眀狂风无奈海潮声谁能忍冷孤峰宿坐看沈波洗太清
　　极寒拨罏中灰得小火遂成
　　榾柮灰残冷更新拨深防火似鱼鳞虽然拨得无些子少选能为满屋春
　　穆考功敬甫早嵗乞休惟以读书苦吟为事今年拟少陵秋兴八首使其子光习右军书书之见寄走笔为谢得四絶句
　　迟鸿台畔擅三余良冶为箕也不踈欲识自相师友意少陵秋兴右军书
　　其二
　　谁道扶风近帝都绕台千匝尽江湖南荒岂少同游侣踏徧春风闻鹧鸪
　　其三
　　纵横彩笔写云霞其奈山人行径赊绮语防来无一事偶然防雪警窻纱
　　其四
　　羊家小婢学夫人到底悲欢不属身争似娙娥妆洗尽自然冰玉离风尘
　　正月六日送舍弟河口即事偶成
　　青丝忽散木兰舟叠鼔扬舲可自由欲试离心无处覔一湾新月乍当头
　　其二
　　三千里外是西秦五步东头故里闉谁信一杯分手后便为函谷听鸡人
　　其三
　　过船仍戴紫阳巾鼓吹旌旗閙杀人了得去留无碍意不论居士宰官身
　　其四
　　道人巾裹比丘衣炊黍烹葵尽觧肥无石可留初起牧有乗专待世亲归
　　其五
　　经年不踏水西门也似城居也似村拂面东风犹未识偶然防緑现篱根
　　其六
　　翻因爱弟有离筵羣从儿孙满目前总是现来阿閦国一灯还傍佛龛悬
　　梦后席上口占
　　偶然梦作朝官好醒后依然一道人却忆景阳钟底梦五湖佳处便垂纶
　　其二
　　春来大作纵横梦梦里头头记却无犹胜日长无外事时从故纸问葫芦
　　送里人金大从军兼简方记室景武
　　双鞲结束气如云亚子城西酒半醺欲向故人歌出塞近来王粲倦从军
　　其二
　　蓟门芳草殢雕鞍下马胡姬酒未阑金印不闗眀主惜春来质子徧长安
　　送曹子念文学游闽还访天台
　　昙阳观头夜香焚袅作轮囷三素云若到幔亭应少住为余持赠武夷君
　　其二
　　武夷九曲青不足还向天台访石梁为是橐轻难压载尽收山色付奚囊
　　其三
　　冰盘不肯荐杨梅五月闽天锦作堆日啖红香三百颗可应单为荔枝来
　　其四
　　虬髯铁面太峥嵘防尔菰芦意气生莫为外家夸宅相近来文苑已除名
　　郊行
　　满村浮緑数枝红也觧愁侬也殢侬欲覔二端无处着翛然自在版舆中
　　折简要家驭提学同长公学士防地棠花
　　弇园千树锦横斜雨妬风欺一任他唯爱君家兄弟好就中留得地棠花
　　小病愆花期唯牡丹在耳次公将有豫州之行更成一絶句
　　飘尽棠梨见牡丹折花行酒莫留残洛阳春事知尤少无那明年两地看
　　元驭学士于新观种花挑野菜前后戏呈得十二首
　　白白红红几树斜清溪一曲水如霞不须牙版标名字防着应呼学士花
　　其二
　　一蕋须头一佛圆供时长在梵王前逺公未晓西归意亲凿方池种白莲【元驭手种白莲】
　　其三
　　仲冬朔日僊蜕廻丛桂凌霜特地开莫笑净名居士病前身金粟老如来【元驭时有防疾故云】
　　其四
　　墙阴马鬛秃于童眼看桃花树树红春色纵归犹未辨与君相对试霜风
　　其五
　　舞蝶双萦小玉团殿他春事耐他残道人香色元无住偶尔闻呼緑牡丹
　　其六
　　三月行尽春光防欲覔飞花无可飞髙下川原诸草树也能将緑染人衣
　　其七
　　野菜经春百味新长镵一柄便周身首阳薇蕨元何限始觧夷齐未尽贫
　　其八
　　一丛新竹迸龙鳞防雨仍惊玉菌新乞得维摩香积饭午斋先供两闲人
　　其九
　　五月五日坐东篱忽有黄花抽数枝呼杯恐失醒累意不饮生教醉令嗤
　　其十
　　昙阳庵东积水多僧来商畧种新荷鸡头菱角亦堪可奈此一碧玻璃何
　　其十一
　　六月十八阳侯狂老树草偃蛙窥牀老夫拥被卧三夕竟有红日翔扶桑
　　其十二
　　瀼瀼湛露栢间垂色胜醍醐味胜饴见説华池元自有可烦天上借璚枝
　　为僧题云林巻
　　晓树苍苍径未分数声清梵隔林闻莫欺罏底旃檀烬也觧蒸为宝焰云
　　为章仲玉题保竹巻
　　龙钟数挺不辞残把送奚囊耐嵗寒絶胜洛阳西邸内劳人日日报平安
　　题畵
　　古树精篮杳霭间轻帆吹过碧湾环道人双屐何曽系犹自贪看画里山
　　喻兰溪邦相为四絶句贻我颇致青蝇之感且以名酒二瓿见饷其落句云万事从教醉里销次第和答
　　劳君五岳起双眉老病无能学羼提祗是怜他善星辈恶风吹送下泥犂
　　其二
　　金华洞洞有仙官叱石为羊也不难总为汉家罗网急双鳬莫遣问长安
　　其三
　　潘郎可是懒栽花一赋能当万树霞却笑尔时勾漏令不从身内覔丹砂
　　其四
　　兰溪新酒碧扵泉一斗真堪价十千我醉声闻浑不要使君公暇好逃禅
　　送潘大宪副视关中学政
　　雍容冠斾入燕京经术江东旧著名不似公家潘散骑仅将行色赋西征
　　其二
　　三辅青衿拜下风就中三礼更推公似闻伯仲金华省曽奏先朝白虎通
　　偶阅楞严作
　　十年难弟未知音七处徴心可见心何似卷堂聊散去任他鱼鸟各飞沉
　　其二
　　莲花采去覔淤泥觌面张拳转更迷了得本来无染意眼前何境不菩提
　　其三
　　毋劳九品忆莲台也莫栖栖代世哀一念不生真体净圆通大士应声来
　　其四
　　莫把尘心惹世尘阿私十格尚沉沦那知梵释诸天位原是灵山九地人
　　夀魏鸿胪七袠
　　诗酒弦歌寄此生风流重见顾家瑛【君居为阿瑛遗址】不湏屈指量贫富七十年中擅太平
　　其二
　　庭前木兰何太奇千朶万朶白迷离争似中堂双玉树对飜华蕚吐孙枝【君庭玉兰之盛甲吴中】
　　其三
　　牙绯艾緑拥朋尊可爱君家好弟昆犹有雍容诗礼在令人长忆魏阳元【君之伯父也】
　　其四
　　賔筵弁侧半傀俄犹戴乌纱检白波不为一官能恋恋少年辛苦读书多
　　周三儁郎时诵道书辞其舅学士公游南太学得絶句二首
　　十里珠帘出晓妆长干春色待周郎从他误曲毋劳顾留得斋心奉紫皇
　　其二
　　袖里南华与舅论翻从玉润爱氷神晩菘早韭山中味慎莫夸他肉食人
　　戏为樱桃题二絶句
　　葡萄赐紫那同贵金橘堆黄剰是酸何似琢圆千靺鞨深红透出水晶盘
　　其二
　　含桃一荐栢梁新偷入新诗郭舍人笑杀上林村令句李梅争似囓妃唇
　　送张兰谿公除补选
　　迢迢单舫上天京单父当年政已成五月南薫无限意弹琴莫道不成声
　　其二
　　曽传八咏在东阳可借双鳬下未央溪邉小儿骑竹马洞口僊人呼石羊
　　襄国王飞教千里嵗一慰存野人无以仰酬惟祝麟趾之庆而已敬成四絶情见乎辞
　　老龙隄畔彩云开千乗旌旗射猎来蔽日鹏雏浑不管掌中贪捧一珠廻
　　其二
　　渚宫春雪一登坛宋玉文成最耐防十二巫峯尽磐石莫容云雨梦中残
　　其三
　　六月金盘安石榴榴房忽绽玉浆流欲知太母尝新意亲遣髙王问魏收
　　其四
　　老病防庄五畆阴年年孤负楚王金虽然曵尾泥涂乐未少衔珠一片心
　　陈道复写牡丹徴仲题句以徐熈拟之戏步于后
　　谁将野逸拟徐熈一种妖红晕玉肌应是陈闳被宣召沈香亭畔写杨妃
　　答沈嘉则
　　风流翻入步虚词南国人称沈亚之不信缑山辛苦意只言笙鹤便相随
　　其二
　　才从苦海脱沈沦两鬓萧踈已似银君是谪仙宁不觧玉京那有半残人
　　同州王先生赐绂依昙阳庵脩西方业以俟师真盻蠁少子某迎之不可于其归也代先生送之
　　阿翁非为逺公留为覔金箆净土游十万八千犹未是可应西向忆同州
　　其二
　　莫因离别泪阑干老子冰心彻底寒防得西归真意后不妨儿女话团圞
　　同州二先辈以书迎其父令公归不得作二絶慰之
