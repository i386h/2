<!-- { "loadSidebar": true } -->
　　北阙书虽上南山业堪佃吾弟沮溺流耦耕亦何怨轩冕诚可悦焉能舍余贱谬忝七子列居然五君选去去勿复陈深衷晩当见
　　旅梦作恶书此自解
　　沟壑偶不死来为世人弄太湖七千顷烟霞竟谁共残月将曙来清钟应霜动殇子久已觉彭耼犹然梦去去勿复陈吾生有吾重
　　谒孟庙敬述
　　呜呼五畆宫兹实英气聚长楸径天风森然虬龙舞岂无枭鸱托噤嗉不能吐翔鸾翼丹桷蟠螭綉文柱中有贵者像峄碧流眉宇礼犹素王亚秩非客卿伍杨墨既廓如仪秦亦微沮伊昔传食时天开齐梁主其用不一究归乃成万古诸伧何为者瑱珠列周庑三复仁义篇悠然配神禹
　　题九松巻赠张生
　　洛下九老人采药徂徕山化为九松树萧然压尘寰苍髯掀天风赤足踏潺湲顾谓五大夫惜哉多厚顔夫子从之防不复叹才艰盘桓峭蒨下箕踞嵳峩间黄鹤呼欲归白云时与闲况有千秋苓青尔双鬓斑勿谓辟谷侯孤风遂难攀
　　迫檄首路拟再陈情感懐有作
　　山公援侍中实以世交故周子怨都亭知为一官误余本解宦人岩薮焉能固况兹囘光瞩差用洗沈愫栖迟犹二始踯躅当三辅孟门苟已出康庄知前骛欵段终在枥谁为讥蹇步铅刀冀一割锋锷恐非故巨痛时磔心深忧恒栖嗉露款一申言皇览不反顾陨涕别亲慈含辛首前路嗣章倘见俞改服还韦布
　　移文两台乞休有述贻示舍弟
　　疲马始恋闲饥马始恋刍全魏夹澶漳兹实饶逸区上宰匪私人迫若中所圗众知蛾眉好混沌独惊呼富贵等逝颷况不与愿俱徇知时中奋欲往复次且再疏若沈波单辞倘见俞欧冶辨金材纯钩冀为耝鸿雁东南栖遗音杳以疎因风及斯章兹秉亮不渝
　　连得故里书亲友逝者五六辈皆齿相亚为之怃然有感
　　日子启北辕宻懿遵江垾念昔火乍流兹今氷未泮如何违盻间相携就涂炭冥摄不待符当暮宁容旦百嵗若须臾况乃未过半虽匪邺下才能忘子桓叹浮荣诱人老流景疾于窜慨靡黄金术可以凌霄汉窃聆无生言庶防叶幽翫
　　静坐
　　兹方信闲适吏事随所遣白日偶属余胡为但令晏渔猎千古间所得亦已鲜空檐滴残雪寒罏袅余篆黙坐无所思悠然端倪显欲窥静者功防青冒枯藓
　　谒阳明先生天真书院
　　杖防寻幽巘叩祠荐清苹木落羣姿尽烂然见天真轻风飘须眉萧萧若有神三字抉灵机万古意忽新六经遂糟粕千圣失经纶媚川在懐中舍檝问鲛人笑彼愚公山老昧襄城津重恐鱼目多冥然骄自珍所以老氏叹圣作大道湮下学而上达吾意书诸绅
　　芙蓉园为用晦赋
　　桃李媚春阳容泽不终持松栢虽后凋谁为发华姿神颷自西来百卉俱变衰感此亭亭质皎然溪之湄緑叶凌劲霜朱华然素漪君子含章媺脩尚不傅时衡庐藩兹植聊用以自怡
　　题马逺十二水
　　上帝两带垂长江黄河流昆仑触天漏下贮海一杯震泽与洞庭汇作东南沤风云出千变日月浴双辀渟冩秋星萧瑟竞素湫木落清浅出石压琮琤抽其细沫贯珠巨者膏九州谁能传此神毋乃宋马侯解衣盘礴初已动冯夷愁天一臆间吐派九笔底收生绡十二幅幅幅穷雕锼惜昔进御时豁神龙眸遂令大同殿涛声撼牀头六宫摄其魄所以不欲留杨妹即大家女史司校雠朱填六玉筯墨宛四银钩锦缥赐两府青缃润千秋晴牕乍开阅如练沾衣褠怳作银汉翻浸我白玉楼当其郁怒笔楣表腾蛟虬及乎汩舒徐遥颈延鹜鸥动则开智乐渊然与心谋老思鉴湖曲兴尽剡溪舟左壁桑氏经右图供卧防那能学神禹胼胝终荒丘
　　过修武有叹
　　淮隂下广武张耳佐其师全赵俱胁息彊燕自风披忽逢隆凖使赤节艴朝煇斥易两雄帅脱若提婴儿翦楚朝奏勲夕乃失临菑所以云梦逰遂成曲逆竒蒯武岂不藏带砺乃吾欺纯心奉明主加罪宁乏辞九族为君尽千载令人疑
　　题逺菉堂
　　我园初离薋君堂仍逺菉岂无女嬃戒恶草非所欲荣芝当自秀艺兰当自馥出为王者瑞防为幽人服锄莠虑伤禾伐莽表嘉木兹意幸偶同相将保空谷
　　经彭泽有懐陶公
　　陶公辞彭泽亦复聊其生磬折岂足劳而以事躬耕安能如旅葵百谷产中庭鼎鼎百年内贵在愿与并浊醪佐新诗聊以娯性灵偶然获为人偶获千载名名者自随之获者安所营窃窥逸民言令人愧浮荣
　　题振衣千仭冈为许给事夀
　　我爱许武仲春风隘尧天脱屣岳牧尊挂瓢清颍邉君岂苗裔耶谑浪青琐贤所遇稍不合葛巾遂翛然甪里复绮村奕煜紫芝鲜峰峰足振衣何必箕山颠名当傲千秋身当傲百年
　　题丘户部汝谦吾兼亭
　　傲吏漆园氏大隠东方生心冥故黜迹机悟乃超名彼美司农子夙有天倪盟彳亍握算间跌宕文史声抱案揖长官了若不相婴拄笏对西山悠然有余清识真垢不辱贵我物自轻何必规往哲吾以师吾情
　　钟太傅荐季直表真迹后
　　千古谈钟书宣示乃其最宁知黄初载兹表有真际初英丽朝阳杂羽栖霞汭刚柔自成克疎宻各异趣始展怳若新熟翫转相媚遂令临池者往往无宣示得新多忘故我则异于是周鼎均所寳康瓠乃识弃
　　过定逺问漆园不得
　　兹地有漆园是否庄生庐遗迹杳莫存遗言亦成诬北风卷地来鹏翼寒不舒岂必真逍遥能无爱枪榆不才惧鳬烹存者乃为樗令我何所据瞿然思遂初
　　思归二篇
　　朝辞孟门险暮即金阊驰天路虽云旷枳棘犹未夷人情好居薄为厚安得谐朗朗日中天浮云伏崦嵫问齿虽少余其舌尚未自非偏师济焉能日衔枚进当明所繇退则保无为
　　其二
　　汉网既弥天万羽争见张朔风起不周安能逺飞翔鳯皇虽五色在罗焉得祥仰天一雄鸣雝然中宫商豪鸷击鲜翰觜距血纵横与子既殊徳畴见不相妨虽复化为鸠躭躭未可量竦翼东南飞天池浩茫茫
　　题沈启南画虞山致道观昭明手植三桧初名七星桧
　　白云团虞山有七苍虬舞云当梁初代昭明读书所虽干乾坤庇实饱氷霜苦其四托狐鸱帝遣六丁取存类矍圃三去杀秦封五宋人雅好事往往为之补颉颃若昆季厥始实孙祖隆凖理固当小巫气终阻昨余防真宫脱冠憩其下日落长风来飒然精灵语及乎微月上脩鳞森欲吐沈翁长康流为桧传世谱不欲令汉杰轻与哙等伍尺楮移秋山真宰在阿堵蓬牕一展看森隂洗烦暑何必称七星三星亦自古
　　今嵗忽已知命仲冬五日为悬弧之旦不胜感怆聊叙今昔得六百字
　　薄防狎流光五袠俄已至今为悬弧旦使我废朝食窃拊有尽身自抆终天泪罢牙息众嚣闭阁负余惴离疏非冠日通籍乃韶嵗为郎典方迓业已三上计比舍饶俊民兴辞骛遥诣虽匪大国香岂为当门植众嫮方奏婬如何独求退栖迟三辅谳屏营东秦寄雈苻既如浣萧斧永絶试烈炎弥原来玉石同迸碎龃龉缇萦书艰危子坚祀扣阍不覩天洒血空坟地岂无经渎念处死殊以未流哀悴松栢余辱萝薜屯夷理垂极鼎革时初际皇瞩回覆盆谷灰起幽吹徊徨深隠恻踯躅窥慈意南舟徧楚越北辕轘晋魏蓬心絶羝触栎质慙鼯技畴谓偏竒禀谬中通人嗜三台敢希歴九列无乃赘牵马似有曹攻驹岂吾艺是时秋欲暮天子问郧帅尔以中执法其往司节制寻叨玺书宠仍拜宫壶赐肃肃萃冠簮悠悠度旌斾如何渭桥色已作天涯视严霜逐飞盖脩路疲征驷汉水擘峡来防峰蹈空置褒斜绾单毂井陉艰列骑偶同王遵叱无取子阳喟片檄寝赤丸尺棰走墨吏捃拾虞军兴纵舍伸主惠窃窥寛大朝因驿上封事愚得或有一斯狂岂可二既采葑菲诚复贷尸俎罪虽尔竭涓涘何由报恩施芳已凋蕙兰辛犹残姜桂揶揄路鬼讥婵媛女嬃詈防足趣暮闉长鸣顿其辔甘为退飞鹢不作骧首骥松栢偶然乔宁因青阳媚誓墓今已乖入宫频见忌谬陪七子列恐为顔延弃虽谢三君后未甘李膺易数往已自疑揣来人同愧伊昔虞舜慕五十犹不替惟彼曼容秩六百旋请致而我独何为心迹两成悖鬓讶蒲栁零身安匏系雕虫业久贱小草名还细服政政欲疲知命命何冀纵识去者非焉覩来者是昔人多无闻今余焉足畏秋叶旦暮零亲知同飘坠江水日夜流富贵亦偕逝驻顔问刀圭多难损根器皈诚悟正觉庶矣超人世
　　赠王詹事元驭
　　紫宫何崔嵬袅袅干青云铜龙启枫阊白虎荐衿绅委蛇谈经术天顔再为新日晏始言旋竹素良自欣乃知清旃上不废箕颍真仪羽岂独嘉渐当寄丝纶大化一以漓鲁叟不易醇无为守至正天下自归仁
　　答刘太常子真
　　离离道傍芷随风即芬敷习习谷中兰引分任荣枯众姱竞承顔静女长独居临当趣君召且复立次且顾念幽忧侣携手命同车膏泽谢当年蛾眉日夜疎髪短不受笄衣短不受裾亮无入宫妬焉能令君愉贵者但不忘贱者亦自舒
　　寄石大理拱辰
　　昔我逰漳河遘子结欢好穆生携其醴古恣搜讨及乎承平日子壮予亦老朔风吹飞藿倏忽辞中道为合长苦晩为别长苦早蒲栁不待冬引分就枯槁寄言和氏璧斯世方共寳为照当有时有光且自葆










　　弇州四部稿巻十
　　钦定四库全书
　　弇州四部稿巻十一
　　明　王世贞　撰
　　诗部
　　五言古体六十五首
　　晓起独步沿荷池
　　初日乗余霁洒然酿轻凉近市喧未起羣动各相忘问我何为者出门钓沧浪环以清浅流枕以緑萝庄新荷欲舒翠轻颷散微芳防鱼防防见一鸟髙低翔泝沿路不极含轸与俱长
　　西园雅集为邺中诸王作
　　改服乘春豫征徒何缤郁苑薄孟门塞椒崇邺河曲霞空散丛绮风漪写文縠笳翻驯鹿至棠漾轻鸥逐桂魄徂屡谢兰膏禅相续东西迷席改昏旦遘欢促搦管俱骛先飞觞竞谋速王其梁陈轨宾亦邹枚属名非履亢显道以防谦笃设醴知不衰官今益汤沐
　　棘寺春集【大理卿朱公试】
　　肃肃廷尉署蔼蔼滋春阳薰风自东来吹万悦羣芳幽花媚和色绣栢辞霜化永公府寂政简初日长振防从英乂幸遘此髙堂雍容盛冠佩朗郁森琳琅情至分欲舒道迩契自彰暂言谢纷嚣髙揖称虞唐白云流飞觯回景就移牀檐际鸟上下雝声效和鸣佳辰岂不欣无乃流太康职思寅恭义载申伐木章
　　西山道中于鳞不至
　　弭驾登崇椒回眸注遥鞅山谷日苍苍寒蝉振悲响修途浩无端征车逓来往顾此尘中士胡然殢余想聊失在须防浩如隔云壤意子或见迟踟蹰两相向
　　仲夏昌平道中
　　初阳鸣仓庚仲夏气清淑东风荡平芜如剪湖水緑防流萦客骑逺饷附村犊媍女四五人来刈麦禾熟农事岂不疲懽言得所欲鸟雀呼相啄余喧在乔木行役多自愉胡为悲局促
　　秋日过于鳞郡斋分赋十体得发字
　　入门登君堂筐篚相罗列大妇治酒浆小妇为炊食儿年十五余冠裳来肃客感君纒绵意含吐待君择袖中双骊珠光辉同秋月恒恐风雷掩重襺不得发念当为欢始胡言悲乖别河汉经髙天牛女成岐濶非无深宵契曦晖难为悦列宿繁如雨焉知中所结
　　秋日垂暮郊眺有感
　　迹往忽若冥念来浩无倪遨游将抒抱更使中不夷东轮背西鞅荒楚属中逵芊眠平芜合郁术浮云驰回首崦嵫湛怳覩皇干卑赴暝无停色嘘枯有余悲饥兔走顾罝倦鸟详恶枝岂不懐休飰虞在罗伏机奈何服明哲俛首就衔羁大火弥原来焉能以瑾辞龙战遗园绮鸿冥辨孙嵇神安曳涂雄鸡惮为牺冯生超自洒人理其庶几
　　秋日与诸大夫登后湖阁宴眺有述
