<!-- { "loadSidebar": true } -->
　　诗首国风风首二南自后妃诸侯夫人大夫妻庶媵姬妾莫不有诗大抵皆出妇人女子而风实系之汉魏晋唐而下始属之士君子以代闺阁之咏乃谓妇人工诗为非宜而传流者或倩之男子目为赝作其谬益甚汉书续自班昭合宫师事称曹大家东征列于文选女诫载之内则亘古推为良史至如婕妤团扇蔡琰胡笳雪咏谢庭诗谑郑婢徐淑寄椽罗敷有夫燕子楼浣花溪之什即冠绅名家犹避其锋而昭代彤管之编何其多瓌玮琳琅也蜀之杨信之费防稽之孙此三夫人者皆以丽名世许景樊夷女尚擅誉朝鲜夸于华夏而况我明文章辞翰炳燿于前者乎缃帙瑶编三吴为盛不慧居吴最久与范长倩赵凡夫两公定盟二十余年传壶懿而奉徽音络纬考槃之集久为钦服未敢増损甲乙而赞一辞彼将模楷圣经伉俪词宗孰能窥其阃奥毎为之叹赏嗟诵而己嵗戊午馆于宣城过王君玉汝斋头偶见披阅二集至韦絶笈敝且多蝇头虫书标于铅椠间雌黄采掇务取浅近警句余乃大惊此吾十年来未得定而定于谁氏耶王顔頳发犹豫未吐其友詹曰至代言此王君闺淑贾氏朝夕所讽咏者也夫卑梁之女致师于采桑僖负羁之妻宥愆于加璧即参二隗荡蔡姬曽足当齐晋之赋然衞女谢伐国之谋姜氏任反戈之戮皆自女子发之安知尽出管晏二君下也故余一从贾氏所定同曰至诠次而传之都门以假溢于彤管彼齐之鸡鸣唐之蟋蟀其喈喈瞿瞿者尚欲发明王之梦惕良士之怀试观列国遗风亦将有感而兴矣
　　陈小韫诗序【郑之】
　　陈小韫者予友陈宗九之令女也宗九博学多闻善诸体诗小韫年八嵗窃学宗九为诗得语云素手挽琵琶清声明月中宗九见之惊曰此吾家道韫于是小韫能熟读纲鉴世说二书益为诗宗九稍出以示余余始骇叹我辈不如也古今所传乐府诸题其事之闗于闺阁者率男子作女人语虽工不必肖若夫以女子作女人语则浑身都似矣此小韫之所以为诗也钟记室诗品言自李都尉迄班倢伃将百年间有妇人焉一人而己又曰为五言者不过数家而妇人居二徐淑叙别之作亚于团扇何戞戞其难之也他如苏伯玉盘中之妻窦连波廽文之妇莫不曲折温柔纒绵深妙读其诗者使人有仳离凄怨之感岂男子所能为哉小韫之诗体物甚微温婉而静无伤怨之遭虽不必方之于古要自成其为闺阁之本色矣其诗之嘉者咏莲云轻舟忽逢三数女手拨荷花隔舟语片片花英随波流隔水争抛青莲子籹楼美人云宛转秋波自防防緑鬓梳成春云黒纎腰无力罢晓籹风飘翠袖动帘箔捣衣云须臾月落青天晓空庭惟集双啼鸟织将锦字寄秦川争奈深居行人少玩月云月容何事带云红却被风来云已东为爱入帘分碎璧忽看掬水若浮空将过三五俱堪玩半失圆明自不同信死信生谁防得好将底事问天工皆体物縁情语也予故録而记之恐其久而失之又系之以诗诗曰楼头题得美人籹素手琵琶学句尝锦字乌丝防欲满玉台艶曲体谁长闲情欲共流苏语诗气浑如喷雪香恨事世间常不少可能天壤嫁王郎
　　鹂吹集序【沈自征】
　　呜呼余安忍序吾姊哉姊长余一嵗分梨簸钱之景俨然在目俄成隔世石火电光恍如梦幻故姊氏殁后余家业都捐无意人世临风追念惟有涕泪盈把宁复堪诠次其断肠也且余又何能序吾姊哉姊淑德丽才掩嫮风人擅徽来哲克为女范之宗宁仅如世之闺秀稍能弄柔翰者比余袜线短才生平期许弹铗无成行将以头陀老又安能以晏重吾姊也乃仲韶再以书趣余必欲一言弁首岂非以女子行不出闺阁昭咏絮之才必将于封胡羯末征信也于是为之牧泪言曰语云诗能穷人讵不信欤岂直龙门湘水侘傺毕世即团扇流黄女子不免盖灵根慧业造化所靳惜而穷所揶揄有由来矣姊氏夙具至性四五龄即过目成诵瞻对如成人宪副先子甚钟爱之恒抱弄于膝不肖弟幼顽劣争枣栗辄鸟兽觝姊姊弗恚以好言解之先大人相顾诧为不凡顾恭人树蘐不永先子栖心禅悦以儿女累多为苹飘散去心独怜姊遣姑氏张孺人抚之苇帘药室宛似荜门之楣所谓绮阁金铺者无有也幼无师承从女辈问字得一知十遍通书史将及笄遂手不释巻每念顾恭人蚤弃琉璃砚匣之旁鳬鹥绣牀之暇时有涕汍澜也十六而归仲韶苦贫女称有室矣襆囊木椟而往防脯不具无以籍称官门送女者姊恬然自适也姑冯太夫人年髙姊矜严事之箴管觿燧与芼羮佐馂每下气柔声犹恐逆姑心迨夫儿女林立姑少有不怿姊长跪请罪如此终身冯太夫人久而益怡虽古称孝行如崔逺之母者奚以加兹仲韶鹊起时髦珠莹玉秀克称王谢风仪姊静琴既翕益肆力于缥缃或作颂春椒或俪铭秋菊中闺倡和业日以富然仲韶累屈秋闱偃蹇诗书间家殊瓠落姊从牛衣中互相勉励未尝作践面羞郎之词也迨仲韶登南宫受鸾诰称命妇矣姊处之淡然畧不色喜属仲韶数竒落拓一官浮沉金马产逾益削上世莵裘良畬尽折入子母家姊簮珥缬绣悉以佐不赡箧无余饰剩襦而姊讳言贫上事下育勉力拮据融融泄泄不以动冯太夫人心然米塩浆酒之暇不废吟咏故其从政白门爰有杨栁藏鸦之句闻警甘泉不无寒碪木叶之思生平钟情儿女皆自为训诂岂第和胆断机亦且援经课艺当夫明月登台则萧史共赋飞霰集戸则谢女呈篇饮醪则夸北海之两男辨弦共佳伯喈之幼女既兰芳而蕙茂亦琼映而玉晖花萼相鲜人伦盛事洵为寡俦矣无何而少女琼章玉楼先召长女次儿相继夭折祸且延于冯太夫人逾年之间不祥骈集既滋丧明之伤复加殒妣之恸血尽骨立竟以身殉呜呼痛哉吾姊之为人天资髙明真有林下风气古来女史桓孟不闻文藻甄蔡未嫺礼法惟姊兼而有之生平不妄言笑而和煦之意蔼于顔面风度夷逺不喜作时世装束然一旋折一啓粲娣姒中明慧者争相效之终身莫及人情机警者鲜忠厚姊于人情曲折悉若列眉终不尽言以翘人徐以片语应酬则谭言防中尽为解頥而行己每于古人报施必从其厚道处郗家之冷暖介阮氏之贫富意泊如也独赋性多愁洞明禅理不能自解免虽一生境遇坎为多亦良繇禀情特甚山花开落陇月盈亏光阴往来荣瘁互代而台前镜里偏多踯躅之怀緑水芳丛恒如揺落之感当夫博山烟定竹戸风来堦除移半甓之影烛花垂一寸之炧触绪兴思动成悲惋香笺盈泪彩笔余辛奚必廽轸陨涕闻笛伤心今阅其遗编如怨鹤空山离鸿朝引令人恍恍殆不欲生所谓沉悲生疢积痛伤年竟以憔悴一生齐志玉殒呜呼痛哉则诗能穷人之语不其然乎不其然乎当余仗剑塞上徴逐黄沙白草金戈铁马之中世味咀蜡誓不复归以缄书寄姊订无生大业姊报章言从夫既贵儿女盈前若言无福似乎作践但日坐愁中未知福是何物此生业重惟有皈向空王以销之耳其生平情况大都若此虽然使仲韶绾绶峥嵘家拥金穴姊珩璜节步晖曜中闺亦不过所称副笄六珈享世之痴福己耳又安所得金石之録与采葛织锦共垂不朽所得孰与仲多诗未必能穷人姊又可一笑于寒原矣集若干巻聊赘数言用质震旦闺秀非第为玉台嗣咏巳也














　　明文海巻三百二十六
　　钦定四库全书
　　明文海巻三百二十七　　　余姚黄宗羲编记一
　　居室
　　栎轩记【赵汸】
　　郑之恒侨居黟水之南乌聊之北题其隙宇曰栎轩其言曰栎不材木也无所可用是以能终其天年吾闻之庄生云居无何大夫士为诗文以释其名轩之义者甚众言人人殊郑之恒不怿以其间日之黎阳山中见支离无谓而问焉曰吾以栎名轩而人鲜能喻吾志者言之辄异何也支离无谓曰子无惑乎人言之异也世之所重者材也而子独以不材称材之所贵者用也而子独以无用全子无惑乎人言之异也虽然生之有寿夭岂材不材之谓哉深山之楩柟豫章阅千百年未有过而问者道旁之樗栎未拱把而伐于斧斤其所托者不同也夫栎之不材犹樗也栎以社而存犹樗之以神也然社有变置而举或废之则樗与栎岂能自全邪谓不材之木独能终其天年非庄氏意也彼庄子者悲夫世俗之士以轩为累不若不材者之无用也故为是不得巳之言又悲夫不材者亦有时而不免也将自处于材不材之间然材不材之间似是而非犹未免乎累也则夫可以害生者岂惟材哉邦君之于国也圣哲之于名也皆累也彼且欲鲁侯洒心去欲而游于无人之野使仲尼辞交游去弟子而逃于大泽其忧患乎一世者岂有涯哉嗟夫乱世多害智愚贤不肖俱困而莫知除其忧此夫人所深悲而非为一己之私也子之以不材自处岂其意耶曰然则庄氏昔所谓者非耶支离无谓曰庄子固尝言之矣其所保者与众异也且子亦尝闻所谓物之初者乎游于物之初则不物于物不物于物者益之而不加益损之而不加损天地蘧庐也古今一息也死生旦夜也虎兕无所措其爪角兵戈无所容其刃无伤于物而物亦莫能伤也是岂材不材之论哉虽然为栎有道即子之居行子之志使董梧无所用其助而舍者争席则材与不材皆不足为子累矣又何恤乎人之言郑之恒矍然而起释然而悟曰善哉进于道矣虽然吾于栎有取焉请书是説于轩中以为记
　　华川书舍记【赵汸】
　　婺州义乌县有泽曰华川王君子充书舍在其上同门友宋君景濂厯叙上世以来为文者之失得而卒归于圣人以为记辩博精诣殆不可加矣迩者汸与子充相见于钱塘子充又俾汸申其说既不得终辞则以复曰圣人之文非一家之言也昔者成周盛时帝王制作大备其载诸方册以垂轨当世者谓之经若韩宣子适鲁所见其类矣诗采诸民间策书辞命职在史氏未尝使学者执笔习为之也吾夫子顺先王诗书六艺以设教而学文之训门人识之亦曰考观圣贤成法以尽其职分所当为者而巳葢自一身以达天下弥纶益着而非外求由小学以底大成品节愈严而无二本成德达材之众率由于斯而徒以文学称者非圣人意也是故夫子尝删诗定书赞易修春秋以为万世明法而必曰述而不作曰吾从周则岂以言出于口者谓之文哉战国争彊道术分裂则一家之言兴而异端起矣自兹以来吏治不足继以武功而为国者始思息民以黄老经义未明流为笺疏而反身者唯知洗心于释梵由是马班崔蔡之伦以文名家凌厉纵横浩不可遏而先王经世之术防矣贾谊董仲舒掇拾于残阙而莫之行诸葛孔明范希文鞠躬尽力而未足以有明也舂陵河南大儒继作然后二帝三王所相传授者始焕然于时闗中张子因之崇执礼之教精思以致道修辞而断事以一乡而凖天下考三代以示方来卓哉学者之楷模矣迨新安朱子继周程之绪大明经训以觉斯人而浙河以东若吕薛二郑氏取周公旧章离析错综如示诸掌学者于斯得窥见圣人制作之盛焉然当是时陆子静氏起于临川以其得于心者行乎家邦充然自足而诸君子之志荒矣薛郑防归于朱子而吕氏则无间然陈君举薛之徒也乃自以书请益于陆氏此又论先哲于乡土者所宜慎思而明辩也况夫有志于斯文者乎子充早受业于同郡学士黄公黄公之见于文章者岳静渊澄不大声色固非欲以言语文字名世而子充明经洁行卓越不羣因乡先生精神念虑所存以端述作之本原极古人之能事必有徴矣则虽俯仰一室而所以系吾徒之望者何可量哉浙东多文献故家他邦莫及昔予尝欲往游而未能异时考德防文之乐舍华川奚适乎
　　共学斋记【赵汸】
