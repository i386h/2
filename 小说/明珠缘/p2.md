<!-- { "loadSidebar": true } -->
是大圣寺宝塔上金顶映日之光。朱公道大圣寺是何神。巡捕道是观音化身。当年曾收伏水母的。朱公道既然有此神灵。何不到寺一谒。随行仪从竟到大圣寺。 

本寺僧人闻知。便撞钟擂鼓。前来迎接。众官俱下轿马。 

同入寺内。果然好座古寺。有诗为证： 

古寺碑题多历年。澄湖如练向窗前。 

寒云自覆金光殿。蔓草犹侵玉乳泉。 

竹隐梵声松径校门迎岚色石桥连。 

龟山—派横如案。永镇淮流荫大千。 

朱公走到二门内。见两行松翠荫荫。无数花香馥馥。正中—座宝塔。碍日凌霄。十分雄壮。但见：七层突兀在虚空。四十门开面面通。 

却怪鸟飞平地上。自惊人语半天中。 

声传梵铎风初起。光射清流波自红。 

水怪潜藏民物泰。万年佛力镇淮东。 

朱公上殿焚香。同各官下拜。礼毕。寺僧献茶。廊下来看碑记。上载着唐时水母为灾。观音化身下凡。往黄善人家投胎。 

后来收伏水母。朱公忽自猛省道。本院当日在河工时。 

曾有个宿迁县县丞姓黄。亦是敞府人。彼时河决。刘河台百计难塞。多亏此人奇计筑完。如今不知可在否。若访得此人来应用。或可成功。扬州道道。现在只有高邮州州同姓黄名达。 

是吉安人。管河甚是干练。不知是否。朱公道正是黄达。那人生得修长美髯。扬州道道正是长须。朱公道待本院行牌调来听用。遂上轿回院。各官皆散。朱公随即发牌调高邮州州同赴辕听用。且说那黄州同乃江西吉安人。母梦白獭入怀而生。生来善治水。水性之善恶。一见便知。他由吏员出身。自主簿升至州同。治高宝河堤有功。一任六年。士民保留。故未升去。一闻河院来传。随带了从人竟往泗洲来。一路无词。到了泗洲。 

便在大圣寺住下。次日上院叩见。朱公见是他。便十分欢喜道。 

一别数年。丰姿如旧。扬属各上司个个称赞。可贺可羡。立着待了一杯茶。部院体统。即府佐也不待茶。这也是十分重他。 

朱公遂将治水之事。一一对他说了。黄达禀道。如今淮水汹涌。 

与黄水合流。汪洋千里。 

且牵动九道山河之水。势甚猖獗。急切难治。须求地里图一观。或原有故道可寻。或因地势高下。再行区处。朱公邀至后堂。命他坐了。门子捧过文卷。乃是黄河图淮河图盱眙等志。 

一一看过。上面大青大绿画着河道并村庄店镇。皆开载明白。 

查得淮黄分处。原有大堤。名为高家堰。由淮安扬家庙起直接泗州。共有五百七十里。乃宋元故道。久不修理。 

遂至淹没。朱公道既有旧堤。必须修复。黄达道恐陵谷变迁。 

水势汹涌。难寻故道。朱公道堤虽淹没。必有故址可寻。 

筑堤之事。再无疑议。专托贵厅助理。命摆饭留食毕。黄达叩谢辞出。回寓嘿坐无言。想道这官儿好没分晓。他把这样天大的事看为儿戏。都推在我身上。正自踌躇未决。忽报泗州太爷来拜。传进帖来。上写着眷生的称呼。原来这知州也是吉安人。 

平日相善。相见坐下。知州道河台特取老丈来以大事相托。想定有妙算。黄达道河台意欲于湖心建堤。隔断淮黄之水。岂非挑雪填井。以蚁负山。何得成功。着晚生奔走巡捕则可。河台竟将此事放在晚生身上。如何承应得起。知州道老丈高才。固为不难。但此公迂阔乃有此想。可笑之至。黄达道事出无奈。 

敢求划船十只。久练水手二十名。容晚生亲去探视水性再处。 

知州道即送过来。相别去了。一会州里拨到划船十只。二十名水手。又送下程小菜。黄达即将下程赏了众水手。小菜赏了船家。收拾下船。一齐开向湖心里来。已是申牌时候。行有三十里。只见东方月上。是夜微风徐动。月色光明。照得水天一色。 

到也可爱。船到了一个涡口。黄达觉得水浅。叫水手下去探试。 

两个水手脱了衣服下去。约有顿饭时。不见上来。众人等得心焦。黄达又叫两个下去。众人见先下去的不上来。便你我相推。 

乱了一会。 

拣了两个积年会水的下去。又不见上来。等至三更。月色沉西。也不见上来。黄达又叫人下去。众人道才两个是积年会水的。水里能走十里的。也不见上来。各人害怕。皆延挨不肯下去。黄达怒道。你们见我不是你本官。故不听我调度。 

我是奉院差来。明日回过一定重处。众人见他发怒。只得又下去了两个。那些人皆唧唧哝哝的报怨。少顷又命两个下去。 

正脱衣服时。只见一阵大风。只刮得： 

星斗无光昏漠漠。西南忽自生羊角。中溜千层黑浪高。当头一片烘云灼。两岸飞沙月色迷。四边树倒威声恶。翻江搅海鱼龙惊。播土扬尘花木落。呼呼响若春雷吼。阵阵凶如饿虎跃。 

山寺亭台也动遥渔家舟楫难停泊。天上撼动斗牛宫。地下掀翻瓦官阁。连天涛浪与山齐。千里清淮变浑浊。 

这一阵风。把一湖清水变作乌黑。十只船队吹得七零八落。 

你我各不相顾。眼见得都下水去了。那黄州同也落在水里。抱转块大船板。虽是会水。当不得风高浪大。做不及手脚。只得紧抱着板。任他飘荡。半浮半沉。昏昏暗暗。不知淌有多少路。忽觉得脚下有崖。睁眼看时。已打在芦洲上。把两脚登祝一浪来又打开去了。心中着忙。用手去扯那芦苇。没有扯得紧。 

又滑下去。顺着水淌。又挣到滩边。 

尽力将身子一纵。坐在滩上。那浪花犹自漫顶而过。又爬到高处坐了一会。风也渐渐息了。现出月光。独自一人。怕有狼虎水怪。只得站起来。四面一望。但见天水相连。不见边岸。 

身上衣服又湿。寒冷难禁。更兼腹中饥饿。正在仓皇。 

忽听得远远有摇橹之声。走到高处看时。见一人摇着一只小渔船而来。看看傍岸。忽又转入别港里去。黄达高声叫道救人。那人那里理他。竟向前遥渐渐去远。也是合当有救。 

那人正摇时。忽的橹扣断了。挽住船整理。离岸约有里许。 

黄达顾不得。又下水划到他船边。爬上船去。那人道你好大胆。独自一人在此何为。黄达道我是被风落水的。你不见我衣服尚湿。那人整了橹扣。摇着船穿芦苇而走。黄达偷眼细看。 

那人生得甚是丑恶。只见他铁柱样两条黑腿。龙鳞般遍体粗皮。 

蓬松髟丐赤虬须。凛凛威风可畏。叱咤声如雷响。蔸腮脸若钟馗。 

眉?y直竖眼光辉。一似行瘟太岁。 

那人摇着船问道。客人何处上岸。黄达道泗洲。那人道泗洲离此四百里。不得到了。且到我小庄宿一夜。明早去罢。 

如今淮水滔天。闻得朝廷差了个甚么工部来治水。不知可曾治得。黄达道如今朱河院现在泗洲驻扎。要识水势深浅阔狭。 

然后有处。那人冷笑一声道。有处有处。只会吃饭屙屎。 

目今淮水牵连黄水。势甚汪洋。若不筑大堤。隔断其势。终难平伏。只是苦了高宝兴泰的百姓遭殃。黄州同听了。想道此人生得异样。且言语有理。莫不他也知道地理法则。因说道在下是高邮州的州同黄达。奉河院差委来探水势。遭风落水。如今河院要寻高堰旧堤。故迹俱已淹没。欲向湖心筑堤。岂不是难事。那人道世上无难事。只怕有心人。驱山填海。炼石补天。 

俱是人为。何难之有。高堰虽淹。自有故址可寻。也尽依不得当时旧迹。说着船已摇到一个洲上。那人挽住船。邀黄达上岸。 

过了一座小板桥。只见篱菊铺金。野梅含玉。数竿修竹。一所茅堂。那人邀黄州同进去坐下。命童子烹茶。举头看时。满屋皆取鱼器具。却也幽雅。童子献过茶。又取出香粳饭干鱼烹鸡相待。饭罢。黄达谢过。坐着对谈。问道请教老丈高姓大号。 

那人道小人姓赭名已。这村唤做练塘。小人隐此多年。只以取鱼为业。洪泽湖并高宝诸湖。无处不到。近因年老。在此习静。 

说话时已夜深了。赭已道有客无酒奈何。请安置罢。是夜月色昏暗。又无灯火。 

赭已让床与黄州同睡。自已在中堂打铺。黄达一夜无眠。 

翻来复去。村中又无更鼓。约有三更时候。忽听得有人言语往来行走之声。悄悄起来。摸门不着。只听得赭已鼻呼如雷。悄悄从壁缝中往外看时。只见七八个人坐在地上。将土堆成路径。 

却扫去又堆。约有一二十遍。又见几个人将竹竿在地上量来量去。也有一二十遍。仔细看时。却是些小鬼。 

不知是何缘故。看了约有一更次。听见赭已翻身。他便轻轻上床睡下。天明时起来。四下看了。并无一人。止有一矮童炊饭。因向赭已问筑堤之法。赭已笑道。且请用早饭。饭毕。 

赭已道小人隐此多年。并不出门。昨日偶过湖上访友。 

得遇足下。亦是前缘。我授你治水之法。遂向袖中取出一张纸。乃是画成的图本。指着上面说道。如今筑堤必由高堰旧迹。然亦有改移处。不可尽依故迹。此图上开载明白。依此而行。可建大功。黄达道老丈指教。必定有成。但水势湍激。难以下桩奈何。赭已道事已有定。遂携着黄州同的手走到屋后。 

见一园紫竹。对黄达道。吾种此竹多年。以待今日之用。必做楠木大桩以生铁裹头。只看有紫竹插处。即可下桩。 

管你成功。黄州同谢道隐居行志。何如出世行道。敢屈同见河院。共成大绩。垂名竹帛。赭已道村野之人。不识官府。 

幸勿道我姓字。又同到岸边。已有童子舣舟相待。上得船拱手相别。又嘱咐道筑堤时毋伤水族。慎之慎之。二人别后。 

童子撑开船。黄达取出图来细看。少刻困倦。便隐几昏昏睡去。忽听得童子叫道。上岸了。睁开眼看时。人船俱无。却坐在大圣寺前石上。只得回到自己寓所。从人俱各惊骇道。老爷不见已七日了。在何处的。院中差人四处找寻。黄达即忙换了衣服。到院进见。一见便问从何处来。曾探出旧堤来否。 

黄达隐起前情。捻词禀道。卑职已访出来。计较停妥。望大人作速催趱钱粮应用。仍求大人令箭。使卑职得便宜行事。 

各县工匠人夫。都要听卑职调度。仍要拨几员官。分工修筑。 

乃可速成。朱公一一依允。当即行牌分头行事。正是国家有倒山之力。不到半日。各事俱备。择定十一月甲子日起工。 

于大圣寺前建坛。祭告天地山川河渎等神。河院亲递了黄州同三杯酒。各管理官员俱饮一杯。一齐上船。四五十只大船装着桩石。一齐开船。鼓乐喧天。行不上四五里。见水中果有紫竹影。黄州同就叫住船。将大船锁祝扎起鹰架。依竹影下桩。十数人上架竖起桩来。将石石矍打下。众官并从人俱各暗笑。谁知那桩打了一会。果然定住了。便将大石凿孔套在桩上。 

