<!-- { "loadSidebar": true } -->
　　是年秋七月，桂抚傅宏烈斩马承荫于柳州，桂乱悉平，故傅宏烈复带兵入滇。自攻下归化寺后，五华山势已孤立，加以赵良栋、蔡毓荣不住攻击，延至十月，城中食尽，南门守将方志球阴与蔡毓荣相通，即献南门，放蔡军入城。由是诸君齐进。甫报到南门失守，吴世蕃及郭壮图先已自尽。夏国相与马宝引心腹亲兵直行冲击，欲杀一二敌将，然后自尽。不料蔡毓荣已下降者免死之令，军士多已投降。马宝部将张祺大怒，立杀降者二人，于是军中哗然，反倒戈相向。蔡毓荣更下令，杀得夏国相、马宝者，赏以万金。于是蔡军一涌向前，万枪齐发。马宝恐被擒获，先行拔剑自刎。夏国相急引亲兵望西奔来。忽前面敌兵纷纷拥至，正是赵良栋大兵，枪声响处弹子如雨而下，夏国相即身被数伤，立即毙命。未几大学士方光琛驰到，亦被击死。赵良栋乃与蔡毓荣尽降周兵，直望五华山追来。所有护守行宫的军士，皆已投顺。
　　赵、蔡二将先将人马分扎五华山上，并管束降兵，各带健卒千人，欲直进吴世蕃行宫。未几，贝子赖塔亦到，乃相将同入。只见一人伏尸而哭。赵良栋大喝道：“大军至此，尚不降耶？”那人听得，却拿起一飞锥向赵良栋打来，然后拔剑自刎。还亏赵良栋眼快，那飞锥掷个落空，却击中背后护兵一人，立时倒地。良栋即率亲兵上前，欲拿那人，已是自刎死了。细视其人，乃吴世蕃的大学士林天擎也。因听得吴世蕃已是自尽，故进宫来欲殓葬世蕃尸首，以免为敌兵屠戮。不料正哭一场，赵良栋已到，遂不及殓葬吴世蕃，即及于难。赵良栋并令亲兵琢林天擎为肉泥，复割吴世蕃首级，以备回京献俘。徐即与蔡毓荣赖塔再进里面，但见宫女、宫监在后园林树中投环自尽者，不计其数。余外有投井的，有服毒的，男女尸首层叠于后宫。赵良栋见得，喟然叹道：“妇人竖子且捐生殉国亡，王宫内无一降者，可见人心尚非从我也。使三桂父子励精图治，勇于进取，天下谁属，固不可知。乃有此固结之人心而不知用，徒苟安佚乐，自取败亡，岂不可惜哉？”说罢，令军士将宫内各宫监、宫人尸首收殓埋葬。又见云南人心固结，以连年被兵，乃请款赈济穷民。并将国相、马宝等戮尸。又函吴世蕃首级献俘，一面奏捷入京，报告肃清，酌留兵驻滇以办理善后，然后班师。
　　时朝廷听得云南已平，先令户部发币五百万以赏军士。计有功诸员以图海、赵良栋、蔡毓荣、王进宝、张勇居首，孙思克、李之芳、傅宏烈、赖塔、穆占、希尔根、硕岱、彰泰、徐治都、杨捷、姚启圣、施琅、吴兴祚等次之，俱受上赏。又以军兴以来，诸大员多有失机偾事，至是乃降旨罪之。诏道：当吴逆初叛时，即选满汉精兵，命顺承郡王勒尔锦统之，计程三月可至荆州。乃不乘贼远来马疲守备未固之时渡江扼险，挫其锋锐， 俾贼得以其暇，据守湖南要害，犯我夷陵江西，分我兵力。耿精忠、孙延龄、杨嘉来相继变乱，劳师数载，无尺寸之功，惟安坐以索督抚司道之馈送。其贝勒尚善、察尼、鄂鼐等共攻岳州，奉命以舟师断贼饷道， 动以舟楫未见风涛不测为词，迨长沙大兵已进，尚不乘机夹攻。又简亲王喇布迟留于江右，贝子鄂洞失机于陕西，若非朕运筹决策，力饬水师会取岳州，饬岳乐江西兵进取长沙，饬图海陕西军速复平凉，则疆宇几不可问。教师糜饷，误国病民，情罪重大，在他人尚不可原，况王贝勒等与国家同休戚之人乎？所有顺承郡王勒尔锦、简亲王喇布、贝子鄂洞，着议政王大臣悉举太祖太宗军法严行议罪。
　　自此旨一下，由王大臣议得，皆予削爵籍产，或拘禁有差。其余逗留失陷岳州之都统珠满，失陷太平街之前锋统领伊勒都齐，敌退营空饰报克复都统巴尔布，岳州敌溃不能邀截之辅国公温齐，调援永兴数月不进之额驸将军华善庆，屡次败溃诈病回京之觉罗舒，怒及左都御史多诺、兵部侍郎勒布等，皆治以失溺之罪。又以此次军兴，糜费数载，乃令户部量改盐课，酌增杂税，以为弥补。又以此次军报每多迟滞，又令兵部于驿递之外，每四百里置笔帖式、拨什库各一，以速邮传。凡甘肃西边五千里，九日可至；荆州、西安五日可至；浙江四日可至；与从前迥不相同。此次成功，以满员图海、汉员蔡毓荣、赵良栋、王进宝为最首，爵以公侯之位。自此驻川、驻滇、驻湘各大兵，亦陆续班师。至于以藏人交通三桂，至动后来卫藏之兵，都是后话，是书不能备录矣。
