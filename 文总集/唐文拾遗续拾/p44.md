<!-- { "loadSidebar": true } -->
    佛顶尊胜ヌ罗尼经者，（缺）其经仪凤之岁发迹波斯，（缺）之重谴，消生死之泥林，（缺）者也。原夫金躯演法，迦（缺）涅之相，故能不生不灭，（缺）手群迷之境，独为先觉，（缺）杨惠敬、范什毛、面义仙、（缺）家国□□绝之□（缺）觉（缺）苑而（缺）财□□（缺）幢□□严之奇石，广召（缺）遥临千仞，类殊闻之双居，（缺）宝符之秀岳，似接鸡山，拒（缺）龄不朽，长存如在之容。百（缺）芳列而为颂云：
    □此□（缺）为□□台安坐，莲花养神，（缺）识，咸归至真。大唐开元九年岁次辛酉。（《常山贞石志》八）
    ☆崔文邕
    文邕，博陵人。开元中官梓州铜山县尉。
    ○千秋亭咏序
    此千秋亭者，邕草创也。故得词人刊其不朽，自兹作古，仍勒是诗。客过郢中，庶有同唱者矣。（《金石苑》二）
    ●卷十九
    ☆张纟单
    纟单，襄阳人。柬之曾孙，开元时人。
    ○唐故豫州郾城县丞张君墓志（并序）
    君讳孚，字孟信，其先范阳方城人也。曾祖玄弼，益府功曹，赠安随郢沔四州诸军事安州刺史；祖柬之，特进中书令汉阳郡王；父漪，朝散大夫著作郎。公著作之元子，幼而明敏，长复刚断。年十八，以门资斋郎常选。廿而孤。神龙後，谗谀间衅，家遇屯剥。今上登极，昭洗旧冤，合门长幼，悉皆拜职。君授随州司仓参军，泉货是司，出纳惟允，邦君坐啸，邑吏行谣。旋属按察刘商有怨先子，诬以他事，免君职焉。君曾无愠容，退返初服，婆娑里闬，不以屑怀。无何，五岭尘飞，将军授钺，决胜之荣，君能赞谋。献捷之辰，畴庸是最，弃瑕录用，复拜豫州郾城县丞焉。此县陈、宋之冲，淮、河之会，舟车辐委，寇盗肩随。君正色临人，刚肠疾恶，奸豪股栗，伏窜他境，而渠魁十辈，犹离跂於其间。君乃设摘伏之科，正绳愆之准，擒之匪日，聚以歼旃，蒲中清，犬不夜吠。复丁家艰去职，以开元廿八年六月十四日遘疾，终於故里私第，春秋五十有八。夫人呼延氏，故亳州鄼县令谋之女，修习礼法，洁羞苹藻，事姑以孝，训子能慈。後公丧十四日，终於私寝。嗣子佻，既及壮年，先秋徂谢，孙迪承其祀焉。词曰：
    馀庆未已，厥生君子。位不充量，没恨泉里。（其一）
    夫人礼则，当时见美。同冗兹辰，徽音用纪。（其二）（石刻）
    ☆张佑仁
    佑仁，开元时官太子校书（直崇文馆兼左卫率府兵曹参军，敦煌人）。
    ○唐相州邺县天城山修定寺之碑
    尝闻上方有至德曰禅寂，形沦含动之表，栖迹玄空之外；西极有达道曰真幽，忘情是非之地，涤心有无之境。其为广大长久也，恒沙计劫而无尽，那由数界而未周；其为徵感发通也，僧孤敷化而莫穷，娑婆受身而不足。传一音以□法，众听各闻其声；现一相以示容，群窥各见其像。宿命之察，过往而未来；神光之照，无闻而有顶。若其冤亲共贯，爱憎同叙，断以欧午之劲，而我弗谓雠；赀以随和之美，而吾非其惠。诸相非相，则见如来；是声非声，乃闻正声。适来彼时矣，适去彼顺矣。地不藏秘，为之十八震动；天不隐道，为之十二光辉。花则檐葡阇提优钵，青红之秀；香则旃檀罗跋拘な，紫黄之彩。旄幢幡荩，出诸修梵之宫；殿塔楼台，括彼潢弥之岳。祯祥不可而纪也，福惠不可而殚也，所以正遍知，明行足，调御士，降伏师，启方等之因，布圆明之教，如斯而已矣。及乎阇维长谢，泥洹高往，腾兰晔乎觏止，澄什翻然降次。悠悠中寓，初闻角教；眇眇舍氓，始知深法。於是嘉山灵水，香刹坐殷，华郭贵都，梵宫俄遍。其至感也如彼，其幽应也如此。
    天城山修定寺者，本邺人张僧猛之禅居。魏太和十七年，孝文猎於此山，初立为天城寺也。始僧猛射麀，而恋恋弗去；及孝文逐□，又投房弗出。公既感而摈俗，帝亦奇而创寺。重以大统法师，粤投兹境，香花供养，三十馀年。若其警跸喧岩，旌麾沓嶂，降万乘之周卫，下千官之舆辇。绳山风海，越国归┱；绝党殊邻，皇邮请道。岁时首路，前後弗绝。齐天保元年，宣帝以由有二水合流，改名合水寺。随开皇三年，文帝追猛公薰修致志，更名曰修定寺。故今则因其号也。
    观其经构之博，弥山跨岛，设象之峻，于星列云，负曾槛以插虚，架修栌而瞰绝。其左则太行西陈，万里壁奔，沓谷骈岗，森矗天倚。共右则山东列国，平畴锦章，连缘黛阴，沓万魂极。南有逶迤缘水，滨岛花明；北有阴岑玄洞，风雷潜震。於是山祗营道，谷灵模饰，徵桂林之翠碧，采辰水之朱丹，扪珍海伯之府，探产河侯之藏，南阳枫柙，西辅柽松，飞柱则开阳夜至，浮刹则新甯朝下。黯疑天降，修廊岖岉以云生；赩若海飞，广殿■嶒而[QWDT]布。雕楣绣ㄆ，红焰焰以矜然；走楯行栏，岌硠硠而争动，白纨表里，红纱上下，风含水精之瓦，烟照石项之砌，又有龙花瑞塔，降於忉利；雀离仙图，来于天竺。露盘墆蜺以云表，相轮峥嵘乎风半。金铃欲曙，欹璀璨而称晨；宝铎将昏，奏铿鋐而司闭。七重行树，一一树而百枝；四色祥花，一一花而千朵。鹰鸠听呗，居得乌□之果；鹿虎驯禅，尽登师子之位。竹无心而自扫，松不意以独吟，果则低枝献采，花则倾跌投折。松乔东适，疑方壶而下问；安凌西驾，谓板桐而中止。登攀之恋，信宿忘返而未周；游览之娱，穷年不归而无厌。又况乎曹公台观，石国园池，东魏龙蟠之所，北齐凤扬之迹。山川若旧，朝市革而气幽；故雉其荒，刍牧吟而泪尽。
    时有寺主僧法爽、上坐玄瓘、都维那玄湜等，并邺都纯粹，漳河英颖。逝祛疑纲，即断惑绳；□步檀那，便倾法本。戒珠圆净，优波离解律之高；虚印方平，富楼那说经之最。亦犹舍利弗华光之号，当居离垢之境；须菩提名相之尊，仍临有宝之劫。不□聪明第一，识空无二，其何以臻乎？尝以为泥金树德，摽诫之深；刊石纪声，崇劝之大。传之所以示化，闻之足为自勉。以弟子学该儒奥，才擅史坟，将勒丰碑，俾旌华页。不知晋之文伯，方愧凡官之唱；宋之词英，亦谢定林之作。恭□不默，夫岂讨精。于时开元三年岁次乙卯三月已未，建于寺之南门，大唐有天下之九十九载也。词曰：
    大通普胜，释伽牟尼。先觉之主，正乘之师。《法华》抚运，《般若》乘时。明行咸了，正偏皆知；妙哉筏喻，不可思议。舌相潜融，毫光普遍。铿鋐雷怒，煜爚飞□。有顶上周，无间下遍。六趣悲恐，三涂矜<单友>。乘佛声光，尽得闻见。阇维载谢，□槃不归。正法西住，象教东飞。律什传授，生融启挥。理究冥灭，功探密微。于嗟眇眇，复得其依。兹山峻峙，眇闻奇特。下括漳河，同临邺国。猛公营创，统师刊勒。从魏增修，经随改卜。禅居森蔼，遗踪此得。崇堂烟耸，广殿云敷。墆矜戴，峥嵘斗□。龙花飞塔，雀离涌图。□含海月，纲络星珠。千楣万ㄆ，赫弈□□。筏宝海游，擿金口嶂。下括坤宰，上邀天□。□□真容，雕模妙相。□蕊萦□，莲花回向。□□庵园，悠然可望。□字崇邃，道门虚寂。梵首昂昂，缁徒弈弈。四分律要，七众□□。□岳冬齐，智流春碧。□珠法印，清风流迪。泥金纪德，刊石载声。崇劝之要，摽诫之精。思延华妙，式播词英。树此功实，传诸令名。秋千古万，不颓不倾。（石刻）
    ☆杜昱
    昱，东郡人。先天二年，登手笔俊拔超越流辈科。开元中，官太仆少卿，迁太仆卿，守河南少尹，终给事中。
    ○有唐薛氏故夫人实信优婆夷未曾有功德塔铭（并序）
    优婆夷讳未曾有，俗姓卢氏，范阳人。曾祖义恭，皇朝工部侍郎；祖少儒，卫州刺史；父广庆，魏州司马；代业冠冕，详载碑牒。优婆夷即魏州府君有斋季女也。夙禀成训，猗承柔范，开惠昭於人图，浚敏发於天性。只婉娩以自式，鸣环佩而有行。展如克家，实佐君子，尸季兰之馈，赋采苹之什，内睦伯姊，外和六姻，妇功娴於昌族，芬誉腾於众口。圣善慈顾，遹来归甯，沈念在慰而两绝，旧疴承欢而自愈。专业禅门，和滋介祁，观不空而舍妄，寤无染以得心。虽承教之日浅，而见实之理深。摧茝若於未秀，泣琼环而先绝。开元廿六年正月己卯，右胁而卧，告终於城南别业，春秋廿有二。是月景申，迁神於阙塞之西岗，礼也。
    优婆夷髫北多智，潜识迈伦，事不违同，义然後取。九岁闻人诵《般若》，便暗习於心，句无遗言，如经师授。或时见僮贱给役，母兄有抉罚过当，怡色谏止，允叶其中。自宗师大智，茂修禅法。生子男旧矣，孩笑可娱，锺遘时疾，遂见天夺，以短长有源，置而不问，其割弃情爱，卓拔流俗。尝以诸佛秘密，式是总持，诵《千眼》、《尊胜》等咒，数逾巨亿，则声轮字合，如闻一音，而心闲□敏，更了多字。假使金盘转图，玉壶倾注，传厥尽美，未云能喻。身抱羸恙，爱语忘劳，资迫屡空，惠施不倦，夫其守道纯深，奉戒精一，居常而静虑不乱，临困而景行弥高。先是未疾之辰，密有遗嘱，令卜宅之所，要近吾师，旷然远望，以慰平昔。後之人慈悼兼极，不敢加焉。其殊致丰裁，犹略而不举，故铭窣堵波，用彰其徽烈。必後成正觉，当示献珠之奇；如未转女身，且为散花之侣。其词曰：
    起窣堵波，量有二兮。诞惟轮王，一切智兮。於铄忍界，光文字兮。永播芳烈，齐天地兮。（石刻。《八琼室金石补正》五十六）
    ○大唐故大智禅师塔铭
    禅师讳义福，俗姓姜氏，潞国铜鞮人。曾祖仲迁，随武陟丞、雁门令；大父子胤，烈考解脱，并邱园养德，隐居不仕。禅师体不生之□神，纲无染之绝韵，爰在悼龀，游不狎群，遂更童长，身无择行，峻节比夫嵩华，雅量方於溟渤。初好《老》《庄》《书》《易》之说，亟历淇澳张滏之间，以非度门，一皆谢绝。
