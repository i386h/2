<!-- { "loadSidebar": true } -->
 

　　小舟横截。看云峰高拥，千堆苍壁。白帝城中，冠盖换了田野玄德。三顾频繁，两朝开济，何处寻遗迹？翻石阵图，至今神护沙碛。遥想诸葛当年，幅中高卧，抱图王计策。见说祠堂今尚在，中有参天松柏。巡蜀英谋，吞吴遗恨，俯仰成今昔。空令豪俊，浩歌横涕挥臆。


 

　　题罢，还笔砚，别老吏，归店中。


 

　　是夜，山月澄澄，江南淅淅，穿云射榻，勾引诗兴，姚卞逐呼承局点起灯光，于行囊中取古笺一幅，并笔墨，砚瓦于几上，寻思：“武侯乃古今无比之人，小词安可吊之？遂作长篇，来早就致祭而去。”援笔一挥，文不加点。写毕，睡至天明。早膳罢，令承局于镇节买香纸、酒果、果馔，先去庙中罗列。姚卞遂更衣，执祭文，往庙中烧香再拜，酹酒而读：


 

　　维皇宋嘉祐五年，嘉禾姚卞，谨以清酌庶羞之奠，致祭于汉丞相诸葛亮之灵，曰：


 

　　炎精秒暮当桓录，妖气蔽之豺狼存。操虽汉相实汉贼，逼胁万乘迁神京。二袁刘表孙破虏，坐视三虎扬旗旌。豫州哀悯世无主，殷勤三作茅庐行。先生感激蓑弃耜，坐间谈笑许诛鲸。运谋教权破赤壁，长剑西至烟尘清。托孤啼泣蹄继死，愿効忠贞竭股肱。祁山六出耀神武，威伏鼠盗潜无申。中兴汉业世罕有，折冲不用施刀兵。苍天何事绝炎汉，半夜耿耿长星倾！哀悯豪杰志不遂，呜咽忿气空填膺。惟神有灵，俯垂昭鉴！


 

　　读罢，烧纸再拜，遂将酒肴，邀守关老吏并庙祝共饮，论武侯之事。庙祝言：“风雨之夜，闻庙中人语马嘶。”姚卞疑所言不实，酒尽，辞庙祝，步下山坡，乘微醉，望沙上石阵而去，入内遍观，良久，仰面掀髯大笑，曰：“姚卞何如此之愚也！亦信之妄言！此但只是成块乱石，安得有神哉！”言罢，寻路欲回。忽然阴风四起，愁云满地，怪石槎枒似剑，黄砂重叠如墙，滚滚江声，似万马冲突而至。


 

　　姚卞大惊，欲寻走跑，四面皆无，惊得魂飞天外，魄散九霄，遂叹曰：“当日陆逊提百万精兵到此，亦不能再回东吴矣！”正慌速间，见一童子，顶绾丫角，明眸皓齿，青衣称身，皂绦掠膝，进衣拜揖而言曰：“主翁谨请解元庄上会茶！”姚卞曰：“你主翁何人也？”童子曰：“姓葛，只在石坡下便是。”


 

　　姚卞乃随童子出石阵，沙上行不数步，但见山色侵眸，莺声到耳，花香扑鼻，莎草衬足，红桃绿柳阴中。掩映竹篱茅舍。童子入报，主翁出迎。姚卞视之，其人年近六十，身长七尺，面如美玉，唇若绛丹，戴逍遥偃月巾，穿飞绒白鹤氅，飘飘然神仙之侣，挺挺乎廊庙之材。姚秀才见了，慌忙进前施礼。老丈答曰：“衰老无力出庄，请邀文旆，切乞恕罪！”姚卞答曰：“江南晚进，得造贵地，幸蒙见召，敢不奉命！”邀入草堂之上，分宾主坐。


 

　　姚卞看草堂左右，松柏交加，琴书罗列，遂问：“老丈世居此处耶？”老丈答曰：“老夫世居成都，近辞职闲居于此。昨蒙庙中仰观佳章，今日又闻朗诵杰作，下怀不胜健羡。不敢拜问解元，入川何干？”姚卞曰：“晁安抚乃先人至交，特令人呼唤一行。”


 

　　老丈向单子取茶以进。茶罢，老丈问曰：“老夫僻居村落，闻见甚疑，胸中有少疑之事，欲求解元一决，可乎？”姚卞曰：“晚生虽不才，愿闻丈丈胸中之疑。但恐有辱下问。”老丈曰：“昔日汉室衰微，奸雄竞起，跨州连郡，以众击寡，不可胜计。且如魏有张辽、张郃、徐晃、李典、司马懿等辈，吴有周瑜、鲁肃、吕蒙、陆逊。此数子运谋决胜，用武行师，未尝败北，解元并无一言称道盛德。诸葛孔明困守一隅之地，六出祁山，虚费钱粮，功业小成，何如此之浅陋！解元以为世之罕比，莫非太过否！此乃老夫胸中之疑，愿足下察之！”


 

　　姚卞听罢，仰面大笑而言曰：“丈丈乃坐并观天矣！”老丈拱手而问曰：“乞赐教益，一洗尘垢！”姚卞正容而言曰：“丈丈可听晚生以世间二物譬喻之：蚊虫运翅，终日不能抚越廊庑；若附凤尾，片时可以周游四方。骐骥展足，瞬息可以至千里；若遭羁绊，经年不能移寸步。蚊虫，至微之物，夏日间飞腾，终日只在门里门外而止，若附凤尾，一霎时，那里不去了？骐骥者，千里马之名，一日可走一千里路；若是绳子缚了，经年只在这里，待走那里去？是这等譬喻。曹孟德专权，挟天子而令诸侯，占据中原，偷攘神器，钱粮浩大，军马极多。司马懿仗其镃基，坚守取胜。孙仲谋袭父兄之势，开国江南，倚衡霍险，抗拒西蜀。陆逊赖其声名，偶然一胜之法，此非用武之能，乃蚊虫附凤尾者也。诸葛孔明晦迹南阳，不求闻达。刘先主四海无家，兵微将寡，三请先生，力举大事，创业未半，而中道崩殂。嗣子刘禅，懦弱愚蒙，事无大小，并得总裁，尽力存心，死而后己。六出祁山，无人敢敌，师进不可迎，兵退不可追。自古以来，全才全德，一人而已！盖为粮食不进，汉历数终，致使功业不成而卒。此非用兵之不能，乃骐骥遭羁绊者也。二事的然而见，公复何疑！


 

　　老丈起身谢曰：“非解元无以启蒙，愿求作文以记之，若何？”姚卞欣然曰：“愿赐纸笔！”老丈命童子抬几案于前，挥过文房四宝。姚卞拂开玉版纸，涴饱紫毫笔，长揖一声，下笔便写，片时写就，乃朗吟曰：


 

　　灰飞烟灭，倾危事始于桓灵；地复天翻，叛逆祸生于操卓。四方之盗贼蚁聚，六合之奸雄鹰扬。血浸郊原，骨填沟壑。孙仲谋袭父兄之势，割据江东；曹孟德挟将相之权，跨存中夏。豫州奔逃江表，孔明奋起南阳。领兵于已败之间，授任在危难之际。运谋决策，使周公瑾如治婴孩；羽扇纶巾，破司马懿似摧枯朽。佐主抱忠贞之节，处事怀公正之心。望重两朝，名高三国。天时将革，贤不及愚；汉历数终，才怎及庸？然管仲霸齐，难同盛德，自开辟以来，一人而已！信笔成文，聊记实迹云耳。


 

　　老丈喜，命童子取银一锭，以酬润笔之资。姚卞再三推却，而不肯受。忽见堂下，紫衫银带，锦衣花帽从者十数人，牵玉骢马一匹。一人上阶，手执蒜瓣骨朵，唱云：“请丞相上马！”老丈趋步下阶，回顾姚卞曰：“白帝城外，老柏阴中，亮之所居。如到彼处，从容下访。”攀鞍上马。姚卞大惊，慌速下阶，再拜于地。见老丈回首，以鞭答云：“亮之形迹，君已知之，不敢久留，容图后报。”言讫，望西而去。但见碧油红旆翩翩，簇拥于云烟之内。回顾视之，童子并庄院不知所在，却立于沙滩之上。


 

　　姚卞回至庙中，登殿再拜，尽书真文于壁间。回邸驿，收拾行李，乘驴，与李承局望成都而去。不则一日，到。见晁尧臣，叙旧事了，遂言神会请葛之事。晁尧臣曰：“城外祠堂尚存，何不往祭？”次日，牵黑猪白羊，往庙中祭祀。真庙亦有大柏树，甚异。唐杜工部亦曾有诗。庙内诗词歌赋；不计其数。祭罢，回府。每日与晁尧臣攀话。尧臣曰：“吾始初间，指望取你来成都府，就些小功名，不想你如此饱学，栋梁之才，安可小用者！勉力读书，后举必登甲第。”


 

　　次年，春榜动，选场开，晁尧臣备鞍马衣装，使二仆从送姚卞赴京应举，客店安下已定，将次入院，忽然夜至三更，梦一黄巾使者，手执文书，进前声喏，云：“某乃武侯之所使。今奉主命，预告试题。”姚卞启封视之，见上写：“明堂赋、田赋策。”觉来作文，如有神助。次日入院，果是此题，并不思量，一笔挥就而出。考试官见了大喜，取为头名状元。面君赐赏，丹墀进奏，对答如流。初任嘉禾县令，次后便除察院，累任官拜吏部尚书，升参知政事。寿囗囗囗，无病而卒。前人曾有诗云：


 

　　茅庐未出已三分，鱼复空遗八阵存。


 

　　谁想归天千载后，江边犹得拜英魂！ 


 

 


 

霅川萧琛贬霸王


 

入话：


 

　　　　三桥横镇碧波中，绕廓芙渠映水红。


 

　　　　晚后小舟游玩处，只因身在水晶宫。


 

 


 

　　这四句房题着湖州风景，号为吴兴郡，自三代时，便有州治。后秦时有商家造酒最好，诸处皆来沽去。一家处乌，一家姓程，直则如今，乌程坊是乌程县也，自古号吴兴邪，地名霅川。城濠镇于水中，多栽荷花。两条桥镇于濠上，一条名骆驼桥，一条名仪凤桥。周围景致极多，故号“水晶官”。


 

　　昔日，晋朝建都金陵，吴兴郡乃鱼米之地，最为上郡，钱粮极广。此时未有杭州、嘉兴。晋后至南朝，齐大祖萧道成字绍伯，乃汉萧问二十四代孙，即位以来．天下太平，无刀兵土马，江南丰稔，足有余钱，御用足备。建元二年，御笔点差御弟很箫猷来任吴兴太守。猷平生为人心慈好善，敬天地，重神明。到任之初，郡民敬伏。历任将及半载，时遇暮春，太守命左右安排画船，下乡劝农，就观村景。比时就将带抵侯十数人，船中自备酒肴。出到城郭外，舟中坐看，满目山川似画，—条绿水如蓝，山桥边酒旆翻风，垂柳畔渔舟下钓。太守心中喜乐。


 

　　劝农回来，舟行之后，见山顶松阴之中有一庙宇，大守问曰；“此何神所居耶？”吏答曰；“此是西楚霸王之庙。”太守曰；“霸王乃临淮人也。他后死于乌江，安得建庙于此？”吏口：“山后有一村，名曰项村，此乃霸王昔日与叔顶避乱于此，尚有子孙存焉。此山名弁山，霸壬曾于此显灵，故立庙于山顶，已经百余年矣。“太守命舟到岸，登山谒庙，上殿焚香。拜罢，观庙中多年崩损，神像毁剥。太守问：“庙祝何在？”吏口：“多年无人祭赛，庙祝已去。”太守交唤本处乡司：“唤集人民，重修庙宇，再整神像，吾亦助半年俸金，共成胜事。”太守回州，令人并工完备，不过百日，庙宇一新。太守具黑猪、白羊，往弁山致祭。自此，乡民祈祷日盛。


 

