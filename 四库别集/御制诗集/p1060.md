<!-- { "loadSidebar": true } -->
　　昨过广仁岭西东农毕见麦麰未逮熟禾黍则耕遍生机究欠润炎风况时扇羣言可待时我意防觉旱【叶】湖楼肖嘉兴烟雨其名善南巡实每副北驻亦屡眷【是楼制肖鸳湖浙中多春雨南迦到彼每副其名山荘望雨时登斯楼亦率有雨试之屡騐】斯登匪为逰希即甘膏臶
　　雨【五月十三日】
　　午热不可当蒸云西南来时聚时复防踟蹰难置懐已而渐霃隠隠闻轻雷轻而徐以重砰风继催暵气倐驱尽优膏霈无涯细霔随雄防矗洒还横排如是至四更髙低四寸皆晓晴凉爽生风日清和谐旱解万物苏登楼名副哉岂弗慰方寸继霑当益佳
　　西峪
　　西峪年年来每来必先到今畨隔五朝亦必有其道【叶】望雨心弗宁筹苖防未报防霔实屡逢【十一日喀喇河屯之雨甚为霶霈而此间仅有寸许十二日下晚亦得雨一阵并不成寸】大胜时亦告【福康安和琳防兵自解永绥围后势如破竹所有贼巢如黄苏麻各寨上下西梁等防亦屡次攻克而擒获首逆吴半生等之信尚未至也】然未首凶擒以及尺泽浩【叶】譬之此探胜究在得其要昨雨诚四寸草木润新造近者信云慰逺者望犹躁防音速飞章南薫企为
　　味甘书屋自警
　　苦言药也甘言疾幼熟读之岂暂忘独是盈庭耳目者颂多规少为徬徨
　　有真意轩戯言
　　真与假相对有及无互形有真则无假孰所孰为能二念【谓能所】既纷投四事【谓真假有无】胥幻称曰意复曰轩豪厘千里争是则题乃失吾失吾戯评
　　秀起堂
　　望雨诸凡觉不宜一霑到亦弗嫌迟麦原后结穗堪待【口外地较寒二麦此时方结穗灌浆昨已得雨不为迟也】禾正发防苖怒披墙外农功观逺近堂前山景俯参差拈豪七字于何防正是纷呈秀起时
　　静含太古山房
　　山堂显髙朗山房藏窈窱是即繋辞之所云一二二一不可少轻舆下﨑岖栈道循深杳仰观岩居额静含所含应即太古道何以知其然无一物能方寸扰向来彼此忧乐懐习习清风尽与扫
　　戒得堂三叠壬子韵
　　税驾翼朝好雨晴甫能接润惬农情【十二日至山荘驻跸次日十三幸得雨四寸余土脉已可接润于农田颇有禆益】较之去嵗幸未欠虑以前期祝莫盈【今嵗口外春夏以来雨泽虽不能如去年优渥然山田滋润麦收亦不至多逊惟去年六七月间大雨时行竟以过多致潦此时距秋获之时尚逺不能不先期为之缱念惟祝此后旸雨应时不至有过多之虑是所切望耳】将谓时和逮归政不圗苖乱又行征
　　髙苍昭鉴理曲直
　　祖训防遵戒得名
　　防云南巡抚费淳报麦豆收成九分有余诗以志慰
　　滇南僻处万山中舟楫由来古不通凿井耕田资本地土司民属庆同丰【据费淳奏云南二麦蚕豆现俱刈获登场所有麦豆并种之威逺等十四防州县收成分数髙下均有十分永北等二十三防州县低下十分髙阜九分防化等二十二防州县髙下均有九分赵州等十州县州判县丞低下九分髙阜八分祗种二麦之中旬等十一防州县州判低下九分髙阜八分祗种蚕豆之思茅防低下九分髙阜八分合计通省收成实九分有余至沿邉各土司地方收成亦九分有余逺近均称丰稔深为欣慰】幸非黔省遭苗燹喜并臣立武功【督臣福康安闻黔省苖变即飞带滇黔兵往勦】既已南瞻为之慰抚躬惟益滇无穷
　　题和阗玉孤山圗
　　俗样専诸大减今【苏州専诸巷皆玉工所聚向来制器多就玉质形似竞夸新样而不自知其俗近日率知仿三代噐物形制古雅或琢为山水名胜图俗样为之大减】贾亭西绘雅堪吟【白居易钱塘湖春行诗孤山寺北贾亭西此器绘景如是堪称雅玩】个中问孰宜称玉合向山隂梅墓寻【林逋墓在孤山西北每次南巡逰览湖山必经其地】
　　河东总河李奉翰报得雨深透情形诗以志慰
　　山左春夏交得雨浅深殊然未透者多南瞻廑念吾兹接河臣章济【宁】鱼【台】盈尺濡【据李奉翰奏山东沿河之济寜鱼台一带五月十三日自酉刻至次日寅刻大雨连宵达旦入土深透已种秋禾益见长发畅茂晚禾黍豆等项俱可赶种齐全且雨势寛广自必普被运河水势亦报増长八寸至一尺二寸不等南粮帮船催过济宁者九十一帮已出东境者七十三帮所有江广重运经行益资浮送等语】大田长【上声】发茂晚禾趁种俱河水増尺余催过济宁都兼报豫省霑三五寸泽胥【又奏称河南地方于四月三十五月初一及初六七等日得雨之后续又据祥符虞城等县具报初九日得雨深透并据中牟陈留兰阳商邱原武封邱考城等县俱报得雨三寸至五寸不等】吾民何幸防感深益防如却绻东三府【玉徳前奏东省各属莭次得雨深透惟初八初九之雨登州莱州青州三府仅得一二寸尚未优霑此次未知曽否均叨渥泽深为缱念】均叨惠有无
　　雨【五月十八日】
　　优雨刚欣四寸滋【十二日到此微觉干旱次日幸即得雨四寸农田顿觉滋润】五朝复先【去声】一旬期【兹越五日又复得雨透足十雨之占且先其半何幸如之】徐霏急霔相继续髙岭低川概拂披曲涧合流千派水乔林全润十围枝【苑内十围之树通体渥润即田中霑透可知】沃心岂不同民庆恐渉骄盈励敬寅
　　喜晴【五月二十日】
　　五日为期六日詹【采緑诗云五日为期六日不詹言过期而不见也此间十三日雨后越五日复雨至第六日犹未止今可反其意而借用之】才欣既渥又虞淹似兹多愿谁能副即此无恒我亦嫌午霔忽过翳全防岩风顿落爽生添心缘农慰非关景那更矫情罢韵拈
　　林下一首三叠乙未韵
　　春秋廿如瞬【予即位之初立防至乾隆六十年即当归政是以乙未林下题诗有云拟号个中者还当二十年比之朝臣致仕者有林下之称自乙未至今年乙夘倐已二十年荏苒光阴真同一瞬】时节迅而便舜僢昔虗语【予年十七时　　皇考赐居大内之西二所即位后因升为宫彼时鄂尔泰张廷玉等拟名重华盖取协帝之意以为颂语而予不啻以规视之按白虎通云舜犹僢僢也言能推信尧道而行之今返躬自审其语竟何如耶】尧峣今愧肩【按苏东坡书传注尧咨岳巽位事时年八十六嵗予于眀年丙辰即当归政年数适相符合但白虎通云尧犹嶤嶤也至髙之貌清妙髙逺优防愽衍众圣之主百王之长也予幸与之比肩殊以为愧】清闲复午憩嘉荫喜风穿不可无诗纪乾隆六十年
　　题含清斋
　　北谷书斋来不频迎人青意又含新六旬稔苒数【上声】年满八五春秋得嵗真一雨为之増喜气连林却弗解前因壁留阙处已题遍【斋中厯年题句书悬楣梠间至今嵗已满】意欲从兹拟获麟【明年归政后驻此理宜遵养即偶来游赏不必复事吟咏矣】
　　玉岑精舎
　　山斋复向西山栈笋舆跻林叶露光闪阶芜雨色萋几慿写新防幅阙补前题恰正书之满明年阁笔兮【此防厯年所题诗壁间将遍尚容一幅兹吟恰补其阙今年满六十眀年为太上皇笔墨之事亦可以罢者多山荘诸景以此者不少】
　　碧静堂
　　精舎近书堂髙低隔防冈轻舆度崔错平榻坐常羊叠樾色如沐鸣禽声亦忘色声归至静知静又谁当
　　浄练溪楼杂语
　　过雨练真浄【是室非楼正对石峡雨时落水如瀑练影不雨则无】跨溪楼以名是皆出假借允未冺闲情循【名】责【实】胥成幻因缘偶尔评拈豪聊志趣此趣自何生
　　留京王大臣等报雨诗以志慰
　　月之廿日此喜晴谁识京中正喜雨【留京王大臣永琅等奏京城于十七日得雨三寸后至十九日酉刻得雷雨一阵亦祗有二寸二十日自戌至亥又复雷雨交作势甚霶霈极为深透现在二麦早经刈获晚未得此优泽倍资长发秋成大有可望】二麦收定晚禾茂得此优霑秋可覩同日京兆及仓场并称获甘快晴好【叶同日据顺天府尹蒋赐棨等奏京城得雨情形相符又据仓场侍郎冝兴等奏通州地方亦于十九日自酉至亥得雨极为透足次日旋即放晴不惟农民欢悦兼于浮送漕船大有禆益】稽首
　　上苍生物仁闗内外
　　恩锡以普幸兹时若更何云益励戒盈敬作所
　　按察使衔台湾道杨廷理报早稻收成分数诗以志慰
　　三县一防报幸逢旸雨时八分早稻获【按察使衔台湾道杨廷理奏台湾南北两路栽挿早禾以后雨水调匀嗣后杨花结实又复暄润应时现在早稻登场除台湾一县土性浮松向不种早稻外所有淡水一防收成八分有余凤山一县收成九分嘉义彰化二县俱收成八分统计一防三县共收成八分有余】合郡夏收弥捜捕匪徒少【前据台湾提哈当阿及该道杨廷理同奏台湾匪犯陈周全因其兄陈光爱前在凤山县地方滋事业经挐获正法见地方官捜捕余党急复纠众在鹿仔港地方滋扰该提督带兵前往剿捕旋有该处义民等诓称入伙诱贼至彰化县城出其不意将首犯陈周全擒获并杀死匪众一百余名该道驻守郡城搜缉党逆陆续正法匪徒渐少且并未伤损田禾近日米价渐平民畨俱如常各安生业】耕桑民户熈慰非啻海外内地庆兼资【台湾一嵗三熟产米最饶内地向资接济惟漳泉二府自去秋被水之后收成歉薄虽当即加倍赈恤而冬间米价尚贵至今嵗春夏之交日渐增昻现于福宁府属及浙江地方筹办谷石由海道运赴平粜兹台郡幸获稔收商贩流通内地粮价自当亦就平减】
　　澄观斋有防
　　羲经观【去声】之义观【去声】民观【平声】我生所以重九五扶阳抑隂眀【九五以阳刚中正处尊位其下四隂仰而观之此是扶阳抑隂之义至象辞曰观民也则不但观一己之得失又必观民俗之善否以自省察亦以九五人君之位正可借民以观我耳可知我与民分虽殊而理原无二也】示观【去声】在观【平声】我曰中曰正贞人我讵有二可以该一澄
　　奎章标禹训【斋内惠迪吉额乃皇祖御笔也】顺善澄方成向喻澄以静【旧作题是斋诗癸未有观物思澄理欣惟静与皆之句甲午有有防莫非静无观不与澄之句】兹绎澄以诚诚静臻无私为观泯将迎观【平声】观【去声】二而一晰理求益精






　　御制诗五集卷九十八
　　钦定四库全书
　　御制诗五集卷九十九
　　古今体四十九首【乙夘七】
　　翠云岩叠去嵗韵二首
　　去年季夏兹仲夏一例喜晴景讵非【去嵗六月下旬虑此间雨多幸自廿六开霁越五日来此有五日快晴畏方释连朝继朗愿无违之句今年自昨十八九霑渥俊放晴亦越五日情景正复相同惟早去嵗一月却増一月之惧未免萦懐】却更添弥月之惧实然名乃不妨违【数日内云开天朗实已晴定是处翠云不妨假名耳】
　　题句廊檐一剰孤【去年题是处诗尚留余地因有檐间留空乙夘耳之句兹成叠韵二首恰补其空足副所期】待今补满副符吾年周乙夘乙夘至竟得眀年罢咏乎
　　对山斋
　　四邻无处不佳山奚独书斋对此间偶尔相逄今及古笑兹多事往和还试看触目依然者莫若无心付以闲老杜名言恒在忆向来题句总须删
　　搴芳书屋口号
　　是处山清水复清天然六艺面前呈问谁潄者宜居此合俾吴中陆士衡
　　贵州巡抚姚棻报二麦収成九分有余诗以志慰
