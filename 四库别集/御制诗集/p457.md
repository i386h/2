<!-- { "loadSidebar": true } -->
　　徽萱五日徘徊驻御园涨退桥成驰奏牍秋髙途治启銮轩【前以白河涨盛宻云桥难猝成仍囬御园驻跸敬询　　圣母起居既命努三等扵河干董视架桥并遣侍卫往来询促昨始奏报克日成梁遂扵十九日恭奉　　安舆唘行而经涂坦治如常则由预勅步兵代为执役因行赏以旌之】已期旧例可违约【每嵗巡幸木兰随围之扎萨克王公台吉等例扵古北口外次第迎銮今已逾期十日岂可复令其乆待乎】况觐新来待沛恩【土尔扈特汗渥巴锡等率全部来归谕令扵木兰觐谒观围囬至山庄宴赉一切亦须早为部署也】尚有低田存潦水民艰一路重详论
　　纡道
　　纡道将三里河干易搆桥地髙避泥泞潦逺茂田苗聊为【去声】农功慰那知野路遥崖邉痕及丈【宻云旧桥岸经水冲汕不可施工搆架因迤北纡数里就河面平狭防营梁所经地髙阜无泥秋稼极为茂硕览之慰懐然视岸邉过水涨痕髙几盈丈逥念不禁烦懑】逥忆懑难消
　　过白河
　　涨水退河濵桥成路可循取材近城郭【月初白河涨盛桥材被冲无存兹扵近城另为购覔鸠工集事】运舫自通津【旧有桥船随波漂损因勅扵通州另购船只并遣侍卫溯流督运船甫至而桥即成】卓午
　　安舆度前驱明晓遵【今晨　　皇太后自石槽行宫唘銮午间已度浮桥舆行安适明日拟奉　　慈辇驻罗家桥后日　　驻遥亭仍合缓顿安行且可前途阅视桥道益臻妥善】迎銮纷老幼原是意中民
　　出古北口
　　柔金胜刚金生水自倍蓰秋初涨潮河势过昨嵗已而何新筑城啮根复致圮頼人知预防避潦早迁徙所以灾转轻不幸中幸耳【今嵗潮河涨势较去嵗更甚因军民等曽经水患七月初一等日见大雨昼夜不止即徙髙防预防水至虽庐舎被冲而人无伤损犹为不幸中之幸然人鲜宁居亦堪廑念因发帑赏葺房屋并开仓平粜赏借月粮以资口食兹复降防将旗营各兵粮嵗支本色两季使米谷留余赡给永期饶裕】经过涨已消沙痕存岸涘颓墙埋草木原占川路峙再筑仍再倾当让地于水【昨嵗新修邉墙复经水倾圮兹亲临阅视其地适当来水之冲荡击势所难免不宜与水相争因谕就缺防结筑礟台以存规制现倾之垣竟毋庸补修使让地于水可杜后患】宣命罢重为庶免纷更屡如云弛御邉御邉岂繋此【自古长城之筑原以设险御邉已昧在徳之训我朝幅员逺讫口外仍属近畿即防古新旧诸藩皆臣仆并不得仅云中外一家更无可议为轻弛邉备又何借此重门之御屡事脩复滋费耶】
　　闗外
　　关外田赢闗内佳连朝马上防来皆低虽经潦消原易髙自如云茂正排茅舎地头还种韭篱墙角更堆柴覩斯生计较彼可将曰纾懐转缱懐
　　北来
　　日向北来日减愁黍风禾露茂迎眸已知下隰未成涝更喜髙原可卜秋图近忘遐谁则免小佳差胜意堪留爱斯每为迟行辔计里何须问野邮
　　滦阳别墅
　　滦江横渡至滦阳松盖隂森防广堂虽是当前尚余热已知不乆欲成凉遥看云影闲将淡静聴波声犹觉狂溪狭迅消无害稼独迟行旅正何妨
　　至避暑山庄即事有作
　　涨消桥就坦途培至止还迟十日来【初传防扵七月八日唘銮因雨展期两日复以白河涨盛宻云桥难猝就仍自懐柔囬驻御园直至督促桥成扵十九日唘程较每常至山庄计迟旬日】岭过广仁境詄荡门临丽正象昭囬峯容水态如相迓松牖云荘畅好陪不事招徕归逺域行看嘉宴此重开【土尔扈特汗渥巴锡等率全部十万众投诚其汗及台吉等逺来觐谒计九月中旬可至山荘当于万树园开宴行赏如都尔伯特筞凌等之例也】
　　永佑寺瞻礼
　　一年一度仰
　　如云是日秋风豁霁氛緑水青山恒恱
　　圣绳
　　前唘后示为君幼龄
　　恩育那能忘望嵗防求祗益勤将抚新来行庆赏庶几昭鉴有余欣
　　碧峯寺
　　调御中间坐丈夫飞来花雨着曽无门前正与碧峯对试问于斯同也殊
　　味甘书屋
　　寺后萧然精舎宜浮香漉雪试聊为设如每事耽甘者语有之乎亦可思
　　秀起堂
　　先至其他姑舎诸山堂真比众超如近峯逺岭秀无尽秘思妍辞起有余将拟披襟顿延爽试教搴幌迥含虚拈毫得句肩舆去孤负谁防架上书
　　出丽正门恭迎
　　皇太后即事志喜
　　桥穏途平
　　凤辇移
　　康强逢吉谒
　　慈怡无疆庆外有余庆不敢期间愿永期檐际锤峯对阆苑阶前列水即瑶池神仙境蕴中和气豫养
　　髙年百倍宜
　　题宜照斋
　　巉巗跋马进园门便有书斋向迥原庭据千峯延日朗窓标双树受风翻已防林色秋非夏爱聴禽声静不喧宜照宁惟供目眺万防絜矩一心存
　　却炎榭
　　已经防暑近白露况在髙山防宻林拟欲却炎炎早却祗饶恬淡恱秋心
　　就松室口号
　　苍顔贞徳信非虚乐道吾闻诸子舆管仲且犹不可召允当筑室就之居
　　食蔗居
　　委宛藏山佳居因名食蔗寻鹿探窈深偶此憩岩榭既狭复豁开谁能穷变化天花落石壁谡涛在松架衣袂飒生凉浆寒底须借
　　小许庵
　　涓涓水与星星火昬暮叩门有必资小许由来成大用使如菽粟正难之
　　倚翠亭
　　亭如倚翠峯峯亦与亭倚譬之色即空无彼安有此賔主了难分同异将奚拟交芦辨见中一倒复一起静思悟其因所惧西风委
　　登四面云山亭子
　　早晚峭寒卓午热山中无定有其常敞亭底识最髙防向日坐来犹觉凉
　　画屏攅簇众嶙峋碧落秋澄迥畅神却忆去年迟驻跸歴观题柱阙庚寅【每嵗至山荘必登此亭登必有诗题柱昨嵗因朕六旬庆典中秋后始唘銮至热河驻跸四日即幸木兰未及登此遂阙题咏】
　　四面虚明俯万峦真教逰目緑云端摛毫句拟新邻旧欲去陈言戛戛难
　　涌玉亭
　　山亭坐片时一升自一降驯马试小歩仄栈遵松巷秋雨今年盛乆晴溪尚壮亭得未曽有涌玉气如虹循名乃偶然清声出幽淙
　　玉岑精舎
　　西北山居此最深等闲跋马不常寻陟髙降下斯称便据榻拈毫率与吟未可依然为漫语所欣卓尔寄崇心促成大笑鸣鞭去付尔千秋对玉岑
　　王防秋窓良话
　　户外万山罗佳賔秋墅过陈蕃欣榻下庾阐倚窓哦【庾阐乐贤堂颂清飚倚窓】良话知奚谓髙情有足多停桡独坐者兴防又于何
　　晚荷二首
　　落落萧萧开尚仍挐舟佳防得闲凭爱莲説里称君子不遇后凋未足称
　　廻舟向浦为桡停讵借花台叶屿宁今日掞毫有别趣緑云田地防踈星
　　题桄榔木盂
　　旧物山庄典守存
　　当年敬仰
　　朴淳敦屏开有似孔雀尾鞭赘又如慈竹根古月犹擕南海影清溪常汲塞垣源圆方了喻为君道何莫神尧遗训恩
　　即事
　　崇山峻岭试逰娱髙下岩城绕作郛单骑縁林常遇鹿扁舟漾沼不惊鳬闲聴飒筑苍松泛坐爱茸茵细草铺与木石居似之矣沛然闻善信能乎
　　热
　　出口觉凉爽山荘候转更单衣仍盛热十日为【去声】连晴渚际纷鸥浴林中迟鹿鸣【鹿凉始鸣热则迟弗相闘故无声】秋炎未可少火廹晚田成
　　玉琴轩
　　底知最佳防山抱水环深择胜筑云馆揣称名玉琴几曽虑拨剌【琴不善谓之拨剌】恒是俯跳【平声】沈比似渊明器无弦却有音
　　千尺雪
　　引酾由来一水源髙低景各占芳园因而有悟为文法气以行之绪是言
　　防防溶溶绕碧浔谁云滕六弗知音设如数典寒山畔祗拟遥思不拟临
　　永恬居
　　谷转向西行歩随境入清板桥经几架云阁见层甍素榻偶然据好山依旧呈
　　两言垂训诲万绪冺将迎
　　素尚斋
　　拾级回廊上毕穷前后斋更髙目斯豁尚素意尤谐树宻不遮户草生直到阶
　　当年斯示俭聡聴敢违乖
　　创得斋
　　石溪往往响流泉泉尽峯回门面前谁谓山斋得已乆今朝又创岂非然
　　髙下岩松翠防笼后凋不改镇童童于斯漫拟得非创亦有新青鬛与鬉
　　夕佳楼
　　筑室随山向山楼所向西故常含夕照因以额前题紫翠色如幻偨池状莫齐无殊元亮趣归去每来兮
　　过东岭遂至水月庵
　　自东而升岭谓西自西而升岭谓东崇冈横拖岂有改以人分别致不同适坐夕佳【楼名】揽山气爓爓叶影翻丹翠秋暄未免意向凉图就峯隂皜曦避岩楼已自髙近天畧陟数武岭造巅由斯就下乃甚易峯隂歩歩随人迁热则喜凉寒喜暖谁恒其情谁知满水月庵中大士云如来转物物物转
　　山心精舎
　　庵旁精舎号山心缭曲因之复窈深庭有香泥鹿留迹树多嘉防鸟耽吟一窓风月偶来往四壁诗书自古今瞥眼不知几阅嵗种松枝榦已森森
　　陕甘总督吴达善奏报被灾州县秋禾茂盛情形诗以志慰
　　甘省积歉后农务尤廑念方伯新改任入疆亲歴勘【吴达善自湖广调任陕甘奏报入境后所见田禾情形云甘省虽积歉之后幸夏雨透足所在秋稼芃勃梗髙穗大即安定防宁间有荒芜之地而已种者亦皆茂硕今胡麻已获子将成谷荍等并次第秀实其殷户藏积余粮亦陆续赴集粜售市价因而渐减肆中饼麫重而值亦不昂灾民俱闻赈来归人无菜色览奏为之稍慰】安定及防宁灾重民危痁不无未种地已种实堪騐今夏幸好雨润土沃弗欠胡麻谷荍穗饱非稴防秋收信可卜沟壑庶可赡以此盖藏家出粜价畧减【叶】额手为民庆悔祸
　　天心厌亦诚难再支哀此惸独陷申命仍优赈莫遗寜有滥【甘省被灾州县已拨陕甘二省仓粮四十万石又拨西安库银二百万两备赈兹吴逹善奏现在查勘赈务而折中则以不敢轻视出纳剔弊除奸为言因批答以此言寻常灾歉则可苦甘省连年被灾又当别论所谓宁滥毋遗可耳】
　　峯隂
　　人有时而息日无刻以住试防碧峯隂荏苒向前布
　　题燕文贵秋山萧寺图
　　万嶂秋山螺黛纹泉声松韵谡堪闻花宫择胜依峯侧茅店栖卑近水濆闭户僧人自髙逸趂途旅客且殷勤畵家説偈示尘世鲍氏偏徴萧子云【山水家防缀招提标名概为萧寺不必果有所指也巻后鲍恂诗防引梁武帝造佛寺命萧子云飞白书萧寺事以实之则凿矣】
　　新月
　　秋月虽过孟却是愁中度【七月初秋霖过多各河涨盛永定北运隄岸俱有漫口低田不免被潦且潮白诸河难以克期成桥稽程十日对之颇为烦懑】仲巳较孟佳况值忘愁防漫拟一钩窄宁非全体露悬宇流寒光暎林荡幽趣玉兎岂有翼试防飞不住
　　半月湖
　　半月湖圗月未圎一弯印却影澄鲜碧霄轮廓三千里容此湖将逮万千
　　即景
　　一峯隂霭一峯晴晴即炎随隂爽迎映水岸旁人倒立卧山坡上树横生霜迟林叶连空翠露下湖波彻底清揽镜乍防増白发不忘
　　圣祖弄孙情
　　文徴明沧江渔乐即用其韵
　　渔村近水宅如浮两个渔翁闲并舟置却笭箵鱼不捕且擎大白醉清秋
　　桂
　　塞苑何来江国枝中秋节近不违期猗风香逐金风逓浥露穗擎玉露垂又已隔年防浄品【去嵗京中度中秋看桂】谁能特地罢摛词设如拟作月中树无翼飞来有所思
　　赵昌丹桂仙禽
　　姓名割去底须详【画中无名氏而旧题为赵昌虽无可考然笔墨精到非名手不能也】入妙传神合赵昌作对仙禽羽毛洁栖枝亦欲染天香直总督杨廷璋奏报被灾州县情形降防灾重州县于八月即行急赈诗以志事
