<!-- { "loadSidebar": true } -->
　　诗仙诗圣漫区分总属个中迥出羣李杜劣优何以见一懐适已一懐君
　　千秋遗迹以谁芬咫尺城南静不纷何事寻常许主簿却教名字附青云
　　题分水
　　龙王庙
　　清汶滔滔来大东自然水脊脉潜洪横川僢注势非迕济运分流恵莫穷人力本因
　　天地力河功诚擅古今功【人皆知分水为白衣老人之力而不知实天地自然结局势扵此众不能识老人特能识之耳非但此也上古圣人教耒耜作舟楫何一非因天地自然之功用防】由来大巧原无巧穿凿寜知
　　禹徳崇
　　北来
　　北来日日騐农耕夹岸农民喜气迎麰麦秀齐惟待实黍禾种遍已抽萌早知春泽髙低被近觉炎风尘土生畏雨情才忘防日旋【去声】为望雨又何情
　　筞马过东昌府
　　南邦逢郡邑按辔便民瞻【南廵渡黄后即循川途御舟惟遇郡县城郭必遵陆筞骑经行既览闾阎景象兼便民瞻就兹过东昌仍仿行之】运路兹经厯乗舟肯已忺筞骢惟一例随镫更多添亲爱不谋合熙和着处觇平原揽城市光岳俯楼檐【光岳楼居城之中重檐髙耸可以延眺为跸路所必经因一登览则阛阓恬熙郊原丰沃灿然在目】共治二千石益思慎选防
　　登光岳楼即事
　　层栏杰构入云区耸峙城中镇四隅髙下耕桑俯沃野北南水陆接通衢虹光奕奕扶梁焕泰岳岩岩罨牖铺长记短诗粗读遍子安牛斗句曽无
　　光望为同为异区又称东北据城隅【一统志载望岳楼在聊城县东北髙矗云表今名光岳及阅东昌府志则光岳楼在府城中而城东北隅又别有所为望岳楼者兹以廵跸经行始知其舛百闻不如一见纪载之不足信大率类此】従来多舛惟册府且自清逰厯箭衢【鲁仲连迹亦在此城】喜是闾阎颇繁庶嫌他屏扆太陈铺牧臣咨尔尽心者察吏安民似此无
　　临清舟次襍咏
　　南来一水贯城闉北去三朝川路循【水路三程便至徳州由陆路旋跸】厯遍山东五十闸节宣深计缅前人
　　板闸洪波泻吕梁云縁蓄水灌溪塘【临清设甎板二闸以莭宣南来之水舟行逓进上闸唘则下闸闭俗称灌塘因其地势建瓴蓄久而唘流颇湍急舟非牵挽不能过也】因思天下本无事子美诗中道已详
　　卫水西来挟浊漳滙川北注色微黄更无闗键资宣蓄【过临清则无闸直达徳州】顺注乗流直进航
　　防度溯洄复溯防通漕实借古人谋善经理自足输挽冐险何须海运筹
　　雨【四月初十日】
　　西风一夜无雨望侵晓谁知送雨来不似江南虑过矣恰当夏首曰时防满船画意全含润两防诗情喜不埃过午欲晴霑二寸雅予蜀望又徘徊
　　晓凉
　　前朝剧嫌热过雨顿生凉无防如斯幻有恒原是常汀蒲梳雾气隄麦浴曦光破冷厜防坐従民渇望偿【船首露坐夹岸老防趋随欢呼瞻仰毎入舫室民若失望怜其诚冐凉有所弗避也】
　　御舟至徳州仍命亲藩恭奉
　　皇太后由川路回銮是日登陆即事有述
　　登陆遄臻勑政机由川
　　頥养奉
　　慈闱南廵典礼斯全备旬日
　　晨昬此暂违去辔未瞻栁稊茁回鞭倐拂麦芒菲前朝作雨微嫌少大霈希资实栗肥
　　方观承进棉花图十六事各题其上
　　布种
　　本従外域入中原
　　圣赋金声实探源　　【皇祖有御制木棉赋偹详吉贝所自始及种植流传民资温燠实阐古今之秘兹方观承所进图册即恭录　　圣赋冠扵册首】雨足清眀方布种功资耕织燠黎元
　　灌溉
　　土厚由来产物良却艰致水异南方辘轳汲井分畦溉嗟我农民总是忙
　　耘畦
　　芟宻耘长遍野皋夏畦増此那辞劳白家少傅暝寒中【去声】但识加棉厚絮袍
　　摘尖
　　尖去条抽始畅然趋晴避雨摘炎天爱之能勿劳乎尔万事由来一理诠
　　采棉
　　实亦称花花实同携筐妇子共趋功非虚观却资真用植物依稀庶子风
　　拣晒
　　纳稼惟时棉亦成等差黄白辨粗精纷罗真有如云庆吉语犹占冬晴
　　収贩
　　艰食惟斯佐化居列负贩各纷如价常有防斤无定【棉有定价而斤两轻重则随时赢缩斤以二十两为凖丰收价平斤可得廿四两价昻则减轻负贩分售斤仍以十六两计】巨屦言同记子舆
　　轧核
　　转毂持钩左右旋左惟落核右惟棉始由粗末精斯得耞杵同农岂不然
　　弹花
　　木弓曲引蜡弸开结扬茸白防成村舎比邻闻相杵防防唱荅合斯声
　　拘莭
　　擦条拘莭异方言总是斯民衣食源防许工夫成丽宻纺纱络绪事犹烦
　　纺线
　　相将抽绪转軠车工与缫丝一例加闻道吴淞别生巧运轮却解引三纱
　　挽经
　　引繀缷络理棉丝枝拄经牀较便其跸路迎銮多妇女木棦每见手中持
　　布浆
　　经纬相资南北方【南北皆产棉而估舶每南北徃来互贩或云北棉宜作经南棉宜作纬有相资成用者盖风土刚柔不同故棉性亦异云】借知物性亦如强刷纱束络俾成绪骨力停匀在布浆
　　上机
　　岂止千丝与万丝女郎徐自引伸之可知事在挈端要诸绪従心无不宜
　　织布
　　横纬縦经织帛同夜深轧轧那停工一般机杼无花様大辂椎轮自古风
　　练染
　　五色无论精与粗茅檐卒嵗此殷需布棉题句厪民瘼敬缵
　　神尧耕织图
　　南廵回銮驻跸御园之作
　　往还水陆六千里春夏推迁百廿朝望埭早无争色卉聴林已有试声蜩对时展转希膏雨勑政传宣觐庶僚凤舸仍迟到三日潞川钦溯一心遥
　　赋得鸠唤雨【得和字八韵】
　　物性知时气禽言善揣摩隂晴弗舛感召理无讹乍聴邕邕叫旋看霭霭挼寕同闻弱管喜是织空罗耕已买防插耘欣荷笠蓑诚然披雭雭岂漫唤哥哥望矣夏云首鸣防今若何勤农卜雨霈恭已奉
　　天和
　　恭迎
　　皇太后驾至畅春园即事得句
　　翟舫昨当驻潞河不眠数问夜如何筞骢心切诚懽迓扶辇躬承
　　顾语和萱为【去声】暎阶翠展叶榴如报莭绛舒柯浃旬依恋一朝慰绕
　　膝由来乐事多
　　雨【四月廿六日】
　　忆自山东望雨归逾旬此念日依依五更才报浓云布逹午欣看宻飞讵止禾苗如助长仍资麦穂得増肥晴堪莫漫生余恋已是
　　天恩贶所希
　　山东廵抚崔应阶奏报得雨
　　齐郊迤北亦待泽经厯为【去声】殷望雨霑幸值一犁应时霈【京畿正值望泽扵四月廿六日得雨五寸】喜闻同日遍膏渐【亦廿六日济南一帯被泽所奏分数较近京尤为优渥】九州总是心蔵曲两处顿教眉释尖却惜西南欠优渥【方观承奏报东安一帯得雨三寸其迤南河间等处曽否被泽未经奏及谕令速行查奏】瞻云防度更廵檐
　　西直门外作
　　北至将脩
　　祀典崇致斋法驾转彤宫郊原含润夜过雨衣袂生凉晓拂风
　　禾黍芃苗麦欲登更闻米价未曽増【每当青黄不接时米价必増去嵗秋收倍丰至今米价未长为之欣慰】凭舆切切无他愿祗愿如斯
　　绥屡仍
　　养心殿斋居
　　旭影迟前阶风炎避广殿遵例座弗迁【冬至　　祈谷雩祭例御斋宫余祀皆即养心殿而斋】祛辛食则变无逸勑防政有吁觐俊彦卓午亦余暇披凉不知倦欹案展芸编防屏辞防扇夕舂云气浓因之复生羡
　　夜雨【五月初二日】
　　十雨春斯佳五雨夏正好【前月廿六日得雨至今甫五日】夕入方夜深忽浩浩琉璃易为溜摐砌声不了无眠亦何妨继泽慰懐抱时若祝斯后庶冀登万寳
　　夏至
　　北郊礼成述事
　　时雨复时旸
　　北郊礼凖常【向年或遇望雨诣　　坛每彻卤簿近屡得有雨泽故一切礼仪按例举行】乐宣数成偶【乐凡八成合偶数也】器荐色惟黄【亦协土徳】徐陟曦光朗【昧爽执事日出礼始成】浓零露气瀼卅年承
　　厚贶益励敬无遑
　　端阳日侍
　　皇太后观龙舟
　　黍禾遍野麦登盘芳莭龙舟例奉
　　观暎浦早荷初放朶【常年端阳率未开花有则汤泉所进今嵗以过闰故湖荷已有开者】亚墙新笋已成竿虽云竞渡原无竞信矣承
　　欢果是欢嵗嵗
　　髙年侍
　　康健正长日影耐人看
　　讨源书屋对雨【五月初六日】
　　昨日天中奉
　　赏凭侵晨仙苑问
　　居兴甘霖既渥还优霈农谚无妨更絶胜【农占有午日雨生虫之谚】聴处溜声原不改【去嵗夏日亦有书屋对雨之作】望来涨影已徐増政勤材选弗遑逸别为衣濡例赐仍【是日引见官有衣被雨湿者依例行赏】
　　仲夏玉泉山
　　雨霁兰街絶防埃玉泉今嵗此初来春光已付不知过防暇仍教无逸陪咨政罢才聊泛舫观农要为一登台眀亭暗窦江南似清恋何须首重【去声】廻
　　华滋馆
　　书馆碧溪浔隔年此憩临春华同逝水夏木已连林过雨物含润依山境与深窓中见穹塔云影幻晴隂
　　题翠云堂古栝
　　古栝由来古丈夫低心岂肯逐时趋春华秋实休衡校二老风流得似无【杜甫寄赞上人诗与子成二老来徃亦风流】
　　栖霞室
　　倚岩搆书室云霞常写楹写则亦必栖是吾所以名寜因望繖山数典僧绍眀夏雨既应时灵山吐英英我甫旋廵跸弃暇兹延清南頋偶思义曰仍在民情
　　清音斋
　　圣藻焕悬针【静眀园建自康熙年间清音斋　　皇祖御额也】屏山翠郁岑花姿雨后喜林影夏来深拂牖延寒籁绕阶调暗琴松泉相问荅不改是清音
　　竹鑪山房烹茶戯题
　　中泠第一无竹鑪恵山有鑪泉第二玉泉天下第一泉山房喜有竹鑪置瓶罍汲取更近便茗椀清风可弗试四壁图书阅古人大都防写烹茶事忽然失笑境地殊我扵其间岂容厠
　　泛舟由玉河至石舫
　　玉泉逰目驾言旋遂放玉河顺水船万夀山光翠迎面便途得为【去声】小留连
　　耕织图前荡桨过耕犁织杼无讹水村也足农桑趣那向吴中较若何
　　画舫行来石舫邉便因登岸小夤縁廻头却顾缆维防孰是能迁孰不迁











　　御制诗三集巻五十
　　钦定四库全书
　　御制诗三集巻五十一
　　古今体一百三十六首【乙酉九】
　　仲夏万夀山
　　夏仲来逰雨后山峯容疑讶跸廵还爱兹与我周旋久岂必权其伯仲间莺罢绵蛮辞树去鱼过【平声】拨刺卧波顽春光漫惜暪人过【去声】流水行云好是闲
　　懐新书屋
　　鳞塍近逺暎书堂习习清风拂绿秧棐几披芸聊弃暇佳篇恰是读柴桑
　　睇佳榭
　　亦知假山弗最髙诸弗髙中此髙最敞轩恰复搆其巅面面湖山都暎带四时逰目无不佳讵以情将以神防今朝即景更于何髙下良苖生意沛
　　清可轩
　　山隂趣更佳空洞郁窿起岩腰非迥髙而有凌云理一举足之劳不逰则矫矣覆壁入夏屋心目俱如水此清真是清郑崇糟粕耳
　　夜雨【五月十三日】
　　夜雨势将绵溜声聼枕邉继霑真是好大霈更逾前遍野欣流泽漫空想羃烟迤南均被否【河间天津尚未优渥为之望泽】卜度不成眠
　　晓晴西直门外作
　　云势依山欲放晴曈昽晓日更晶明视朝典已半年阔趁爽因之入鳯城
　　麦获已堆塲圃邉黍禾髙下绿芃田迩来晴雨诚时若念逺秋成倍惕然
　　淑清院
　　金舆西转御朝廻别院淑清向晓开松柏郁森茏仲夏壶洲隠暎望南台乍看泉雪心无暑静对阶茵意与培脱却山龙换时服个中始觉称游陪
