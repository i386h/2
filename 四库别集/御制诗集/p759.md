<!-- { "loadSidebar": true } -->
　　新城南界有山堂【康山在扬州新城南门内高三丈许无石骨当是昔时疏濬运河积土因搆筑山堂志书不详所自亦考证之疎也】遗迹其人道姓康【康山云因康海落职后来此防饮董其昌题名】曽是驻舆忆庚子遂教题额仿香光【庚子年南巡驻跸时因董书康山草堂额笔法殊不类香光遂仿董法重书康山草堂四字题额赐之】重来园景皆依旧细看碑书未异常【草堂内复镌有石刻米芾欵城市山林四字笔法无竒亦似伪作】述古虽讹近文翰一游精鉴不妨详
　　仿董其昌书对山楼因成口号
　　草堂前度辨其假今觉对山亦未真【康山以康海落职后来此防饮得名旧有康山草堂四字额欵署董其昌书然笔法实不类因仿董法重书四字赐之庚子南巡有即事诗辨其伪兹重游康山见有对山楼亦署董书而伪更甚因复仿董法书额以赐】更仿董书为题额他时应有识真人
　　河南巡抚何裕城奏报得雨诗以志事
　　仲春之初旬曲阜曽微雨未能成分寸怅望徒延伫谁知即是日开封被佳【叶】入地三寸余各属霑以普【二月初十日驻跸曲阜四更微雨达曙未止然不及一寸但四野云气颇浓意邻境定霑渥泽兹据何裕城奏河南省城果于是日得雨三寸余并据开封归徳河南汝寜南阳陈州各府许光二州禀报得雨相同麦苗正当长发农田甚为有益】却以差人报迟直日五【直得雨迟于河南以刘峩驰驿故早至何裕城差人赍折报到较迟耳】幸因豫民庆仍廑齐民苦【河南奏报春雨为之欣慰惟山东尚未据报得雨仍殷廑念】
　　题净香园
　　沼园得号本因莲此际花迟春仲天碧水中宁无藕在心莲香净岂非然
　　怡性堂
　　歩入琳琅径书堂我所顔净迎緑坡曲香待碧波潺【是园以竹净荷香得名竹则未秋荷仍待夏也】窓外真筠揽座中假竹攀【是处庭中植竹座间复刻木为琅玕】虚虚实实处怡性色空间
　　青琅玕馆
　　问底泠泠拂耳过琅玕丛里奏云和莫嫌个个聨肩臂君子由来岂厌多
　　趣园
　　沿隄栁叶防梅花歩入溪园清且嘉此是扬州丝管地可知日渉有陶家
　　半亩塘【在趣园内】
　　借问何成趣趣因竹及梅竹香留【去声】冬翠梅野笑春开半亩波不作一奁影与陪天然澄照处五载偶重来
　　莲性寺
　　四面波围一屿迥莲宫示性额楣悬春光六月花未放未放句诚提以全
　　功徳林口号
　　平山左侧耸云岑梵宇向称功徳林度尽众生始成佛两言未识佛初心【佛之深愿度尽众生方成佛道则功徳二字佛所弗居也】
　　天然三友歌
　　平山之麓可号岭岭顶乔松岭腰竹岭之脚更有梅围是一身而三友足况胥本性出天然非借人工増以俗是名津逮自东坡时之良朋称永叔斯友斯地恰相宜不可无言过以促图此者多难偻数今日此图逢以独拙速片刻命归舟萧谡轻风送清馥
　　游平山堂再曡壬午诗韵
　　大观堂外命轻舟一巻图中作胜游【向有平山一巻图画之谚】恒此寻诗为即景不妨认性且随流【随流认得性出禅宗语録】
　　因如具慧不妨有慧岂依因本自无【行宫右侧即慧因寺登舟必由此】输与寺僧粥饭罐那曽于此做工夫
　　平山数典忆前朝六一流风事未遥记取维扬欧氏宅不殊闽海蔡家桥
　　木兰不借棹歌声黄鸟音传烟栁横故事何须举柑酒生生万物遂其情
　　南来初见此平冈济胜依然歩不妨祗事诗情输韦【庄】杜【收】那更画意学倪【瓒】王【防】
　　寺傍精舍八窗空骋望来途一水通海濶天空防也意笑他缀景太求工
　　豫游回首不堪思岂谓今来独憩兹
　　圣日【有　　皇祖御书贤守清风室】
　　慈晖徒忆昔行云流水可观时
　　黔黎虽听颂声扬却我犹慙一徳凉老矣不期重问景吟留八首赏烟光
　　文滙阁曡庚子韵
　　天宁别馆书楼耸向已图书贮大成【此阁成于庚子亦仿范氏天一阁之式为之曽颁贮古今图书集成全部】遂以推行庋四库【壬寅秋以四库全书分弆文渊文源文溯文津四阁者均可按期蒇事因思江浙人文最盛士子愿读中秘书者不乏允宜广布流传以光文治勅于扬州之此文滙阁镇江金山之文宗阁杭州圣因寺之文澜阁各贮四库全书一分俾士子得就近观摩并饬发内帑银百万于京师雇覔书手缮录全书三分驿致弆阁以昭我国家藏书美备教思无穷之至意】况因旧有匪重营西都七畧江干现东壁五星霄际擎却待钞完当驿致文昌永古焕重甍
　　命颁布四库全书时许愿读中秘者抄録毋靳诗以志事
　　发帑増钞书四库更非防径为崇儒【前因江浙为人文渊薮特命缮写四库全书三部分弆扬州文滙阁镇江文宗阁杭州文澜阁俾士子得就近钞録传观用光文治其钞録书手皆特发内帑雇覔不致滥邀议叙为仕途防径也】拟公寒士广闻检预禁守臣严防符【全书缮竣分庋三阁后恐地方大小吏过于珍防致徒供挿架无禆观摩因复降防晓谕有愿读中秘书者许其陆续领出广为传写但令督抚等派委妥员董司其事设立收发档案登注明晰不致遗失舛错俾多士得殚见洽闻以副朕乐育人才稽古右文之至意】褒博三仓实富矣精英二酉任观乎欲期寰宇敷文教济济明廷治賛吾
　　塔湾行宫六依
　　皇祖诗韵
　　最古行宫朴不华
　　奎章拈韵六之麻【塔湾行馆乃　　皇祖南巡时所幸旧宫规制朴素曽经　　御题诗用六麻韵恭依赓和者亦六度矣】
　　一心无系于何系四海为家此即家熟路从来识堂构行春寜为赏烟花
　　庸歌六次依成句摛笔于斯兴正奢
　　题承煦堂
　　高旻寺侧开行馆【是处行馆建于康熈四十二年】来往于斯驻跸常庚子当春揽雨意【前畨驻此逢雨】甲辰即景喜曦光【是日晴】松苍竹翠天然朗朶梅英自在香万姓欢欣承
　　煦妪由来
　　皇祖圣恩长
　　得闲堂曡庚子诗韵
　　古稀有加四歩履尚能强遂造山房迥平临烟野光桞隂欲笼院梅馥不藏堂阅五春秋矣尔闲我祗忙
　　塔湾行宫五依
　　皇祖示江南吏韵
　　奎章五依韵云馆六畨经阶俯青蒲刺檐齐绿竹亭念民心有恻训吏视无形游豫非玩景欲吟笔輙停
　　防雪【三月朔日】
　　彻夜春云密未雨虞作风将晓发行舟风止云散空却见雪花霏落地旋即融向南行数里积素茅檐同更见江南岸玉皴一带峯乃悟此畨雪北防南觉丰比至锦春园竹绿梅花红而胥带粉装生面琳琅丛
　　过洲
　　锦春园外换江舟渡指金山路不修【向年出洲西运河口渡江水面寛濶距金山行宫较逺前嵗据萨载伊龄阿等奏以洲城中有跨河一道上通运河由闸下达大江若对渡金山计程止二三里绕越长江之险兼避江面之寛商民来往均为利便等语因俞所请开濬兹舟行经过果觉较前近防且避中大溜云】风静浪平借
　　神佑漕艘商舫惬羣谋镇城自古冲而要民舍于今富且稠诗话寛夫【蔡】传置闸却怜潮不到扬州【按蔡寛夫诗话润州大江本与扬子桥对岸而洲乃江中一洲耳故潮水悉通扬州城中唐李绅诗云扬州郭里见潮生自洲以闸为限不惟潮不至扬州亦不至扬子桥矣云云今口虽有由闸之名而来往经临实未见闸况江潮盛长亦非一闸启闭之所能限制向尝作广陵涛疆域辨订正讹误亦见记载家附防迁就每不免失实耳】
　　金山寺六依
　　皇祖诗韵
　　六临浮玉又春和弗少
　　虞巡亦弗多【敬遵　　皇祖亦六度南巡】时迈治河遵
　　旧制瞠乎莫及愧维何
　　游金山寺六曡苏东坡韵
　　岷峡滥觞讵本源其源更在刚底海【自禹贡言岷山导江厥后桑经郦注及汉宋诸儒并云江出岷山皆囿于内地见闻惟胡渭着禹贡锥指引明徐宏祖传称其平生好逺游作溯江纪源一篇以岷山导江特泛滥中国之始其发源则自昆仑之南其説实得之目击云按昆仑即今西藏所谓刚底斯又通典称阿耨达或曰昆仑汉语都龙王也兹询之西藏敏珠尔瑚图克图堪布桑斋鄂特则尔称刚底斯在西藏阿里克之西周围有大海名玛璩巴系四大部洲众水之源难陀龙王所居等语难陀即通典所称阿耨达也据此则江源在刚底斯由金沙江防入蜀江歴歴可据其源并不止出于岷山义复何疑向赋四渎诗亦曽详晰辨识之】入中国此近东瀛涌出砥柱惟斯在妙足如现兠率陀徳水四绕无雄波鹿苑雁塔罗髙下包山之屋由来多为忆坡翁维桂楫应是离朝往南日相于佛印一谈禅不妨饮酒酡顔赤牢骚志托摅文魄江心炬火照深黒【櫽括苏句】深黒片时为朗明用迁意耳无须惊【盖用司马迁屈原传王明并受其福之意】当面率失后始识蒸民有则亦有物终古镇此氐父山介甫有权难笑顽青苗新法论不已祗今亦付东流水
　　镜治斋作歌
　　昆明有阁曰治镜此地有斋曰镜治胥以俯澄而得名治镜镜治非二义镜之于古诚未逮镜之于今实増愧未逮増愧之不遑何可腆顔云治遂然而时存此愧心庶几无大陨越致
　　题文宗阁曡庚子诗韵
　　庚子南巡阁已成香楠为架列圅盛【庚子南巡时金山文宗阁已成贮古今图书集成全部】钞胥聊待数年阅数【上声】典应看四库呈【先是办理四库全书分庋文渊文溯文源文津四阁嗣因办有就绪可以指期蒇事于壬寅秋复降谕防发内帑雇覔书手再缮全书三分安置江浙之文滙文宗文澜三阁俾东南士子得就近观摩且许钞録以光文教】书借一瓻宁酒器册藏二酉富芸甍惠嘉南国崇文地尚朂尊闻知所行
　　金山五曡旧作韵
　　歩遥瞻晓岫青到时仙境悦神形甲辰六度巡斯蒇【自辛未丁丑壬午乙酉庚子迄今甲辰敬遵　　皇祖六举南巡之典】庚子回途
　　佑借灵【庚子南巡二月驻跸时勅加　金山灵区安澜恒佑宏仁广济至徳尊神封号有平风静浪歌回銮复至金山登妙髙台诗有是日渡江回风平浪不起之句往来顺适实邀　神灵防佑】昔去今来观造化水流云在孰迁停
　　奎文赑屭重钦读【金山有　　皇祖御碑每渡江驻跸必先钦诵是以辛未诗有拱读穹碑钦　　圣孝法贻百世慎聪听之句】万古辉辉照紫防
　　万千劫里天接水一大圆中水上天【昨嵗为云上于天解谓云即水也音义家读上为上声因有云气上升于天之语是云仍在天之下矣盖上字应作去声读为上下之上天为圆体元气运之以行日夜一周而不息知地之在水上则可知天之在水下天无不包此至平至易之理不必求诸神竒也兹因驻跸金山益恍然于水天相接之义】于此自然能逺俗到斯谁不曰登仙抹涂已具十二首来往忽经丗四年【自辛未初次南巡越今甲辰凡三十四年金山二首凡五曡旧作韵亦十二首矣】阁笔合哉兴犹勃还当坡韵重赓连
　　太古堂
　　太古堂前一株梅歩来满院香风起斯之几度致弗一或逢未开或谢萎今畨所遇实正佳深白淡红万枝委和而不同且秀野冶以为韵非绮靡或有意博诗与画古稀无暇且老矣
　　咏苏轼玉带再曡乙酉诗韵
　　曡韵法原髯老遗咏髯老事更应为山僧漫説有斯胜朝士何曽失彼仪山色江声真偈演匣藏囊弆幻名垂笑予对物犹留句于是宜中觉未宜
　　于金山礼塔五曡登塔诗韵
