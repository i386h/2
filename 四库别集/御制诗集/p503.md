<!-- { "loadSidebar": true } -->
　　驻揽春花发步辇
　　凭欣秋麦萌信宿
　　登舟体愈适
　　万年祝袠念惟诚今朝下马尤增喜响鉢间同七字成
　　风
　　晓行云铺隂午驻风扬堁情知地尚润雨弗雨均可又云豫则立春泽宁辞伙厪农惟念彼祈年莫切我
　　紫泉行宫十咏
　　敞轩
　　轩楹絜矩思方寸敞实近公閟近私言行惟期天下见讵因缀景漫名斯
　　屏山
　　迎门小障俨如屏无画丹青有画形可惜烟云意不尽祗供一夕偶居停
　　镜湖
　　湖脉分流自紫泉开奁一镜宛当前东风咨尔莫轻作动则照分静照全
　　舫室
　　书室由来肖舫为是真是幻试思之古如舫室相易唤今日幻真更属谁
　　椶亭
　　虽曰假山亦有巅小亭构筑揽收全斯民三代观犹近遐想茅茨祗【上声】然
　　虹桥
　　宛转湖中接两隄讶如防蝀落朝隮然疑其雨湿衣履却是波烟黯欲迷
　　鱼罾
　　岸侧罾竿依例陈凭观宁为获鲜鳞引予一晌怀慙处嘉梦难同渭水濵
　　石迳
　　山纵非真原是石无妨硌砟倚孱顔设于诗品徴其类应在郊寒岛瘦间
　　竹埭
　　何必连林万个披几竿潇洒态偏竒大章若复调簧管已足端知在一防
　　箭防
　　驻辇曾宣侍卫行殿廷教射学文皇迩年率已疎斯事一对树侯媿不遑
　　赐直总督周元理
　　三辅羣瞻首善风文濡武诘寄攸同河工綦重永期宴民气稍苏慢诩丰昔以旬宣职克尽今惟节钺任逾崇佐人人佐道斯异挈要无过虚与公
　　麦色
　　麦色日加青菁葱遍野町南来长较北生意识无停固是雪霑渥益之雨更灵云生风便作又觉望靡宁
　　至赵北口作
　　近淀鸣鞭不作尘大隄重上熟途遵赵燕南北人宁异老幼扶擕意总亲前嵗饥寒忘一旦【前嵗秋霖涨溢濒河州县成灾者颇多随厚加赈恤上年畿辅普庆丰稔民获阜宁今沿途所见迎銮万姓布衣絮袄气象恬熙毫不觉前此窘状实可喜也】水乡风景阅三春【庚寅曽驻此】虽云元气兹差复休养犹萦午夜频
　　赵北口行宫即景
　　数宇行宫临淀池水程登舫必从兹汀芦不碍春波防烟栁长于昔嵗丝战国侯疆休问彼渔乡民计每厪斯西窗纳景闲凭坐逺浦归帆落日时
　　怀清楼
　　倚岸搆虚楼凭窗楼上头东西絶两淀云水拟三洲霞落齐飞鹜波生下浴鸥漫须怀谢傅太白句清遒
　　湛持轩
　　赵北燕之南兹地富于水常山万壑输受西向东委宣防苟不慎为害在民矣每厪翕河务巡揽恒因是行宫虽旧有略觉增前始檐楹临淀池万顷沧波弥湛然无所营持心当若此
　　登安福舻作
　　安福舻来碧浔津瀛程啓撰良今隔年入室如昨日【前嵗幸山东水程即乗此舟】逝水行舟悟迅隂盖节中亭将厯揽蜗寮蟹舎尽供吟新题旧句各殊致总写勤民一片心
　　过广桥
　　木桥彻板大舟通却异江南石洞隆两岸就瞻纷老幼一川委输【去声】自西东前年行沴哀惸独昨嵗逢秋赖化工广顾名应实政蠲租赐复俾民防
　　阅鹰嘴坝及鹿疃引河处诗以示直总督周元理
　　前嵗决口凡两处东则鹿疃西鹰嘴堵筑长隄已完善或再逢涨虑后此况均临近受顶冲取直引河固其理插标备览取进止就我所知无不指鹿疃渠长已合宜鹰嘴渠短应西徙【鹿疃引河周元理拟挑九百丈足资取直之益即如所拟行其鹰嘴坝曲处止拟挑引河一百二十七丈势促而渠短河犹顶冲不能引溜以化险工因指令徙西展长百十丈使不逼近大隄河防原以卫民即多费亦弗靳也】筹民惜费我弗为督吏鸠工尔其亹
　　至
　　淀神祠旁行馆作
　　中夜起风闻枕上发舟未免略厪情挂帆因顺行尤速到馆较常早且平厯览民迎计安奠实叨
　　神佑昭明堂仍颐庆供
　　慈豫【庚寅春恭奉　　皇太后临憩于此敬顔堂曰颐庆以适　　安豫】拟似筹添海屋盈
　　淀神祠瞻礼曡旧作韵
　　赞
　　天端借万神司两淀惟资
　　神佑之舟泛清流通一水岸瞻赪宇到丛祠肃兹三叩精诚达冀我蒸民安乐绥
　　鳯舸载临同致敬永陪
　　福履沐鸿厘
　　淀祠旁行馆八景
　　静宁斋
　　斋傍神祠备跸停传宣大吏觐明庭敢云几暇耽斯静惟念民艰求厥宁
　　颐庆堂
　　舟以
　　安行堂以
　　居惟圗尊养
　　体康舒庆
　　颐宁祗一心庆如是还期万载如
　　恵畅楼
　　风日晴和物喜春湖楼纵目景鲜新引予自省巡方意施恵可能遍畅民
　　互镜轩
　　一轩横跨两池间互镜名因楣上顔偶过忽然别有防鉴人鉴已事胥艰
　　问源亭
　　引从墙外水成溪源自居高流自低设若因名问其实讨源记早识端倪【向作讨源书屋记申明朱子注原泉未发之指以尧舜政治孔孟道徳其源皆在一心推之武周夷齐迹甚相反而心祗各行其是即颉书羿射输巧旷音鹊医僚丸秋奕亦莫不因各得心源耳】
　　延清阁
　　有阁层甍高出廊淀池万顷俯沧浪延来清意渺无极絜矩因思六法良
　　澄渌池
　　苑内水原苑外水导成池沼渌澄波由来物理贵已有享帚何能遍化他
　　引薫廊
　　回廊曲折绕闲庭庭树红笼砌草青屧步似逢崔长史引来春物已薫馨【崔日用诗东郊风物正薫馨】
　　中亭河二首
　　中亭原是淀支流偶泄浑河水涨秋误听人言昔致患【乾隆庚申朕误听孙嘉淦建议于金门闸之上开放南岸水由牤牛诸河下注中亭至不能容洼地村庄受潦随于辛酉春堵塞及丁亥亲临阅视益知前议之谬有诗纪事】未经亲见事难筹万事都胥亲见之当无暇给应【去声】为迟重华明目达聪者未必劳劳日若斯
　　苏桥襍咏
　　苏桥苏建是耶非【河北岸有苏洵祠相传桥即苏建但洵主薄是带禄迹涉附防是以丁亥过此诗有几曽赴任栁河防之句】徒见长虹枕石矶便即传讹人固当往来利涉达皇畿
　　碑亭赑屭泐
　　宸章【苏祠旁碑亭恭泐　　皇祖御临唐太宗书汉文帝劝农诏是康熙四十一年　　阅河时　　赐前抚臣李光地摹刻】每过屏营敬读详绨几问谁副洒
　　笔祗宜唐汉两文皇
　　左傍行斋有数间开窗緑水俯潺湲虞孤泛埽殷勤意小坐聊消片刻闲
　　安福御舻水濵鸣锣催縴发通津却嘉大吏悉予意排当繁文总未陈【先期申谕大吏今番所过顿次一切灯防缀景并不许预备少涉靡文】
　　三依
　　皇祖阅子牙河诗韵
　　束溜沿河有锯牙经村因遂属姜家【子牙河本滹沱下防以经大城县之子牙村始得是名向曽于和韵诗序订正其误继复为转语解之然河因人得名且其説无稽究不足为正也】入清本是东归海隔运都縁西挟沙隄外资耕黍与稻水中任取蟹和鰕
　　屡巡总为苍生计绳继无遑企
　　迹賖
　　阅文安隄工再曡旧作韵
　　登隄望大洼银浪轰雷豗百里渺无极愁眉蹙难开縁因庚寅潦辛卯继受灾去嵗隄始成卑增薄者培防泄减大半尚未涸以皆大吏跽而陈非不竭力排稍待四月间或可畊田垓然则昨秋丰此地赋何来【文安洼惟丁亥春涸出种麦庚寅经此阅视洼仍为水占今尚一望汪洋为之轸念虽周元理云四月可以尽涸亦未能期其必然且此洼至今积水则上年之难施畊种可知昨嵗畿辅既称普丰而文安洼尚有积水百姓岂能纳无田之赋然大洼之有无正供及赋额重轻不可不彻底稽核为民筹久逺计因勅军机大臣防同周元理覈实以闻另取进止】吾当有明诏蠲缓苏民哉
　　题湛观轩【在左各庄行馆内】
　　淀水引作池事半功斯倍亦足印云天讵必临江海因思湛观义颇觉契真宰湛则照毕呈淆必应【去声】多悔易言中正观语殊理同在
　　涵鉴堂
　　左壁临澄水因名涵鉴堂有风恒得静不月亦含光素映帘栊净青看蒲芷芳人铜古三否生面异文皇
　　澄景楼
　　架以三间屋两层扶栏趂暇一为登沧池漭沆见墙外吾意因之亦与澄
　　环照斋
　　碧水绕如环书斋澄照间涨来看岸落风定喜波闲几曲通低彴一棱浸假山新题续旧作兴异不相闗
　　琴高祠
　　涿水今犹古淀祠是也非舎人弃以去龙子取而归邀月为牖令风司戸扉惟应佺羡辈来往防依稀
　　台头行馆作
　　淀中阜处説台头旧有行斋备舣舟入室三春正佳日登楼四面俯清流于斯适矣略心恧谓此多哉遂事由蟹断鱼梁胥在望水乡民计为【去声】咨诹
　　题清源堂
　　万事莫不有源书屋着记曾论【讨源书屋在畅春西园中昔曾作记】在淀斯当言淀非园何致是园省方问俗政要大法小廉意存一清泚映座澄本思自我敦
　　扬芬港二首
　　水程至此合停船港号扬芬以底传应为【去声】芰荷香十里春来叶却未田田
　　舣舟尽可度宵分行馆何须筑渚濆我与土臣皆合念不虞之誉岂真芬
　　题协性斋
　　港旁行馆筑奢戒朴犹敦讵是勤土木率因奉
　　清温春风重此至斋额静堪论设曰芬扬务应非性所存
　　沧波楼再曡金山逺帆楼韵
　　淀池饶水弗饶山假借如观浮玉还讵是无端忆江景民情南国寸心间
　　春巡圗騐水乡风岂在铺陈费巧工大吏却称备慈揽排当一日乐民同【昨秋允督臣周元理阅河之请传谕禁止所过一切缀景承应以省繁费仲冬周元理以陪班叩　　祝来京入见靣申前旨据奏　　安舆临幸臣民颙冀稍得仰博慈欢实难自已祗于此一处略陈排当因听之】
　　拾级凭观万顷流芦村野艇画情投兴吟一晌还深虑潦水难治是此州
　　空廓平临漭沆池修防圗説再三披一劳永逸终无术罅漏惟勤补苴之
　　即事
　　无非有事岂徒行讵为【去声】春和玩景明鹰嘴鹿疃策隄务鱼庵蜗舍騐民情过清明节栁叶吐种沮洳田麦颖萌隰不觉干原逮觉已因望雨意怦怦
　　御水营作
　　渐逺村庄水面寛水营因以搆河干嫌他行馆修而饰爱此居舻福且安【御舟名安福舻】帆落春风静玉浦凭望月漾金澜【是日三月望】扈舟高下樯灯列竟作南巡一例观
　　望海寺瞻礼作
　　望海祗园临海河隔年此复一相过虽然缛节繁文禁仍有衢歌巷舞罗祗以祝
　　厘合众志遂因同悃礼三摩普门无量慈悲愿愿作筹添
　　曼夀多
　　至天津府即事一首
　　行时隔嵗至津闗依旧观风侍
　　懿顔御舫赏春
　　欢益畅乗骢问俗力犹闲最怜幼挈老扶伙一任鞭尘马足间虽是眼前都踊跃向隅隠讵少民艰
　　命免天津府属积欠及直前嵗被灾别州县积欠诗以志事
　　每来免积欠隔嵗复兹有所以切祈年绥丰屡难偶见者恩固加未见恵应受顾此而遗他宁称絜矩道【叶】次第与豁蠲【天津府所属州县未完乾隆三十三四五六等年缓带徴银米共七万七千有竒槩行豁免又经过之宛平等二十州县前嵗被灾较重者多所有三十六年以前缓带积欠银谷三万五千有竒并予蠲除俾永免追呼之扰即未经行之阖省州县三十五年以前尾欠银粮一万八千有竒亦降旨普蠲冀畿民益臻饶裕】催科俾逭负调燮无良方用是增怩忸
　　题偕乐堂
　　行宫搆栁墅春日偶临之育物对时义观民切已思墀罗红卉锦墙防绿杨丝孟子分明道宁云歌舞斯
　　播醇斋
