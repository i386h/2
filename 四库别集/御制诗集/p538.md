<!-- { "loadSidebar": true } -->
　　疑是地仙抑鬼仙寒林漠漠立轻烟长髯袖手如微笑幻阅人间二百年【徴明自题甲午除夕逮今甲午阅世二百四十年举成数也】
　　除夕
　　角曦全隠楼隂雪尚余万家爆渐伙四海嵗云除暖带寒钩巧贞潜元复徐红旗立将至西望益殷予




　　御制诗四集巻二十四
　　钦定四库全书
　　御制诗四集巻二十五
　　古今体一百四首【乙未一】
　　乙未元旦
　　鞠陵朱鸟始东升运斗时钦五位乗玉帛万方元防金汤奕叶凛丕承扇菱敷影和光霭鼎柏喷烟瑞气凝滋味嵗朝值留熟欣同黎庶祝三登
　　元旦试笔
　　贺
　　祚御正行次第礼虽多觉体安舒六旬得嵗又开五四十践基益励初物阜民恬恒愿彼宵衣旰食敢踈予未知始望能符否【予初登极时曽对　　天立愿若临御至六十年予春秋亦八十有五即当归政以今嵗计之尚有二十年也】屈指廿年犹待诸
　　重华书室坐逾时开笔元辰例在兹资始心经述祖典【向毎元旦必书心经一册至毎月朔望书心经则自今嵗元旦始遵　　皇祖成例也】借因佛力祝
　　慈厘只縁厯乆惕持乆未至无为朂有为几展花牋掞初句寻思那可易言诗
　　张经嵗朝图
　　缾簮卉复盘贮果【佛手香圆各种】信手拈香总逼真那更水仙辞洛渚也因初祉祝【天竺】长春【月季一名长春】
　　咏檀玉如意
　　琢以羊脂玉相【平声】惟牛首檀【出梵与】雕防非所尚朴雅恰宜观代可语深辩挥将花落攅如询意之愿嵗美万民安
　　正月二日重华宫侍
　　皇太后宴喜而成什
　　青宫
　　家宴唘开年喜领曽元绕
　　座前
　　母子夀登百五十古今瑞越世三千狰狞雪象迎春踞璀璨银花入夕燃扶
　　辇长街夀康返【夀康宫　　圣母所恒燕寝之处也】明朝问
　　寝倍欣然
　　题商喜嵗朝圗
　　润琼姿梅吐香剡藤春物报昌昌水仙不借解玉佩来祝初祺肇吉祥
　　命加赈直去嵗偏灾州县诗以志事
　　去年几辅率逢秋偏暵东南致歉收岂以一隅心弗念应教两月泽加优无论灾户极还次普予赈粮县与州【直昨嵗均属有秋惟天津青县静海沧州南皮盐山庆云献县交河东光武邑武强霸州文安大城宁河等十六州县偏被旱灾収成歉薄业已照例赈恤恐青黄不接之时民食未免拮据因降防无论极次贫民均予加赈两个月俾资接济】十万通仓设嫌少兼施银米例堪求【发通仓米十万石为各州县县济之用并以预购豫省麦十二万石酌给其不敷者仍准照例银米兼赈】
　　题尤求书阁早梅图
　　写出孤山不落梅【尤求此图盖摹林逋孤山之意秦邵题诗末句云写个孤山不落梅兹易其一字便觉不俚并识之】野亭放鹤忆徘徊【孤山今有放鹤亭而无留鹤轩不知秦邵何所指】石桥筞蹇伊谁氏应是杭州薛暎来
　　命加赈甘肃偏灾州县并展限缓征积欠因成是什
　　十行施恵岂虚云甘省贫民尤所廑原有偏灾七处被【昨嵗甘肃通省收成统计八分有余惟臯兰武威灵州寜朔平罗镇畨沙泥州判等七州县夏禾偶被偏灾】可称秋获八余兮【以甘省收成八兮而计本不应赈因念邉陲地瘠民贫仍照例赈恤并同秋禾被灾之金县西寜平畨肃州四处均展赈一月】更思逋欠陈相接次第展寛催漫勤【甘省自乾隆二十三年至三十五年民借籽种口粮等项积欠累累前经加恩将逋粮四百余万石全免其折色银一百三十二万余两分六年帯徴今已四年未完银仍一百余万若新旧并徴歉收之民未免艰窘因并降防酌展四年二年以苏民困】咨尔守疆大小吏民艰勿隠我欣闻
　　咏仿永乐朱漆菊花盘
　　呉下髹工巧莫比仿为或比旧还过脱胎那用木和锡成器奚劳琢与磨博士品同谢青喻仙人顔似晕朱酡事宜师古寜斯谓拟欲摛吟愧即多
　　由液池东岸入淑清院门
　　初春藩宴待班齐西苑鸣銮小憩徯太液铺氷原是水长衢冻雪不生泥石门才入仙凡别松磴寜辞髙下跻素尚斋真惬懐抱方来春意任吟批
　　千尺雪二首
　　小憩由来爱水斋氷溪积素映澄懐因之思义頋名别幻雪何如真雪佳
　　水流弗冻渟斯冻此义兮明契户枢试问憧憧来徃者动中有静亦知夫
　　宾竹室
　　室在緑琅玕丛里宾竹之名乃以此讵因潇洒托幽兴植中盖谓斯君子王顺长息岂其伦顔般亥唐庻可拟迭为宾主则勲华人伦之至心焉企
　　清音阁
　　凡物不得平则鸣昌黎知一未知二譬如春鸟与风松岂弗清泠畅其意其意畅故聴者畅登阁无妨寓此志羲之应是个中人何言丝竹陶冩寄
　　静柯室
　　风静柯因静风鸣柯亦鸣然斯属色相【去声】未觉泯心情设弗歩而至谁从枝际评空空书室在却得契无生
　　延赏亭
　　亭在西南隅以遥弗恒临新正偶一登延赏真畅襟虽迟桃桞芳而饶松竹音宫城枕六街皇州春未深茂对奉始和保泰凛难谌
　　补桐书屋
　　防嶫入石门假山百年古松栢有恒春梧桐则借补旧材斲为琴箧衍室中贮孰真抑孰幻非能亦非所拟欲唤伯牙斯意为我谱
　　随安室
　　随安旧书室是处与题名况昔栖迟地【雍正二年曽居此读书】如闻占毕声防曽徳业进空忆就将情所愧宣尼语三年曷有成
　　鱼乐亭
　　层氷下自有鱼居其乐宁当少异诸却喜溪亭名永占谩从庄叟问何如
　　藻韵楼口号
　　不迥书楼才十笏所饶架有缥缃罗退之木强【去声】何妨窄【见六一诗诂】却是因难见巧多
　　敦叙殿有咏
　　敦叙臯陶训九经列在三偶临原以暇再举则何堪【丙寅秋曽集王公宗室等于此赐宴聨句今将三十年而当时与宴亲藩存者无防因不忍再举矣】竹韵风轻戛梅芬春细含奚因遣逺绪绨几拥书函
　　题崇雅殿
　　文石开三径楼松植满庭澹懐厌长【去声】物消暇在明经风輭搴芸幕曦温朗绮櫺如云黜浮寓燕许有仪型
　　遐曯楼作歌
　　我闻重华辟四门明四目其意亦曰廑遐瞩然予于斯有进焉遐尚易知近难烛泰山之髙蔽于一指毫厘差兹千里谬彼然则如之何要在克已而穷理
　　戏题菊香书屋
　　秋令每逢于塞外菊香时节防曽临盆桩气味殊相称【去声】名寓陶家实在林
　　爱翠楼
　　春光才醖醸林枝皆突兀山楼曰爱翠翠色实未发然予有别防爱趣乃无竭譬日中必昃知芳旉有歇蓄意于未来延景弗灭没寄语登楼人斯言不可忽
　　紫光阁宴外藩即事成什
　　外藩恩宴例初年协洽情宜与众聨共庆蠺登稻昌卜【见淮南子】合教乐备礼明宣促成醼什榜邻旧将写战图庑展前【向年平定西域曾绘战图张紫光阁壁即日荡平金川拟于阁外展接前庑以备绘图纪绩】两纪崇勲借舆力恻然意觉胜欣然
　　重华宫茶宴廷臣及内廷翰林等用天禄琳琅聨句是日复成二律
　　甲子琳琅辑天禄【辨订旧版书为天禄琳琅自甲子年始】因之内殿庋昭仁三旬阅嵗编维旧四库于今书荟新体固叅差置应别品资检校得求真笑咨迩日抽増者【旧所辨宋版中颇有未确今经订正改撤者亦有原办踈漏今为考定増入者】岂乏当时预选人
　　交泰聨情聚翰僚重华喜值小年朝【见月令辑要杭州府志】聊因应节设芳茗畧异开筵咏蓼萧为学立言当顾行勅防食旰与衣宵崇文讵曰崇虚饰复旦卿云莫谩謡
　　天禄琳琅鉴蔵旧版书籍聨句【有序】
　　芸编蕴古香盈羣玉之蔵茗榼延韶欢洽重华之赏溯前度籖罗缥碧聨吟美已窥全递今畨响戛琳琅比例珍宜居上繄此传称善本取之而尽拔其尤原夫刻贵初摹数焉而必从其朔盖自石经乍泐制剏成都雕字旋繁文详广顺范移鐡板存中之旧话堪稽倚向书床邦彦之遗闻弥艶况复西廊东库颁官留胄监之书兼防崇化麻沙入肆走巾箱之式攷纪年于大定翠琰曽镌徴掌署于兴文白藤竞印逮胜国技沿剞氏苏州様比杭州更谁家影付钞胥汲古妙偕述古别梓梨而选粹寜徒邉论单双验楮墨而差良奚止画分麤细嗤耳食钤题漫信摭名则赝鼎都删任手披摸索非难审体则善刀能品物克聚于所好喜四百部甲乙都排书在佳而不多阅半千年菁华尽备厯宋金元明而完弆防持应借六丁依经史子集以胪陈整娖真同二酉爰乃拈题举典因之授简分曹日是初三中适春朝元旦人仍四七班兼鳯阁鸾坡计
　　祈年尚及经旬招宜徴角顾侍
　　防才过畴昔乐逮臣邻讵矜中垒阁藜名沿天禄畧仿新呉府玉韵叶青阳矧兹储以昭仁在予益凛体仁之义亦曰喻惟求旧愿尔无忘由旧之规
　　【御制】上正三节肇春祥茶宴重华例有常黄阁玉堂胥就列
　　赤文
　　仙藻首成章什研丽则抽中秘笺授臣邻侍左厢四库昨曽赓竹素【上年茶宴以四库全书聨句　臣舒赫徳】百城兹又咏琳琅涵书味复融
　　诗味挹茗香频沁墨香照以青藜卑汉阁【臣于敏中】积来元圃陋曹仓府区典籍西都固美埓球玕禹贡梁漫诩邺侯籖揷架【臣李侍尧】浪吟何氏屋连床乙光偕赋乙未防甲观聨披甲子装【书自乾隆甲子重装以来凡有所得均籖书年月以志鉴藏先后】各按部分部系句【诸书各系以句臣福隆安】
　　【御制】总胪目举目归纲【宋版及影宋钞全入题咏亦如四库全书例以经史子集为次其元明版则各举其尢佳者入咏】宋金鉊椠元明继经史精华子集襄续后韦编王弼注【周易】
　　笺依毛传郑公乡【监本毛诗】吕诗真鉴属元汴【吕祖谦诗纪项氏天籁阁蔵本】周礼精锓标建阳【周礼　宋建本】纂附阙官逸教补【无名氏周礼纂圗互注　臣官保】觧求盲左癖奚忘【杜预春秋经传集觧】腴词音辨唇兮齿【陆徳明左氏音义】墨守疵攻膏与肓【公羊传注疏】红印鄂州霑纸湿【公羊觧诂　即何休注徐彦疏宋建本末有鄂州州学官印臣程景伊】缪纹晋第带芸芗【谷梁传注防　首有晋府书画之印】中书劄付胥徒掌【程公説春秋分记　未有元大徳间奉江浙行中书省劄付红印】小字巾箱尺寸强【五经小字本】缋匠六经贻越殿【杨甲六经圗　有宋缉熈殿书籍印　臣王际华】学童四子溯衢庠【四书宋衢州庠本】详申邹邑推张栻【张栻孟子详説】广梓闽中衍野王【孙彊大广益防玉篇　増顾野玉原本宋闽中刻】迹对规尝纪数【六经之名始见庄子天运篇谓吾何以规老哉及六经先王之陈迹云云　臣蔡新】
　　【御制】类虚班艺匪遗亡【汉书艺文志无史类盖是时诸史未兴如楚汉春秋防书今入史类者皆在春秋类匪阙遗也】惟欣文景能休养【汉书】亦曰明章号治康【后汉书】五代即隋尚如桧【隋书】
