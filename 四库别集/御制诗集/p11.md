<!-- { "loadSidebar": true } -->
　　陟降抚序愿中和只虑心稍逸因之政有颇清宵思治理星斗在银河
　　孟秋时享
　　太庙
　　玉斗廻旋届庚金舆夙驾紫鸾鸣矞皇礼乐陈清庙糺缦云霞焕寳楹陟降俨临
　　神鉴赫显承佑唘泰阶平礼成肃穆瞻宵汉何限依遅霜露情
　　每有吟咏輙以示大学士并南书房翰林等或命依韵迭和非以辞相夸尚防暇之余相与优防翰墨亦可以陶性情騐政事比之徴歌选舞不犹愈乎因书以示之
　　宣尼曽有训羣居不及义况在君臣间尤贵同兹志譬彼舟楫具大川方堪济彼民有隠情孰为逹其意或政有偏颇孰为防其弊三百一言蔽曰惟无邪思可知诗教正其葩乃余事维予忝民上奉三而出治所愧理未纯因之政多戾皤皤二三臣咸具经邦智济济翰苑英亦有责难谊因言匡不逮所益良匪细若徒献颂词恐滋后来议
　　赐大学士鄂尔泰
　　早年勲绩振南蛮黄阁论思久任艰五载忧勤肩爕理两朝寅亮首清班允期舟楫川同济何啻门庭水一湾申甫蕃宣周硕辅敷予恵泽满人寰
　　赐大学士张廷玉
　　喉舌専司歴有年两朝望重志逾坚魏公令徳光闾里山甫柔嘉耀简编调鼎念常周庶务劳谦事每效前贤古今政迹如悬鉴时为苍生咨恵鲜
　　赐大学士福敏
　　元老由来众所仪岩岩班列帝王师每当咨治披香日恰似谈经绛帐时入賛经纶常补阙退朝剑佩自委蛇儿行学始循占毕唘导重劳下讲帷
　　赐大学士徐本
　　黄阁登贤防清时佐化工调推賛理运轴每抒忠恩泽敷霖雨丝纶布巽风愧予非舜禹弼亮古今同
　　题董其昌葑泾仿古小轴
　　檇李归来信宿停一防春雨阻葑泾尚饶湿润虞霑手防尔为耶茟有灵
　　七夕
　　经年暌隔意如何幽恨偏饶一月过【今年闰六月故云】天上尚然欢防少人间漫道别离多空庭设席陈果别院抛针列绮罗讵用竒文夸乞巧倚栏长咏眄银河
　　乞巧吟
　　小巧害其身大巧害及人倐忽凿混沌反以防天真五音令耳乱五色令目昏离娄与公输技也寜足论彼巧如可求得失亦已分况其不可求跪拜何纷纭今夕乃七夕果良具陈中庭供星象河鼓与天孙再拜前致辞欲言还逡廵惟愿乞大拙犹可守吾纯
　　赐内大臣常明
　　禁籞宣劳久恩隆志愈虚洁身正羣仆扈跸典周庐每以嘉谟告因知丹悃摅清时无折槛不用叩阶除
　　偶成
　　风在窗櫺月在檐无边风月任吟拈花因防暇香偏逺诗到秋来兴亦添剰有蝉声催露栁恰饶萤火度鰕帘封章问有何人奏阶下丁丁响玉籖
　　初秋偶闲
　　防余赢得片时闲镜彻波光黛染山风挟秋来偏拂袖花因暑退亦开顔龙蟠戸牖松千尺琴响阶除水一湾逐物华临别院徘徊独立忆民艰
　　秋雨初晴园林即景
　　雨洗髙空浄云依逺岫还气将人共爽心与物皆闲蝉噪犹思暑林稀欲漏山波光接天色素一般般
　　赐和亲王
　　桐圭传锡庆棣蕚喜连芳乐善辉编简维城佐庙廊允堪称玉叶不愧表银潢嘉尔抒丹悃承防并日长
　　赐怡亲王
　　屏藩重寄頼宗臣夹辅宣猷翼紫宸尽軄从知忠荩切好书犹见性情醇银潢里圭璋器花蕚楼前雨露春善体贻谋湏黾勉永承恵泽防亲亲
　　玉泉秋清
　　山色因秋浄溪光漾日明防心原在逺称物亦施平汉松千尺凭风鹤一声野葩犹竞秀不觉可怜生
　　中元观河灯
　　太液澄波镜面平无边佳景此宵生满湖星斗涵秋冷万朶金莲彻夜明逐浪惊鸥光影随风贴苇往来轻泛舟何用晓银烛上下花房映月荣
　　赐大学士查郎阿
　　玉陛资调爕西陲运计筹持钧推旧徳补衮着嘉猷可继萧曺业还同韩范俦江湖与廊庙莫释一心忧
　　赐大学士赵国麟
　　岱岳钟灵秀闽疆播姓名巨川资作楫上鼎借调诸葛抒忠荩文公独老成毎当前席问何以福苍生直总督孙嘉淦奏进谷穂长盈尺以上既以示羣工爰诗以纪之
　　勤劳宵旰念民艰志切祈年政所关祗以雨旸均帝泽遂教丰稔遍人寰祥呈畿辅黄云满瑞纪仓箱绿野闲喜与张公同此意每观嘉谷一开顔
　　赐工部尚书来保
　　卿月光华灿庙廊分曺布理赖匡防训垂虞典天工亮軄列周官地利详诚慤允堪昭倡率訏谟时切賛康老成自合叨荣泽常领清班鸳鹭行
　　观获
　　白露湛郊原西成已至绿野满黄云紫茎垂绛穂铚艾兹其时钱镈良具庤防余临别院农务观次第值此嵗云稔实感天所赐念予恤民艰常凛祈年意积以三时忧今朝乃大慰
　　夜雨寄兴
　　凭将一夜雨添得防分寒梧叶依微滴珠帘想像防愁蛩羽湿芳歇蕙心残独有髙吟客悠然兴未防
　　题元四大家画幅合璧
　　黄子久秋壑萧斋
　　千山叶落山容出吟秋万窍翏翏疾萧斋搆防面羣峰插架图书三万帙只此虚无守谷神坐来一日似两日问谁多事泄山灵黄氏大痴走健茟
　　吴仲圭寒溪略彴
　　溪邨待渡无轻舟略彴支波当人脚寒烟漠漠野塘秋似有行人隔丛薄渔児一棹破沧浪短笛无腔随意乐纷纷名利付青云爱此萧闲兴所托
　　倪元镇瘦石踈林
　　枯枝踈叶披风霜飒然特立苔石旁下无幽人相徜徉上无繁葩弄芬芳倪迂妙茟劲且苍绳墨不中庸何妨千年尺素含幽光不教金碧夸李唐
　　王叔明春云出谷
　　春气蒙蒙湿林麓蒸为灵云满春谷板桥杖策者何人芙蓉为巾薜荔服悠然独往还独归那管世间荣与辱我亦无心如此图长日卧逰犹不足
　　命妇索绰罗氏年一百三嵗矣其子孙皆多夀五世一堂信人瑞也万夀莭扶掖入见喜而有作
　　防范防修四徳贤饮和犹占万民先百龄瑞庆传都下五代孙曽绕膝前天上拜恩霑雨露人间不老即神仙更期夀世多黄耋共乐升平大有年
　　中秋日恭侍
　　皇太后万善殿瞻礼随逰瀛防诸胜敬成一律
　　金风玉露共徘徊为奉
　　慈逰特地来璧月圎时瞻月相壶天深防是天台香飘桂子堆金粟酒献南山作夀杯无限欢欣随辇道人间端的有蓬莱
　　庚申秋日经筵
　　皎日丽中天金风拂细旃右文遵旧制典学重经筵为进邦家彦爰咨经史诠探渊思汲古望道未忘筌制事应惟义执中犹在权【是日进讲中庸执其两端用其中于民尚书以义制事以礼制心】心恒期洞洞志每厉干干缅想万民上端资百尔贤周行湏示我莫谩颂丰年
　　中秋日有菊
　　莭因逢闰金英早冒霜韵将兰并逺色与桂争黄暎月防影迎风清冷香中秋先防菊仿佛过重阳





　　御制诗初集巻三
　　钦定四库全书
　　御制诗初集巻四
　　古今体一百首庚申【二】
　　秋日奉
　　皇太后驾幸南苑即事八首
　　嵗荷
　　天恩庆有秋欣陪
　　慈辇驾龙輶如京畿甸风光好万户欢声夹道周虞人建帜甸人随南苑秋清好猎时阅武此来兼省敛香风饼饵拂旌旗
　　万物熙和大造中郊原辉映苑门红承
　　欢仰识
　　慈顔豫祗为
　　天恩锡屡丰
　　羽卫森翘出帝城顺时清跸此廵行金吾底事频传警便欲周知闾巷情
　　十里秋光伯乕画一鞭斜日晾鹰防众中抡得穿杨手琥珀光浓赐御杯
　　扈从长承
　　日晖五云髙捧凤舆翚问
　　安户外亲调膳手射郊原鹿正肥
　　离宫月影透书法曲时闻画鼓枞题柱吟余思往事不知绛蜡炧银釭
　　従来稽古戒禽荒宵旰勤劳敢刻忘懽乐正饶还止辇属车侍従有东方
　　秋夜南苑行宫懐旧叠前韵
　　松菊迎人似有情离宫月朗正秋清旧题乍展懐重繋新句频拈兴转生吹籁踈林金气肃透窗寒影玉钩明倚吟惊破红尘梦嘹呖天边雁字横
　　阅马
　　平原草色着霜初试阅天闲万乗余鳯耳临风多騄龙鬐耀日有驔鱼漫夸唐牧张千锦何用周王歴八虚燕市骊黄抡选遍遗材犹恐伏盐车
　　南苑防栁树
　　南苑防栁树昔年何葱菁两株立平原千丝织晚晴因循失其一独树若无荣至今行路人犹道防栁名岂无补植者枯萎率不生嗟哉草木质尚有相怜情徘徊不防去长歌代栁鸣
　　咏盆中小菊
　　东篱种移陪浄几芳亚盆舒冷艶擢秀先重阳辞圃霜羞傲窥帘蝶任忙花师防位置偏称小松旁
　　夜雨
　　淅沥声传三寸雨琳琅韵响防枝桐寒更欹枕浑难寐念在茅檐蔀屋中
　　桃叶落
　　芳园秋始半众木森踈绕绿隂正如滴防差青未了拏舟寻桃溪忽似三秋杪叶落余枯枝风动惊飞鸟荣悴一何殊其理殊未晓防有一圃师鄙言含至道云当三春时此花开独早
　　秋蝶
　　金风萧飒吹篱落紫花蒙蒙抽弱何来防蝶弄午暄栩栩深丛闲且乐夜寒白露零秋英芳菲徒忆三春荣君不见千年鹤立青松顶不逐春融耐秋冷
　　郊外即事
　　三秋野景天迥一抹斜阳晚照明是丰年饶气象村村社鼓庆西成
　　霜落平原好合围无心従兽玉鞭挥观富有千村景两字探原食与衣
　　郊圻犬吠杂鸡防马霜华防素袍收获才完仍播麦田家四季捴勤劳
　　射鹿行
　　金飔猎猎吹旌旗秋狝试合原围平原有鹿硕且肥呦呦母子相追随虞人甸人争逐之小鹿跳跃虽无知老鹿頋复独含悲念彼物类犹仁慈爰命解网任逺驰匪余小恵拯其危物亦有伦人胡遗呜呼射母不射子明帝虽贤全半羙
　　田舎
　　田舎红门外挥鞭日影斜绕村流曲水压架剰秋耞板寒敲圃缫车夜绩麻勤劬有余乐官税早输衙
　　徳夀寺古鼎示僧
　　晖晖晓日射祗园一滴曺溪觅法源古鼎无言传妙偈何湏方丈悟风旛
　　絶句八首
　　东望飏晴烟西来雨阵悬勒马防天色隂晴防一川野菊小于铃家菊大于盌今朝马上防随分作清伴棘刺牵人衣剪棘衣裳破不如驱青骢逺向平沙过雨过溪声壮风来树影摇一羣寒鸟乱几个戏鱼跳小径曲通邨秋壶挂短垣熙熙皇古世欲咏已忘言野鸡啄枯草偶罹网与罗家鸡饱稻粱鼎一何多白露冷为霜寒丛秋豓萎溪岸转萧踈剰有碧潭水金风来西北籁声响万窍风收万籁无谁识其中妙
　　晚
　　鸣笳催落日画鼔震金风马应传呼聚天临旷野空辕门羣卫肃帐列灯红武僃従来整时廵制亦同
　　懐旧戏作
　　当年颇有少年心上马飞驰下马吟今日忧胜潇洒壮懐减却杳难寻
　　雨二首
　　细雨落还止油云防复行当秋着物冷洒逈织丝明溪口添新涨檐牙续旧鸣来朝直北望天净五云城麦垅绿菲菲秋苖润更肥因风鸣淅沥入夜聴霏微此际方増冷何人未授衣先民忧乐切讵隔九重扉
　　孤防
　　关塞劳来往孤飞意不舒犹知失羣恨澷忆写空余饥怨衡阳月竒传汉使书寕同卫公鹤空自驾轩车
　　彰仪门
　　彰仪门外城下土垒背城面平野上留方孔下孔圆不知此是何为者防有老翁防言传闻讵识实与假明代堵筑防流贼孔以施礟垒拒马少时见垒已倾頺荆榛比知者寡我闻此语兴咨嗟感懐欲置不能舍胜国君臣守御严即今胡为屋其社由来守徳胜守险地利不如人和也长歌一曲非夸强周鉴在殷鉴夏
　　庚申仲秋丁祭
　　先师孔子
　　法
　　祖恢文徳崇儒礼
　　素王晨光开辇辂露气浥旂常寅祀心恒凛丁辰日正阳皇皇陈礼乐肃肃对宫言念百王后身登
　　夫子堂君师诚有愧仰止志方长
　　盆中竹
