<!-- { "loadSidebar": true } -->
　　钦定四库全书　　　　　集部八
　　吴都文粹续集　　　　　总集类
　　提要
　　【臣】等谨案吴都文粹续集五十六巻补遗二巻明钱谷撰谷字叔寳长洲人是书乃续宋郑虎臣吴都文粹而作朱彞尊诗话称谷贫无典籍逰文徴明之门日取插架书读之手抄异书最多至老不倦仿虎臣文粹辑成续编闻有三百巻其子功父继之吴中文献借以不坠云云所称巻数与此不符疑合功父续编言之或谷旧稿原有此数后复加删汰以成今本彞尊乃据其初稿言之欤此本第五十三巻五十四巻俱佚第五十巻亦有残缺检勘他本并同流传既久不免脱遗已非完本其中所标二十一门分类亦多未确葢能博而未能精者然书中所载自説部类家诗编文稿以至遗碑断碣无不甄罗其采辑之富视郑书防増至十倍学者欲徴文考献要必于是乎取资焉乾隆四十三年七月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀










　　钦定四库全书
　　吴都文粹续集卷一　　　　　明　钱谷　撰都邑　书籍
　　吴都赋　　　　　　　　　　　左思
