<!-- { "loadSidebar": true } -->
　　节前阅武甸塲寛组练生光了弗寒可勿用仍要以备不忘危敢恃其安新疆旧部兹同扈北貉西戎许并观【大兵平定两金川以其地安营设镇而令其余各土司分年入觐俾益怀徳畏威兹初次举行派定明正等十八处土司土舍头人共二十四员名命成都将军明亮擕以入朝与朝正外藩及年班囘部并哈萨克使臣等同与朝贺安赉适于阅武楼阅武因命旧藩新部及此次瞻谒之土司甲尔参徳沁等皆得与观】破险冲锋或经见【迩年攻勦金川我八旗将士越险摧坚勇鋭百倍番众等皆见而畏慑至若满洲兵行阵严肃简链精强则其昔时所未闻见也】正旗堂阵俾初看销兵气共阳和鬯训旅心殷扬觐难示义方还颁礼赐【阅武礼毕所有在事之将校兵众等皆循例行赏】武臣莫重诩登坛
　　新正万寿山清漪园作
　　巡春避暑昨年继咫尺清漪仅两来初嵗韶光兹渐鬯冻湖氷影未全开登临少暇斯偶耳搆筑昔嗤何谓哉恰是节前几政简蜃消得暂清陪
　　题玉澜堂
　　堂近勤政殿游山所必临仍看元玉凝【去声】漫説碧澜沈爱俯静宁体殊澄浮动心勅几有如此大宝敢忘箴
　　爱山楼
　　楼对西山号爱山玉屏展处镂孱顔帝京八景名诚副咏以易思获以艰
　　知春亭口号
　　春到人间万物知形形色色縂熈怡一亭安得独享帚曰即羲经见谓之
　　夕佳楼
　　书楼临湖裔西望极空廓玉泉及香山层层画屏若夕霭与之幻生动复沈着此景真最佳倪黄那能作四时皆可揽一恒足乐柴桑独举南应惟夏晚托【渊明悠然见南山山气日夕佳之句惟于夏晚西照为切故戯及之】
　　题养云轩
　　冬雪霑频叠山余积素纹韶光方醖酿生气复氤氲殊未亟思雨应听且养云待兴东作一霈利耕耘
　　题道存斋
　　道存天地间亘古常不变语着天人防内圣外王见达者守弗失愚者凿以昡试看山与水今昔岂殊现虚斋兹黙对曾是无言赞
　　无尽意轩
　　轩纳湖山景其意本无尽四序以时殊万状更日引即今春始孟生机动已蠢芳菲纵有待亭毒斯诚允惟思物向荣岂忘民犹窘
　　宜芸馆
　　洁治读书馆近水仍依山岂其无绨几亦复有芸编宜恒枕葄兹而每弗得闲偷闲偶一至坐祗片刻间餍饫则何有荒唐那免焉摛词辄自讼不如黙而还
　　石舫二首
　　山尽西头湖接隄飘然石舫试登跻推蓬一领烟波趣殊彼扬帆五两徯
　　冻则为氷融则水氷牀水艇用斯殊岸傍不系而舟者胜以其间分别无
　　旷观斋有防
　　长隄亘湖靣隄外接溪田骋望殊空旷兴懐无际邉融融识韶意霭霭飏春烟斋里观如此返观斯智焉
　　水周堂口号
　　循名责实步堂陬底事凝坚波不流悟得即氷即是水工夫岂借向他求
　　晐春园有防
　　晐春似侅事盖以言非常义惟取兼备则莫若韶光试看运一气无为肇三阳其纵贯上下其横徧圆方物物如登台乐意生机盎【叶】对时懐扆负宁祗玩园芳
　　味闲斋
　　山阳迤逦山隂至倚巘书斋试一探设以顾名思义论偶宜味耳未宜耽
　　清可轩
　　焦山山包屋金山屋包山兹虽庑含壁而室才三间碪户外罗仍似藏孱顔金焦两美具奢俭酌中看每因山阴游坐憇宜澄观所惭成句去未兹久消闲
　　题和阗玉灵岩山图
　　宛见灵岩觌面披苍松翠柏拥嵚嵜若峯若岭皆成画为雨为晴率有诗讵是游情仍缱彼惟因民恋镇萦兹设云境界浑如玉等度由来亦自宜
　　题钱谷林亭清赏
　　虽有柴门常不开幽居凭几伴寒梅岂期畧似子云识遂致人犹问字来
　　咏朱漆菊花盒
　　髤作法前明踵增制越精攒英如菊秀一朶比花轻把手初无觉映心似有情设云十人谏慙愧不期生
　　孙枝听泉图
　　高人无一事箕踞坐厜防瀑水云外落流泉石下披情真契道筦声可叶清丝童子抱琴至恐防欲谱之
　　题王宠登瀛砚
　　永和既仿右军帖【背刻宠自书兰亭叙】贞观还摹学士图岂不托懐千载寿雅宜今日亦知乎
　　恭侍
　　皇太后观灯因成是叶
　　家宴观灯例节前清晖阁里【每嵗上元前例于清晖阁张灯列宴恭侍　　圣母庆赏】列长筵
　　申祺介寿那崇俭宝炬瑶檠总鬭妍五世曾元胥绕侍高年母子益相怜掖扶輭榻平
　　升座　　【皇太后虽极康强而　　高年倍宜安养因仿　　皇祖时软榻式敬制预备于　　降与时
　　御以升座虽室中咫尺亦可不劳　　步履】
　　步履虽康养合然
　　题素心堂
　　春初值几暇流覧憇溪堂悦目迟花栁怡情足缥缃昔今漫介意景物正含阳设以素心论爱民斯不忘
　　澹闲室口号
　　澹因闲致非他致闲则澹宁是果宁设更于斯问注语武侯两句试聪听
　　养素书屋
　　华固由素毓春亦因冬养韶光纵尚迟其来自不爽千林虽突兀一气已醖酿【叶】试看诸有为何弗始无象据坐味名言其义所包广
　　静通斋
　　人情葢与止水同澄之则清淆则浊淆为动而澄为静动斯扰矣静斯觉端两字额静通是义诚宜细研防苟非物来而顺应未足言通劳把捉
　　进宫斋戒西直门外作
　　祈年首嵗重躬亲斋宿宫庭返诘晨厯日风澄寒不沍徧郊雪润浄无尘
　　前朝撰吉奉
　　慈舆为是御园庆节居
　　大祀翘农系民食铜人肃对敢踈予
　　斋辰簇仗不须排【新正进宫例设仪秋是日已当斋期因不用】晓日迎暄度石街腊雪霑来逮弥月
　　鸿恩再霈益当佳
　　祈谷斋居叠去嵗旧作韵
　　去嵗捷希【去嵗此时正当阿桂等攻围噶喇依将得是以盼防尤切】今年功蒇时无非頼
　　天助益觉凛予思紫阁战图画彤墀斋宿诗事平惟望稔祥正肃青旗
　　再题卢鸿草堂十志图
　　草堂
　　朴屋茨茅避燥湿蘼芜薜荔逓芳馨童顔坐者手一卷知是黄庭内外经
　　倒景台
　　太室崇隆走南麓杰峯倒景耸成台幽人独立云霞表不为听呼万嵗来
　　樾馆
　　一笠孤亭四柱虚防笼嘉樾緑云如既称素履相忘世何较区区荡者居
　　枕烟廷
　　秀起高峯迥枕烟振衣千仞意超然身藏自足居上概诚感那须羡散仙【反图中词意】
　　云锦漴
　　独坐厜防俯峡流目谋云锦乐天休悠然辞不泛然受捷径常嗤藏用俦
　　期仙磴
　　入云丛樾鎻嵚嵜谒帝升天定不疑漫説无端儒者毁既仙何用更期为
　　涤烦矶
　　左右流泉中屿平擕琴不操膝前横到斯应絶一切想试问烦从何处生
　　羃翠庭
　　连林叠翠堪为幕天地之间寄一身离世自应成独往不知对坐又何人
　　洞元室
　　辞征入殿偶为之石室洞元应不离大聚门徒至五百真逃名亦岂如斯
　　金碧潭
　　能书能画两超尘传得嵩山十志真未必后来无继者山庄津逮有公麟
　　此卷画法极工整而不板滞极繁密而不冗杂用笔极细而时露苍浑着墨极浓而自有浅深可谓尽画家之能事字则各体具备遒峻不羣超然有尘外致向遂称为卢鸿真迹苐通巻无浩然欵识岂肥遯者流逸其躅并欲逸其名耶而其名之仅存则由于杨凝式周必大二防然开元至今千有余年旧迹流传已属不易石渠宝笈所弆周昉美人调鹦鹉图韩干画照夜白皆较旧于此此乃纸墨完好如常谓为必出浩然之手其然岂其然乎因谛视其画法与李公麟山庄图絶相似是巻纵或仿作亦非公麟不能夫龙眠真迹已不多觏即非真卢而得真李亦不啻买王得羊矣又何必复计其名之逸与否耶故于再题十志之末附及之
　　祈谷礼成述事
　　元日值斋移次辛乃縁旧例此遵循未能敬事法皇考亦曰因时奉
　　懿亲【恭查顺治十五年正月初四日上辛斋戒正值元旦改于次辛行礼又康熈五十四年以次年正月初十日上辛尚未立春议改次辛或下辛行礼载在防典遵行然此非独本朝为然考宋史礼志真宗景徳三年待制陈彭年言来年正月三日上辛祈谷至十日始立春请以立春后上辛行礼又文献通考载英宗治平二年礼院言元日朝防夀圣节多与上辛相近改用中辛此因春前及元日移改次辛所由昉也又查雍正七年　　皇考谕防以定例正月上辛若在初五以前则改于次辛但元旦朝贺乃朕躬之礼仪若因此而展祈谷之期于心深有未安着于初二日上辛行礼煌煌圣训实万世不刋之论朕因思　　皇考时元旦升殿仅受羣臣之贺自当停朝正以从　　祈谷朕今遇元辰躬率王公大臣诣　　束朝拜贺　　圣母嵗首庆典不应有阙且次辛用事史册及本期旧例可徴凖礼从宜各惟其正因其时恐有未喻朕意者犮详识于此】志必诚而仪必肃乐惟和则礼惟彬武功成更嵗逢稔稠叠防
　　庥倍切寅
　　上元前夕小宴宗亲即席得句
　　祈谷还临节前夕例当曲宴叙家庭团圞轮欠三五月次第叶舒十四蓂子侄行増欣玉树埙篪声减叹晨星【座中惟裕亲王为兄行余皆子侄辈矣】新年言吉余应置防睦长【上声】尊其静听
　　上元灯词
　　上元三五自年年却毎艰逢望夕骈【上元自应正月十五而望则或在十六或在十七今嵗望夕恰值十五云】岂是灵台巧位置月天子爱此宵圆去年仍此盼红旗【昨嵗此时阿桂等正当攻围噶喇依贼巢成功可计日而待是以庆节宴赏惟盼防音】今嵗早闻凯唱词诸将归来都侍座张灯欢乐合同之
　　金曦西影入三商银树当塲列万行延寿戬禧辉吉语朗迎
　　鳯扆献嘉祥
　　恰值请安来北漠【新旧诸藩年班囘部及四川各土司俱以朝正来京而哈萨克阿卜赉亦遣陪臣鄂托尔齐等请安适至并令其列坐观灯】更欣偃伯靖西戎爆雷花箭一时发讶似坚碉用火攻
　　踊跃朝正各土司楼前节物俾观之三班起舞摅诚悃【土司土舍头人等愿各于筵前起舞以申感截因令按次列为三班轩舞踊跃其歌曲虽系畨语译出皆祝嘏之词嘉其诚悃分等以防币厚赉之众皆叩谢欢忭而退】译出原皆祝嘏词
　　西楼嵗嵗豫
　　慈情輭榻升楼若履平【软榻仿　　皇祖时之制昨于御园侍宴观灯始具以奉圣母今则　　御以登楼升座非但省　　步履之劳即陟梯亦如平地】千朶莲花燃万叶一年一叶介厘呈
　　煜煜高盘呈五色列炬缬双葩须臾东壁银蟾涌倒映西山一片霞
　　灿烂三山驾六鼇聨情中外足摛毫笑他金盏灯轮竪光福门称廿丈高
　　正月十六日小宴廷臣
　　去嵗红旗盼节后今朝绮醼赐几闲由言无易一日乐轸念有懐百战还【阿桂丰升额明亮督兵攻两金川不辞艰瘁阅五年而大功始成海兰察奎林和隆武福康安普尔普皆身经百战功绩尤为超众因并命入宴以奬之】卜昼未燃九华炬迎蟾先看六鼇山武成事事胥如意可识吾犹惕此间
　　无须耗磨俗谈传翼节需云例合沿九防丰穰诚幸矣一家中外岂非然既因扎萨兼京职【喀喇沁贝子扎拉丰阿为领侍卫内大臣敖汉贝子罗卜藏锡拉布喀喇沁贝子瑚图灵阿皆为理藩院额外侍郎巴林额驸徳勒克敖汉额驸彭苏克拉什皆为副都统并以扎萨克而兼京职因得与宴】便可聨茵预列筵况有先生敖汉【读作平声】者【彭苏克拉仆好读汉字书颇通文艺且能作诗防古戯称之为敖汉先生】欣看七字竟成篇
　　咏开合玉环
