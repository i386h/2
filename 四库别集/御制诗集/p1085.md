<!-- { "loadSidebar": true } -->
　　称江以两实惟三【两江总督节制安徽江苏江西三省以安徽江苏二省在长江之左江西省在长江之右故通称两江总督云】雨泽春膏幸遍覃麦八九分收上下【苏凌阿奏称上下两江各府州属禀报三月初一二初五初九十三四十八九二十及二十五六等日得雨一二三寸不等又据江宁苏州淮安安庆庐州凤阳滁州各报四月初二三四及初六日得雨三四寸不等二麦得此滋培扬花吐秀渐次结实现据上江安徽省之安庆徽州宁国庐州各府属报麦收约有八九分下江江苏省之江宁苏州常州扬州镇江淮安太仓各府州属报麦收亦约有八九分等语】霖优渥故稔西南【并据苏凌阿奏本年春间晴雨调匀各属普遍江西省之南昌饶州广信南康九江建昌抚州临江瑞州袁州吉安赣州南安宁都等十三府一州各报二麦约收九分者居多可称上稔并云三省粮价中平民人乐业地方均极宁静披览之下虽遥为欣慰而近抚目前殊増愁闷】遥章披阅意诚慰近景切观心益慙虽数寸霑连偶遇【京畿自三月上旬三次渥后寖寻望泽日益廑懐昨廿二日清晨躬诣　黒龙潭九叩防祈省过自责仰防　神灵鉴佑即扵是日自酉至子得雨低处将逮三寸髙处仅二寸余廿四日早又得雨亦不过寸许未能接润深透日来云气时作似有雨意惟冀　　苍昊鸿慈即日续沛甘霖霑足则麦收分数或可不至甚减耳】敢云接润饰虚谈直总督梁肯堂奏得雨四寸诗以志事
　　诣
　　潭防祷蒙
　　昭佑命子叩
　　天并谢
　　神【昨廿二日躬率子皇帝诣　黒龙潭歩祷九拜致防吁求　神鉴乃是日酉刻竟蒙　灵佑霏甘实深钦感次日清晨即命子皇帝诣　潭敬谢　　天恩神贶予仍扵御园遥望西北升香叩申谢悃】间【去声下同】一间三虽两得【廿二日酉戌间雨作至子刻方止次早劚土验之洼地将逮三寸髙地不过二寸有余间一日廿四复雨间三日廿六又雨后凡得雨两次】寸余寸未欠优臻【廿四日夘刻微雨并未及寸廿六日寅刻得有阵雨夘刻又得阵雨较大然亦仅止一寸余总欠霑足】保阳兹报八指【八指即四寸】渥【据梁肯堂奏保定省城亦殷望泽扵二十五日巳时起至未时甘雨优施势甚霶霈入土四寸差查四野相同麦禾足资长发连日云气广布逺近似可一律优霑续又据奏称二十六日夘刻省城复得微雨不成分寸先后各属禀报单开顺天府属之通州大兴宛平二县均扵二十二日得雨三寸其平谷三河蓟州宁河顺义良乡涿州昌平文安保定大城霸州宻云等十三州县保定府属之唐县等十四州县正定府属之阜平等十二州县河间府属之东光等十二州县承徳府属之丰宁县永平府属之卢龙等三县宣化府属之宣化县天津府属之沧州等五州县易州并所属涞水县深州并所属之安平等三县冀州并所属之枣强等五县赵州并所属之柏乡等三县定州属之深泽县及遵化州于二十二十一二三四五等日各得雨一二三四五寸不等览奏欣慰但其中得雨四五寸者虽有十三处而得雨一二寸者尚多均未为霑足仍谕梁肯堂防祈继霈以利农田此次虽畿辅各得雨泽而京师尚殷切盼固不能以遥为慰念而近释蒿目怦懐也】食旰益増切望谆忧近慰遥近为急语无伦次愧滋频
　　河南巡抚景安江西巡抚陈淮各报二麦收成分数诗以志慰
　　八分余【河南】与九分余【江西】豫省西江各报诸【据景安奏豫省上冬雪泽深透今春雨水充足大河南北普被优霑二麦借资培养兹届成熟之期查通省一百八防州县约收九分有余者洛阳等十六州县九分者济源等十二州县八分有余者鹿邑等十七州县八分者祥符等四十一州县七分有余者商邱等十三州县七分者陈留等九防县合计通省二麦约收八分有余等语又据陈淮奏江西省二麦现届登场查通省内除袁州府属之萍乡万载二县南安府属之崇义县向不种麦外其产麦各属内收成十分者南昌等十七州县九分者丰城等四十五防州县八分者庐陵等十三县通省牵算二麦收成实共九分有余等语】已幸稔逢中下彼【向来豫省民间以麦为重是以有一麦抵三秋之谚江西虽系产稻之区近来种麦亦广民食实有禆益今二省收麦虽扵上稔略欠而已属中稔有余洵堪欣慰惟目前盼泽日殷殊觉慰不抵闷耳】益廑霖暵旰宵予黎民万防同心所春泽二牟此望虚更值苗疆兼盼捷语无伦序叹何如直总督梁肯堂奏报各属麦收八分诗以志事
　　渥泽三春夏泽歉秀资结实望霖优满期上稔今下稔【直总督梁肯堂奏二麦约收分数顺天永平大名天津承徳宣化六府遵化州并所属约收八分有余河间正定二府深州并所属约收八分保定顺徳广平三府易州冀州赵州定州并所属约收七分有余通计十一府六直州二麦共约收八分等语今嵗三春雪雨频霑满计麦收可得十分无何夏初阙雨颗粒不能饱满以致分数减少祗有八分仅称下稔抚躬循省自是春泽甚优未免自觉慰豫之过耳】是孰过乎过我由
　　雨【五月初二日】
　　清晓见朝阳须防云掩光雷声资发育雨势恣悠扬竟厯二时久【自夘至已雷雨交作势甚霑沛】量【平声】看四寸强【据顺天府报入土实有四寸四五分】
　　天恩叩仍吁继
　　泽霈祈霶
　　山东巡抚玉徳奏报麦收分数诗以志慰
　　北省由来重麦收农谣得一胜三秋京畿至八已为幸【今嵗京畿及直各属春雨优霑二麦本期上稔嗣扵四月内雨泽阙少麦收分数未免稍减昨据梁肯堂奏通省麦收牵算约有八分尚属下稔已堪欣幸】齐地有余亦协求【玉徳节次奏报东省二三月内及四月初旬下旬各属频霑雨泽因未将麦收分数迅速具奏传防申饬并令体察情形如粮价加増即酌量平粜以资接济兹据覆奏该省各属二麦约收分数曹州一府约收十分兖州一府济宁一州俱约收九分有余沂州一府约收九分泰安一府约收八分济南登州莱州三府俱约收七分有余武定东昌二府临清一州俱约收六分有余青州一府约收六分合计通省约收八分有余又称东省民间俗谚一麦抵三秩现在麦收八九十分者固属丰稔即六七分之处亦不为歉兹当未经收割之前粮价不无稍昻业已饬属酌量借粜民食足资接济至所有秋禾得雨之处固觉长发畅茂即近日雨泽略少之处禾苗亦毫无损伤现在节届芒种为时尚早夏至前再得透雨皆可一律长发等语】近继
　　恩霖霑四五【京畿扵四月下旬得雨三次总未优霑至昨初二日之雨髙处仅四寸余低防实有五寸势虽霶霈究觉未能深透仍冀甘膏渥沛大利农田此予夙昔望雨不知足之过亦即向读洪范著论所谓不能去其三曰忧之义也】仍祈
　　渥泽霈田畴不知足过不知改终始念征以先【去声】忧
　　端午日罢观竞渡之作
　　髙霑四寸低霑五劚土前朝润接堪【昨初二之雨较前月廿二日为优据顺天府报称四寸四五分命内侍于园中劚土视之髙处有四寸余低洼防竟有五寸庶几可以接润惟晴乆究觉未能霑透也】究欠甘膏优且渥仍殷望泽惕和慙翻看凤册嵗之廿罢渡龙舟节有三【端午日向陈龙舟竞渡按例有赏非独为畅观赏也従前屡有因雨泽愆期罢而不举者命查看二十年来旧册则己亥癸夘甲寅均因望雨罢龙舟竞渡今嵗春雨优霑四月内乃致欠泽昨虽幸蒙霈膏然髙防四寸余低处五寸刚能接润究欠深透是以仍令罢陈节事】归政能卸已过责躬切尔敢虚谈
　　雨叠前韵【五月初五日】
　　龙舟罢渡非沽誉祈
　　霈心焦实不堪朔翼
　　赐膏讵防格【初二日晓晴雨已无望须防云隂四布雷雨交作自夘迨已方止劚验髙地入土四寸余低地竟有五寸此实　　上苍恩赐甘膏岂敢谓诚祈所致耶】两朝继渥盼増慙【得雨后土脉虽可接润然究欠霑足尚盼继渥优霖乃初三初四连朝徒殷盼望殊切自慙】酉时作矣惜停亥【今日酉刻西北风吹送云兴既而雨来颇宻至戌刻檐溜有声意谓可得深透惜至亥雨遂顿止不过二寸有余然五日之中两沐时霖积逮七寸已可略济田功惟冀　　天贶继施十分优渥庶夙夜吁望之忱得以惬慰耳】二寸余而未及三接润田功知略济弗辞凟望叩诚谈
　　江苏巡抚费淳护安徽巡抚张诚基浙江巡抚吉庆护福建巡抚姚棻各报麦收分数诗以志慰
　　麦收今嵗遍江南分数彚书慰允堪近则苏阊九分信【费淳奏江苏各属上年冬雪优霑今春甘膏叠霈二麦畅茂颗粒倍加饱满查核麦收分数苏州常州镇江扬州四府约收九分有余江宁松江二府太仓一州约收九分淮安除州二府通州一州并海门一廰约收八分有余海州约收七分有余合计通省二麦收成约有九分余】隣惟徽歙八余探【安徽与江苏隣近兹据张诚基奏报安徽麦收分数九分者六安懐宁等十四州县八分有余者无为太湖等二十州县八分者毫州桐城等二十州县七分有余者宿州凤阳等五州县统计通省收成约八分有余】七闽倍四数【去声】犹伙【姚棻奏福建二麦收成内除台湾凤山二县向不种麦外所有通省麦收分数永安等二县九分有余闽县等五州县九分连江等一十三县八分有余福清等三十一县八分罗源等七县七分有余尤溪等四州县七分合计通省共十府并永春龙岩二直州二麦收成实八分有余】两浙同其更及蚕【吉庆奏浙省雨水调匀各项春花乗时畅发所有二麦约收分数杭州湖州宁波绍兴台州金华严州处州八府属均八分有余嘉兴衢州温州三府属均八分通省约计八分有余至杭嘉湖三府属尤重蚕事自三月下旬以来天气和暖最为得宜现在已过三眠陆续成茧分数与麦收相同等语总计江苏安徽福建浙江四省麦收俱属中稔固为欣慰惟京畿近日虽两次得雨七寸扵农田已有裨益然究觉未能深透尚冀继沛优霖感荷　　昊恩益难言喻】岂不慰哉兼惕耳渥优仍吁昊恩覃
　　雨再叠前韵【五月初八日】
　　过午云容渐霮防优施渥庶几堪未霏至子延诚久半尺盈膏势弗慙【是日午间尚晴午后渐次云作未几即雨自未至子势颇绵宻防滴入上据京尹报称五寸似尚不止此数洵为优渥】夜及朝晴时正若【又幸次晨旋即开霁雨润日暄可称时若】二连五八日刚三【三月春雨频霑为近年所罕觏意谓夏收可期上稔不谓四月内竟至艰泽跂望甚切惟有防心祈祷仰冀恩施入五月后初二初五两次甘膏虽合计共有七寸总觉未能霑足得此一雨土脉已极透润不特大田畅发倍益青葱二麦将次成熟颗粒亦加坚实且云隂广布逺近或得一律均沾未及一旬三蒙　　昊贶感幸之余益増防惕耳】
　　旉恩宥过増夔惕敢更不知足絮谈
　　玉泉山
　　龙王庙谢雨之作
　　几次霑
　　恩近实优【前月廿二之雨尚有二寸余廿四廿六二次皆不过寸余自昨初二初五至初八三次总计竟有尺余可谓霑透前据梁肯堂奏二麦约收可有八分兹当将次成熟之时得此渥膏颗粒益当坚好虽属下稔然亦不至孤望耳】幸叨下稔获来牟继春救夏暵诚济利物霈
