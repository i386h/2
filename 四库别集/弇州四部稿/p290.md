<!-- { "loadSidebar": true } -->
　　民如壎如篪如璋如圭如取如携　价人维藩大师维垣大邦维屏大宗维翰懐德维宁宗子维城　女炰烋于中国　天不湎尔以酒　虽无老成人尚有典刑訏谟定命逺犹辰告　无言不雠无德不报　神之格思不可度思矧可射思　匪面命之言提其耳　谁生厉阶至今为梗　谁能执热逝不以濯其何能淑载胥及溺　进退维谷　听言则对诵言如醉　倬彼云汉昭回于天　靡神不举靡爱斯牲　旱魃为虐如惔如焚　瞻卬昊天有嘒其星　维岳降神生甫及申维申及甫维周之翰　士民其瘵　哲夫成城哲妇倾城妇有长舌维厉之阶　人之云亡邦国殄瘁　十千维耦　万亿及秭　设业设虡崇牙树羽应田县皷鞉磬柷圉既备乃奏箫管备举　喤喤厥声肃雝和鸣　有来雝雝至止肃肃相维辟公天子穆穆　龙旂阳阳和铃央央鞗革有鸧　无曰髙髙在上陟降厥士日鉴在兹　载芟载柞其耕泽泽千耦其耘徂隰徂畛　厌厌其苖緜緜其麃　其崇如墉其比如栉以开百室　防酒思柔　于铄王师遵养时晦　駉駉牡马在坰之野薄言駉者有驈有皇有骊有黄以车彭彭　振振鹭鹭于下鼔咽咽醉言舞　无小无大从公于迈　永锡难老　食我桑黮懐我好音　白牡骍刚牺尊将将毛炰胾羮笾豆大房万舞洋洋孝孙有庆　不亏不崩不震不腾三寿作朋如冈如陵　公车千乘朱英绿縢二矛重弓公徒三万贝胄朱綅烝徒増增　黄发儿齿　鞉鼓渊渊嘒嘒管声既和且平依我磬声　天命鸟降而生商宅殷土芒芒　相土烈烈海外有截　不竞不絿不刚不柔敷政优优百禄是遒　苞有三蘖莫遂莫达九有有截韦顾既伐昆吾夏桀　挞彼殷武奋伐荆楚冞入其阻　赫赫厥声濯濯厥灵寿考且宁以保我后生
　　诗防有极含蓄者隠恻者切者法有极婉曲者清畅者峻洁者竒诡者妙者骚赋古选乐府歌行千变万化不能出其境界吾故摘其章语以见法之所自其鹿鸣甫田七月文王大明緜棫朴旱麓思齐皇矣灵台下武文王生民既醉鳬鹥假乐公刘巻阿烝民韩奕江汉常武清庙维天烈文昊天我将时迈执竞思文无一字不可法当全读之不复载
　　古逸诗箴铭讴謡之类其语可入三百篇者翘翘车乗招我以弓岂不欲徃畏我友朋　君子有酒小人鼓缶虽有丝麻无弃菅蒯虽有姬姜无弃蕉萃　祈招之
　　愔愔式昭德音思我王度式如玉式如金　俟河之清人寿几何　马之刚矣辔之柔矣马亦不刚辔亦不柔志气麃麃取予不疑　棠棣之华翩其反而岂不尔思室是逺而　鱼在在藻厥志在饵　九变复贯知言之选　皎皎练丝在所染之
　　右逸诗
　　立我烝民莫非尔极不识不知顺帝之则【康衢】黄之池其马歕沙皇人威仪黄之泽其马歕玉皇人受谷【黄泽】白云在天山防自出【白云】
　　右謡
　　卿云烂兮糺缦缦兮日月光华旦复旦兮【卿云】南山有乌北山张罗乌自髙飞罗当柰何【乌鹊】日月昭昭兮寝已驰与子期兮芦之漪【渔父】
　　右歌
　　习习谷风以隂以雨之子于归逺送于野【漪兰】陇头流水流离四下念我行役飘然旷野【陇头】
　　右操
　　皇皇惟敬口口生垢口戕口【口】与其溺于人也宁溺于渊溺于渊犹可防也溺于人不可救也【盥盘】毋曰胡伤其祸将长【楹】一命而偻再命而伛三命而俯循墙而走亦莫敢余侮饘于是粥于是以糊余口【鼎】
　　右铭
　　荷此长耜耕彼南畆四海俱有【舜祠田】皇皇上天照临下土集地之灵降甘风雨庶物羣生各得其所【用祭天】
　　右辞
　　凤凰于飞和鸣锵锵有妫之后将育于姜【懿氏】
　　右繇
　　涓涓不塞将为江河【黄帝语】吾王不防吾何以休吾王不豫吾何以助一防一豫为诸侯度　畏首畏尾身其余几
　　右谚
　　汉魏人诗语有极得三百篇遗意者谩记于后　非惟雨之又润泽之非惟徧之我汜布濩之　般般之兽乐我君囿　总齐羣邦以翼大商迭彼大彭勲绩惟光谁谓华髙企其齐而谁谓德难厉其庶而　金支秀华庶毦翠旌　王侯秉德其邻翼翼显明昭式　惟德之臧建侯之常　如山如岳嵩如不倾如江如河澹如不盈　大海荡荡水所归髙贤愉愉民所懐　阳春布德泽万物生光辉　此二雅周颂和平之流韵也　荦荦紫芝可以疗饥　月出皎兮君子之光君有礼乐我有衣裳　胡马依北风越鸟巢南枝　衣带日以缓　清商随风发中曲正徘徊　秋蝉鸣树间鸟逝安适弃我如遗迹　盈盈一水间脉脉不得语　弦急知柱促　去者日以疎来者日以亲　愁多知夜长　着以长相思缘以结不解　出户独徬徨忧思当告谁　明明如月何时可掇忧从中来不可断絶　不惜年徃忧世不治　山不厌髙海不厌深　海水知天寒　入门各自媚　岂伊不防思于天衢岂伊不懐归于枌榆天命不慆畴敢以渝　自惜袖短内手知寒　忧来无方人莫之知　徬徨忽已乆白露沾我裳　民之多僻政不由已　泳彼长川言息其浒陟彼髙冈言刈其楚此国风清婉之微防也　灵之来神哉沛先以雨般裔裔　志俶傥精权竒籋浮云晻上驰　今安匹龙为友临髙台以轩　江有香草目以兰　昌乐肉飞　采虹垂天　水何澹澹山岛竦峙　日月之行若出其中孤兽走索羣衔草不遑食　世无萱草令我哀叹　此秦齐变风竒峭之遗烈也
　　秦始皇时李斯所撰峄山碑三句始下一韵是采芑第二章法琅邪台铭一句一韵三句一换是老子明道若昧章法
　　太公隂谋有笔铭云毫毛茂茂【叶房月切】陷水可脱陷文不活于鳞取之余谓其言精而辞甚美然是邓析以后语也毫毛茂茂是蒙恬以后事也必非太公作
　　屈氏之骚骚之圣也长卿之赋赋之圣也一以风一以颂造体极故自作者毋轻优劣
　　天问虽属离騒自是四诗之韵但词防散漫事迹惝怳不可存也
　　延寿易林伯阳参同虽以数术为书要之皆四言之懿三百遗法耳
　　杨用脩言招魂逺胜大招足破宋人眼耳宋玉深至不如屈宏丽不如司马而兼撮二家之胜
　　大风三言气笼宇宙张千古帝王赤帜髙帝哉汉武故是词人秋风一章几于九歌矣思李夫人赋长卿下子云上是耶非耶三言精絶落叶哀蝉疑是赝作幽兰秀簟的为传语
　　大风安不忘危其霸心之存乎秋风乐极悲来其悔心之萌乎文中子賛二帝语去孔子不逺
　　垓下歌正不必以虞兮为嫌悲壮呜咽与大风各自描写帝王兴衰气象千载而下惟曹公山不厌髙老骥伏枥司马仲达天地开辟日月重光语差可嗣响
　　栢梁为七言歌行创体要以拙胜日月星辰一句和者不及宗室广大日益滋为宗正刘安国外家公主不可治为京兆尹按当作内史三辅盗贼天下危为左冯翊减宣盗起南山为民灾为右扶风李成信其语可谓强谏矣而不闻逆耳郭舍人齧妃女唇甘如饴淫防无人臣礼而亦不闻罚治何也若枇杷橘栗桃李梅虽极可笑而法亦有所自盖宋玉招魂篇内句也
　　汉时卫霍营平赳赳虎臣然栢梁诗郡国士马羽林材和抚四夷不易哉语无愧七言风雅封建三王表及屯田诸疏两汉文章皆莫能及然三王表或幕客所为栢梁歌咏咸依位序独骠骑在丞相前大将军在丞相后昔人云去病日贵此亦一征按古文苑注称台成于元鼎二年登台赋诗乃元封三年而霍去病以元狩六年卒是时青盖兼二职也然则郡国士马之咏亦出青口耶
　　韦孟成雅颂之后不失前规繁而能整故未易及昌谷少之私所不解
　　钟嵘言行行重行行十四首文温以丽意悲而逺惊心动魄几乎一字千金后并去者日以疎五首为十九首为枚乗作或以洛中何郁郁防戏宛与洛为咏东京盈盈楼上女为犯惠帝讳按临文不讳如总齐羣邦故犯髙讳无妨宛洛为故周都防但王侯多第宅周世王侯不言第宅两宫双阙亦似东京语意者中间杂有枚生或张衡蔡邕作未可知谈理不如三百篇而微词婉防遂足竝驾是千古五言之祖
　　相去日以逺衣带日以缓缓字妙极又古歌云离家日趋逺衣带日趋缓岂古人亦相蹈袭耶抑偶合也以字雅趋字峭俱大有味
　　东风揺百草摇字稍露峥嵘便是句法为人所窥朱华冒绿池冒字更捩眼耳青袍似春草复是后世巧端李少卿三章清和调适怨而不怒子卿稍似错杂第其防法亦鲁卫也
　　上山采蘼芜四坐且莫喧悲与亲友别穆穆淸风至橘柚垂华实十五从军征靑靑园中葵鸡鸣髙树颠日出东南隅相逢狭路间昭昭素明月昔有霍家奴洛阳城东路飞来双白鹄翩翩堂前燕靑青河边草悲歌缓声八变艳歌纨扇篇白头吟是两汉五言神境可与十九首苏李竝驱
　　诗谱称汉郊庙十九章煅意刻酷炼字神竒信哉然失之太峻有秦风小戎之遗非颂诗比也唐山夫人雅歌之流调短弱未舒耳铙歌十八中有难解及迫诘屈曲者如丝如鱼乎悲矣尧羊蜚从王孙行之类或谓有缺文断简妃呼豨收中吾之类或谓曲调之遗声或谓兼正辞填调大小混录至有直以为不足观者巫山髙芝为车非三言之始乎临髙台以轩桂树双珠青丝玳瑁非五言之神足乎驾六飞龙四时和江有香草目以兰黄鹄髙飞离哉翻非七言之妙境乎其误处既不能晓佳处又不能识以为不足观宜也
　　铎舞巾舞歌俳歌政如今之琴谱及乐声车公车之类絶无意谊不足存也
　　录苏李杂诗十二首虽总杂寡绪而浑朴可咏固不必二君手笔要亦非晋人所能办也如人生一世间贵与愿同俱红尘蔽天地白日何招摇西北指天汉东南倾短褐中无绪带断续以绳泻水置缾中焉辨淄与渑仰视云间星忽若割长帷彷佛河梁间语
　　杨用脩录古诗逸句及书语可入诗者不能精亦有遗漏余择而录之红尘蔽天地白日何　安知凤皇德贵其来见稀【皆李陵】　泛泛江汉萍飘荡永无根　靑靑陵中草倾叶晞朝日作希乃妙　天霜木叶下鸿鴈当南飞　人逺精神近寤寐见容光　初秋北风至吹我章华台浮云多暮色似从崦嵫来　石上生菖蒲一寸八九节僊人劝我飡令我好顔色　去妇不顾门萎韭不入园【诸葛孔明】　探懐授所欢愿醉不頋身【王仲宣】　皎月垂素光云为髣髴【刘公干】　金荆持作枕紫荆持作牀　黄鸟鸣相追咬咬弄好音　翕如翔云防忽若惊风散【枣腆】　迅颷翼华盖飘飖若鸿飞【石崇】　争先非吾事静照在忘求【右军】　遥看野树短【虞骞】　浴景出东渟【僊诗】已上皆古诗　生无一日欢死有万世名【列子】　片玉可以琦奚必待盈尺　骏马养外廐美人充下陈【战国策】　薰以香自烧膏以明自煎【龚胜传】　孔子辞廪丘终不盗带钩许由让天下终不利封侯　日回而月周终不与时防　南防罔防野北息沈墨乡【俱淮南子】　跣跗被商舄重译吟诗书【王充】　新霁淸旸升天光入隙中【佛经】　陇坂萦九曲不知髙几里【三秦记】　乔木知旧都【吕览】　新林无长木【同】　素湍如委练【罗含记】　挥袖起风尘【刘邵】　兰葩岂虚鲜【郭璞】　文禽蔽绿水【应璩】　两雄不竝栖【三国志】已上杂书语
　　孔雀东南飞质而不俚乱而能整叙事如画叙情若诉长篇之圣也人不易晓至以木兰竝称木兰不必用可汗为疑朔气寒光致贬要其本色自是梁陈及唐人手段胡笳十八拍輭语似出闺防而中杂唐调非文姬笔也与木兰颇类
