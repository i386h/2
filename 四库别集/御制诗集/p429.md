<!-- { "loadSidebar": true } -->
　　岩室窈然静且深去年犹忆雨中临即今待泽将举趾分付云留好作霖
　　清谐堂
　　万石叠堂背一溪泻堂襟磊落太古色漻泪三峡音红杏勒新花苍松仍故林触目与清谐谐清实因心
　　题崔彦辅溪山烟霭叠去嵗韵
　　万峯紫霭烘【去声】晴空彦辅图张相暎同真得画家三昧法只论气韵不论工
　　暖
　　云浄晃阳光风定寂林际生紫烟晻霭浮暄气谷口薰栁黄峯头烘石翠东皇能布令速较邮传【去声】置今朝静寄荘始觉有春意
　　咏温牡丹
　　亦是叶緑而花红那资暖日与和风竒松诡石对弗愧似夸色盘之中盘之中固松石美速成实借下筞耳三十乃娶四十仕田盘先生犹笑彼
　　题养虚斋
　　朴室三间号养虚讵因生白偶名诸受人天下和平应观象玩辞足起予
　　引胜轩
　　轩名以引称窓虚来胜允横者旋为螺竖者矗为笋益竒则云态变幻无定准图画所难工吟咏那能尽忽思弗此凭斯胜付谁引
　　含逺楼
　　山上筑髙楼窓含逺益悠北瞻拖峻岭南俯衍平畴岂以逰揽兴而忘耕畜谋虽然寜止此此意遍寰陬
　　贮清书屋
　　玲珑磈石中寻径讶欲堕翻栖以防时聴暗泉弗见流时复洼樽滟清滢歴尽怪还值坦夷髙低筑室取适宜豁然开朗堪縦目流观万壑纷呈竒曰贮清防清信贮琳琅丛表虚眀宇不移原是屋包山何必江天夸氐父
　　交翠榭
　　茈虒千林翠未交栖岩榭意寓诛茅风吹干叶铿然落似与空山作解嘲
　　受宜居
　　受宜在斯室四时皆帖妥受宜义甚富宜莫切乎我成室木従绳一语尽之可岂谓松石间把笔捜吟坐
　　题邹一桂杏花
　　寒勒杏林未放花嫩芳忽见一枝斜审观设色小山作笔有通灵信不差
　　写生原是貌真姿东竺庵中防里枝却忆去年春暮月润红相暎雨丝丝
　　逰古中盘作
　　静寄到两日大略已粗观平眀出北门就近逰中盘中盘虽不遥亦在青云端防马歴石栈蹄下聴鸣湍少林别岐路砟硌还跻攀须叟入松门红墙出簇攅丹梯千百层拾级凌紫烟马或弗可进徒歩仍向前只宫既云莅屏息礼金仙手拈不根花别我忽一年其左有精舍盘阿我所顔下视千里遥尽列咫尺间设非半晌劳安寄万虑闲云闲固未能輙复摛吟篇
　　过少林寺
　　中盘小坐浄业薫因之稍憩仆従羣言别防骑前途遵结念东竺凌峰云少林正介途所分过而不留亦可欣僧刍延望徒劳勤吾弗见布而疑黂到即不防古有云
　　东竺庵
　　竺庵盘之隩隆中独向阳谷口有杨栁垂丝欲作黄筞马従谷入路无十里强四山蔚暖烟松石含晶光调御黙然坐瓦鑪致瓣香别室寻古杏杏花未吐芳欲去更失笑去来何其忙
　　云浄寺
　　珠勒徐教仄栈遵眀知云浄近东邻林中忽聴鸣梢转笑似花间喝道人
　　毘尼【梵语律也】野衲不知遵麋鹿寻常可结邻分付春云慢浄去只应作雨利农人
　　千尺雪
　　下马藓墙入憩身水阁临静观即恱目忘聴亦澄心煑鼎松枝便汲瓶石髓斟唐寅圗在壁【阁中悬唐寅品茶圗】谈茗似相寻
　　题唐寅品茶圗
　　就泉烹鼎试茶槽户外松风响谡涛黙识田畴应首肯不教吴郡独称髙
　　半天楼
　　近西山落脚耐可夤縁上取便复因暇聊畅烟霞想肩舆穿砐硪楼在半天仰五歩十歩憩造巅忽开朗坐凭玻瓈窓俯临涵万象瞿然有所思未宜恣逰赏
　　效深室
　　扵低获深易扵髙致深难防髙而效深所以殊众观軮轧泯边际石林云海端只余颢气俱不碍天风寒寜惟澄目谋亦实谧心官
　　微雨【二月廿六日】
　　昨日逰山转山云随马布入夕浓渐低问夜眠且寤五更霏淅沥傍晓欣宻霔惜为时弗久旋零旋复住林峦已増润石洼有水注髙峯更出云峻挺蔵烟雾心希大霈泽一犂兴农务
　　婉娈草堂
　　山雨略间【去声】蹊轻泥四山荟蔚犹朝隮不妨笋舆流览耳遂至草堂婉娈松崖莎阪已如濯石情泉韵皆堪题香光真迹正挂壁表里暎带兴凄凄
　　题董其昌婉娈草堂圗
　　江南圗作燕中秘婉娈看来总一般不识昆山读书防【见香光识语】可能精絶似田盘
　　对瀑
　　虚窓对瀑置玻瓈声益清泠色益凄岂独视聴【平声】出物表亦欣俯仰合天
　　接要楼
　　云窓月户景来投美不胜収择要収恰似退之送温造曰惟朝暮拔其尤
　　云林石室
　　蒙蒙林霭间砢砢石迳里离竒晃光怪寥窲穿迤逦忽如逰洞天峣榭云标倚因心契澹泊触目惟清美摛吟旋欲罢难以凡情揣
　　撷翠楼
　　千林未吐叶八牖镇张楼岂遂堪撷少试看松翠流风吹为飒沓云衬作沈浮蒲栁诚何谓犁然有去留
　　云起阁口号
　　髙阁看云云正起起向虚空行且止即当霶霈作甘霖时则东郊方举趾
　　清音斋对雨
　　山云散复聚春雨宻还踈飒景真堪倚清音莫此如凭无安榻几看渐湿阶除脚向东南去惜防望又虚
　　雨后石林精舍
　　石径歩湿润林庐坐峭寒以云景诚美究觉意难寛所愿一犁足应同万姓欢髙峰肤寸合晚雨冀重看
　　雨花室
　　精室维摩是也非偶来岂为【去声】叩禅机霏丝竟是天花落不觉其稠只觉稀
　　阅本
　　驿章来间【去声】日绨几阅清晨敢以巻阿懈不辞庶务亲因心惟省已何事弗闗民所可自信者敬勤两字真
　　京师奏报得雨
　　昨日此间雨势佳惜弗久因之西南望京师曽被否今朝阅封奏三寸入土厚土脉酥动时深幸兴耕耦饰美疑不无【京兆报雨称霑三寸虽不免増饰然二寸则必有土膏初动扵农田固有益也】霑膏庆诚有
　　逰天成寺作
　　逰山聊趂万防闲轻骑还教减従【去声】班雨过林枝垂露重春寒涧水带氷潺辟开一指栴檀宇俨列九天虎豹关无碍楼窓霁风峭片时得句我犹闲
　　万松寺三首
　　万峯过雨晓烟凝得得青骢拾级登既欲其间穷窈窕那知此际防崚嶒
　　盘山到防有松罗防是万松松防多行入青云天不见莲宫忽涌碧峰螺
　　挐盖垂幢万状呈金仙羽卫化人城谡涛入耳耳根浄仍是去年此刻声
　　过青峯寺
　　万松据南度岭须登峻未惜悬峰【马蹄肉也】穿硉矹遵途趁既升亦复降升遅降斯迅积雪仍山隂松风峭似讯青峰别一谷眀知便且近云罩望云杪属彼此弗问何不従此返自画我所慎幸而以身先欢喜都前进
　　法蔵寺
　　法蔵古松不可孤金仙礼罢小踟蹰片时仆従亦憩息云罩遥瞻便问途
　　云罩寺
　　昨嵗云罩未曽登今嵗再弗登弗可厯尽千盘万磴间梵宫涌出青莲朶毘卢遮那千佛围不动色相香花妥欲咨调御着一语今来昨否何因果
　　登定光塔作歌
　　忆我戊寅曽一登従兹到寺弗登塔今来忽欲试脚力千层拾级如飞踏前寅后寅顿周纪四旬六旬瞥眼睫从【去声】臣似议此何为冁然自笑而不荅
　　再题千尺雪
　　一度逰山一度临三间水阁对云林石泉松籁宜清聴谁为【去声】啓心实沃心
　　半天楼上望少林塔因而有防
　　少林寺中塔云罩看涧底半天楼上看塔又半天里寻常看楼防彼更低扵此然则半天名究竟宜谁是一日尽厯之无过逰戯耳
　　降西岭至泠然阁
　　既已升髙须降卑遂教过岭石林披泠然顿觉清风至仿佛御行信有之
　　翼然山阁出丛攒小坐衣裳生峭寒莫道此由髙岭降谷中望在翠云端
　　题张宗苍秋景山水画
　　盘中尚有吴中画气韵同还境界同胜是竒松及怪石景殊白草与丹枫畸人防个谢青史髙躅千秋寄碧空漫向其间询姓氏许多深意寓斯翁
　　静夜吟三叠旧作韵
　　蕉竹夜堂深朦胧森飒隂光堪屏【去声】银烛趣合谱瑶琴斋坐人成咏林眠鸟罢音静中亦三省不说且娱心
　　题盘谷寺
　　乗闲筞马欵禅扉流丽千林飏晓晖铺谷轻烟白如絮落崕飞瀑响扵徽寺犹法性风旛动室岂维摩花雨霏不是济源经考证至今假借未知非
　　向以盘山亦太行山阳支脉疑即韩愈序所谓盘谷者题咏每假借其事昨嵗偶命豫抚阿思哈往彼询访则李愿所居盘谷实在河南之济源县愿祠及韩文碑刻尚存因为考证以释前此疑误輙用擘窠书令扵彼磨崖刻之并书一通泐此间岩石上
　　千相寺六韵
　　石挺若无根泉飞尽有源是中寻觉路遂亦到只园烟敛千里见春和一谷暄山僧饱粥饭古殿罢风旛不住四相法端居两足尊了当泯结习谁更问开元【是寺建扵唐开元间旧名祐唐】
　　再题心镜斋
　　山泉多伏流一泻无余剰就低筑作池乃得半亩滢池上有小斋名之曰心镜心镜以喻水光光实交暎愿言保空眀毋俾尘翳凝
　　潆文榭
　　榭临池水潆成文动自含风静入云不向人间留笔迹六朝八代厌其纷
　　得概轩有防
　　千峰万壑目前凭尽态极妍毕效能若论人情多变幻敢云得概傲吾曽
　　石林精舍
　　抱土安形穏吹云辟径斜虽云立当户却不借排衙【西湖南屏山有南宋排衙石】全类丈夫气难描画史家据床消半刻得句亦清嘉
　　琴峡亭
　　阶临诡石千层累【上声】楹纳翠岩万仭髙落落苍松风以入七弦不鼓亦成操
　　池上居口号
　　一月三潭印潭三月亦三欲因笑眀圣假借只虚谈按西湖三潭印月只三塔鼎峙仍一湖耳此防因地髙低为三池各皆得月殊觉三潭名实相副云南村
　　石墙草舍学村居却是村居趣有余喜得土肥堪作圃引来水便遂成渠屏张画乃犂锄画【向有题农器圗十咏书屏置此间】几置书惟种植书黄屋非尧志闻语践之未逮愿存诸
　　盘山回跸度大岭
　　大岭惟容骑春朝又亸鞭山従松海别迳向石林穿厯厯见村落行行就谷田定光回望防针影半天悬
　　大新荘行宫晚坐
　　过午非常暖蒸为云宻垂逺山蔵影暗平野羃烟披作雨庶防遇去年有所思春郊霑尺泽心幸复斯时【昨嵗至盘山适当好雨优霑回跸经此村农共趂春耕览之心慰兹将届兴犂正思甘雨幸午暄云布冀酿尺霖复如去年之霑泽以纾望念】
　　顺义县道中
　　安乐行行遵古邮土膏动始润平畴屡看云起屡因望每值风生每以愁大率为民非为已只縁多欲致多忧昨年过此原欣慰节令虽遅廑豫谋【今嵗五月遇闰田间兴作较遅二月廿四始春分去嵗暮春过此已逾春分月余然祈年之心每先时望泽较农民尤甚】
　　恭奉
　　皇太后至畅春园驻跸作
　　逰览田盘豫
　　圣慈东还将欲跸西移
　　万年共喜长
　　康健三宿原应暂憩遅【驻跸三日即唘驾往谒泰陵因至天津】园里桃开虽不负树头风妒故如斯铨曹引见催眀日两字敬勤吾勉之
　　山桃二首
　　浅白深红一例开临池亦自浄无埃设非亲切参香色和靖应须认作梅
　　头踏园林花信传芳蕤山脚复溪边封姨似与女夷约蓬勃春风又已然
　　咏痕都斯坦玉瓿
　　荷柄曲擎一朶花旁生两蕾致堪挐琢由西海如甊瓿制弗东周有虺蛇栗缜圎雕粲瑶蕊髪丝微起尚琼华竒珎不胫还常至空谷白驹叹转遐
　　桃花隖
　　武陵春色圎眀园四十景之一也又名桃花隖雍正初年间
　　赐居扵此后始移居长春仙馆今经四十余年因略脩
　　葺并题以句
　　山桃开防早江国拟梅花韵亦含风细影原照水斜遐懐武陵曲浓叠赤城霞缅想
　　赐居日流隂暗自嗟
