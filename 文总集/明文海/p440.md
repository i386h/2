<!-- { "loadSidebar": true } -->
　　二张九龄韶州人字子寿諡文献有曲江集说雒阳人字道济諡文贞有燕公集马氏经籍通考载之自文章道熄脩文之士防粹篇类畧求名作悉所目见不复知有诸家集余曩嵗得曲江集京师葢丘文庄公録自阁本刋传之求燕公集亡有也后再至都始获写本友人大理评事应君子阳有宋刻然不完二集缺谬亡复可考二公俱唐相事宗遭李林甫文献出为荆州文贞出为岳州叙曰夫诗之作岂不縁情哉余读二公诗方其登台衡执鼎铉抽笔兰室雍容应制词何泽也及临荆南履岳牧懐人寄言托物写心何其凄也夫士抱器丁年曷尝不欲感防云龙道佐明主建不朽之业垂非常之誉乎而时谬不然逺迹江海之澨放意鱼鸟之区事与愿违心以迹孤况逢按劒之怒方同窃鉄之疑知谗不免欲语从谁是以忧来无端咸宣于诗尔尝观文献在荆诗云一跌不自保万全焉可寻又云众口金可铄孤心丝共棼文贞在岳诗云谁念三千里江潭一老翁又云平生歌舞席谁忆不归人词防悲凉令人太息然文贞特牵归思而文献良多惧心岂其遭倾夺之余尚险仄未平耶今集中载林甫秋夜一篇公酬答甚逊得于周易避咎之道焉彼谗人者竟泯澌何在而公名徳烂然存于终古呜呼哲哉叔嗣游郎署时览公诗未觉沉痛既渉江汉三复焉乃知意所繇兴复以尝践兹地也因合刻之置广视堂斋中堂据江夏山首下瞰江汉前使君叶县卫正夫修筑嘉靖丁酉夏四月朔
　　自得园四稿序【呉时来】
　　自得园四稿孰为之石湖呉先生稷也曷以四先是有初稿续稿三稿矣先生潜心理学初伊洛宗白沙病世儒靡言语无益而颛事操行其论入门则津津喜谈良知之説早年有志用世既举进士出补藩邦知不用遂谢归筑室里中为终焉计其触遇有感往往见吟咏间故稿多诗吴子读之叹曰其斯以为有道之言乎夫道盈天壤间粗之于鸟兽草木精之于道徳政事三百篇为诗之经兴比赋不同要之本性情归礼义今之诗犹古之诗也辞有工不工道曷尝有二哉自严沧浪论诗谓有别才近方石谢氏又集伊洛以来诗一帙为道学诗是诗与道学判然二家胶之乎论矣诗不闗理奚取于工必直指道而后为道学诗则二雅为经而国风可无删必烝民物则方为知道而多识之训吾夫子亦何取于鸟兽草木之名而学之也某愧未闻道尤不能诗偶逰先生之邦三年以来冦盗侵寻无能朝夕请益间尝叩先生一室斗大风雨不蔽衣鹑履穿端居自适今年逾七十矣手古人书隆冬盛暑不以辍葢尚徳若大雅整之于身者先生其人欤其诗即景成意即意成词当其赋归来而作也有采菊东篱意则类陶既而处田里乐熙明有击壤意则类邵若四稿流离冦盗中击事伤心不胜忧命悲穷之意则类杜若格调浑融意趣平淡又纯自类其为人虽其诗不専主理亦不専咏物然而不谓有道之言也奚谓余惭肉食不能靖艰乃俾先生乐道自得之懐化为愤世忧时之词余葢忸怩甚虽然尝与先生论近世诸先进先生慕贺医闾悯其不与理学名臣録也特着正学编以章之夫道有遇不遇医闾微先生将泯泯无传耶先生契医闾于隔世而余不能识先生于面炙然而先生之学必传于世有不系于谫劣者特为序此亦窃附表章医闾之意云
　　人日草堂引【朱白藩】
　　升庵先生在江阳以厥象托玉泉陈君寄我白下予即掲于白下寓斋日夕防奉如在函丈之下乃己未人日积雨稍霁西域金子东海何子呉门文子黄子郭子秣陵盛子顾子相约过予觞之斋中賔主凡八人斋南向先生象在壁间诸君不肯背之坐各东西其席如侍侧之礼先是比丘圆澜自焦山来罂中冷泉见饷罂未启置在墙脚乃覔得阳羡贡茶一角烹泉为供茶熟以宣瓯注之焚沉水香于炉作礼毕就坐各瞻仰啧啧叹曰幸甚今日乃得覩升庵先生之象郭子曰先生长耳重颐寿者之相今甲子几何矣予屈指曰戊申甲子乙丑庚辰今年七十有二金子曰先生风骨癯然而胷中蕴蓄如此殆所谓芥子约须弥者耶盛子曰博哉精哉宋以来无此人予曰先生此中如大圆镜烛理精莹不以纎豪臆见自覆岂宋人之学可语文子曰今日之防奇矣讵可无述予当勉作人日草堂图以寄先生庶几因象见象如子所谓大圆镜重重发光也予不觉欣然拊掌大笑因歌人日题诗寄草堂遥怜故人思故乡之句择其平声去其重字令童子作八散诸君前约曰请各赋一篇并寄先生见吾辈万里驰仰之懐何如于是诸君欣然拊掌大笑曰幸甚越二日文子图成又二日诸君诗次第成予为之引复以诸君姓字乡里及生平列于后彷佛季伦金谷之叙康乐邺中之拟云尔
　　重刻击壤集序【万士和】
　　太音希声有余音焉虽焉太音不终希声也始于无声散于千万声声苟得乎音之自然则犹无声也知希声之有余音则知千万声之为无声其妙一矣言心之志者曰诗诗之未作志在吾心当其不言非为不足诗之既作志在于辞虽曰己言非为有余何者谓其出于自然也彼诗有所未法者夫岂离乎自然哉自太音之散于千万声轻清重浊相生相间不得不然而音之法具矣自人心之见于诗辞开合首尾有始有卒不得不然而诗之法具矣诗因心生则谓之无诗可也法非外得则谓之无法可也世之摹人以言取古为法者末己有宋邵尧夫先生游心高明包括万象与造化为徒既有得于无言之诗则其吟弄风月玩侮一世千变万化皆其自然所谓诗而非诗法而非法者古今一人而已先生尝曰删后无诗盖以自况也故以击壤名篇夫击壤而有声是声果奚从生乎世之不知者或病其率易其知者亦且谓寄兴品题以废其豪杰之胸襟云尔至陈白沙子始以匹杜然犹曰别传也而余师荆川先生乃赞其法之兼乎少陵岂非独得其妙者与先生以旧刻无善本且诸体杂出命余分类成帙而以属江隂黄古甫氏刻之刻成吉甫仍谓余宜题其首呜呼余岂知诗者哉
　　跋尚友堂诗集【冯梦祯】
　　此吾郡守锡山龚先生所着诗也先生筮仕为令厯曹郎至牧守先后逾十年所而吾邑若郡幸两得之士民习先生安之如慈父而先生亦尽洗一切之政寛然噢咻之不啻亲子弟然盖交相习且安也已先生自少喜为诗厯壮强且艾而益工前后著述不下千余篇门下士张君者裒録之为集者六曰游学曰筮仕曰里居曰呉川曰金陵前后曰檇李而总名之曰尚友堂集盖超然一本之情性而自得于矩度之外者也夫强笑不乐强哭不哀餙妇人以须髯则不韵傅男子以粉黛则不庄何也性情不可假也故田夫牧竖妇人女子何尝习声律工文辞哉而其率然自鸣之语反见采于史氏陈于先王至于今尊之曰经而后之文人才子竭其精力求一言之似而不可得田夫牧竖妇人女子所易而文人才子所难则其性情离也夫诗而本之性情近取诸身逺取诸物随感而动天机自呈譬如临镜自见其面亦如水银撒地大小皆圆宁待安排布置耶龚先生为诗不务诡奇大都吐其心之所欲言而止清夷简逺类其为人亦类其为政所谓自鸣其性情者也先生之诗王元美先生及吾乡沈纯甫先生序之详矣明月夜光识者望而知其为异寳不佞可无辨故拈性情之说以请正于先生且使读斯集者不徒玩其皮而忘其质也
　　诗集自序【彭辂】
　　曩余弱冠荐于乡有余功暇日可以搜猎百氏凌厉千古奈何晏游惰学复以楸枰送流景也余当其时虽性好为诗而莫知诗之所以为诗后十余年登第寓京师则京师者四方贤豪之凑而骚墨藻翰之窟也于是有谈初唐者且掲风神拔俗之隽纯璞未雕之眞闻其言若不复有高岑李杜也有谈杜少陵者称其清轻雄壮顿挫而沉郁在朝言朝在野言野在悲言悲在乐言乐各殚厥趣闻其言若不复有钱刘皇甫也已而又有谈中唐者予拒之曰中唐气凡而体弱是何足溷吾耳哉而谈者则官曹之长翘翘先辈也强聒不余舍俛而听者累日始知其诗之为吐露条达而大厯诸子烂然名家不虚也自是循所闻而试为之奈何防鲁之质徒隔涯睇望恍然目击而身莫之诣也盖诗之所以为诗者其神在象外其象在言外其言在意外故中唐之视初盛逺矣初盛唐之视晋宋有间矣晋宋之视魏祖与孙也魏之视汉父与子也不同言而同妙以稍得其神也夫神者何物也天壤之间色声香味偶与吾触而吾意适有所防辄矢口肆笔而泄之此所谓六义之兴而经纬于赋比兴之闲者也赋实而兴虚比有慿而兴无据不离字句而有神存乎其间神之在兴者什九在赋比者半之此国风小雅不传之秘而灵均之骚所独濡染而淋漓者也庄周尝以珠喻道为离朱吃诟有不能得而惟象罔得之夫象罔之所得者岂可得而强哉予之诗每不足于兴其诗犹无诗也且予既好为诗则于无韵之文何啻鸡肋顾自宦而省署隐而巗林人往往以文字索我日言余之所不欲言又贫不举火姑卖文为活于是空空曵白之夫与屠沽市贩咸来以文见索借其微赀以备晨炊济枵腹日言余之所不屑言故急书而畀之仍急煅其草不藏副也语曰目不两视而明耳不两听而聪腾蛇无足而飞鼯鼠五枝而穷言贵专也余之诗所以弗入工臻奥者殆文为之障乎失之文而又不得之诗是以艺家恶夫兼也顷者友人进余以戒定之学谆谆防余以年长日暮曷不思所以脱离生死而犹业此浮蔓赘疣之言为余闻而是之嗟乎人当意气盛壮之时科目之不足而希富贵富贵之不足而希功名功名之不足而希词艺即龃龉弗获无不攘臂而图之迨乎晚节末路悉幻而归诸空于吾无与也余自是可以忘言矣第平生所撰著精神肝胆寄焉幸而存之家塾俾后之子孙不见吾之须眉颧颊而见吾之精神肝胆况酸梨苦李之嗜或有同于予者倘非其人而捐以覆瓿余亦何能与焉











　　明文海巻二百六十六
　　钦定四库全书
　　明文海巻二百六十七　　　余姚黄宗羲编序五十八
　　诗集
　　钱生漫游诗草序【顾冶】
