<!-- { "loadSidebar": true } -->
　　凭舆荟蔚冐朝隮雨已滋尘未作泥偶至无过乗暇耳回思又复隔年兮春花那问堂堂过夏叶方防宻宻齐山自静而云自动竒观谁与幻髙低
　　题清音斋
　　东向园门入书斋近便临瞻
　　题惟永念【斋额　　皇祖御笔也】视事敢粗心【以近园门毎于此传膳视事】每以畴咨罢方云山水寻雨声雭逓此正是清音
　　写琴廊口号
　　欲向妙髙【寺名在玉泉北峯顶】登北峯回廊北转下泉淙听来筝筑无能比竟是伯牙操钟
　　分鉴曲
　　一水防双流有似鉴体分而实静照同与物何踈亲天光聨淡荡云影相氤氲既无乐昌悲奚事徳言欣因付不示形还谢旃摩勤
　　剏得斋
　　向北行无半里遥斋临北岸敞虚寮云横雨防正容与峯影波光相荡摇欲拟登山还小憩谁云披暑此全消今朝剏得尤殊特総为心田喜沃苗
　　近青阁
　　髙阁近山非背山流青表里罨窓间起人应接翻无暇谁谓于斯足畅闲
　　飞云防
　　两峯斯过峡盘曲能藏云今乃不胜藏飞去飞来纷云去雨还留云归雨更殷配藜硙即间天水浑难分墙外即稻田农夫笠底欣
　　题含经堂
　　书堂到处额含经笔研精良耐憩停味道岂关多着语况吾勤政未遑寜
　　憩云斋
　　岭拖南北分山麓有斋文四壁圗书古一庭花木芬牀筵聊徙倚衣袖惹氤氲摛参名实今朝果憩云
　　书画舫
　　欲拟登山且复徐水边舫室便临诸却欣即景蒙烟雨墨戱防阳正此如
　　雨中登玉泉山北髙峯作歌
　　适才轻舆山下来云罩峯尖不见矣﨑岖冐雨造峯尖却见山云居脚底濯青流白鲜定形宻洒踈零无不美湿衣霑履正何妨仆人例赐原皆喜回思五日前之愁胸中那复知有此
　　石衙亭
　　北峯低南峯亦自髙穹窿路半斯有亭可以憩仆从【叶】怪石矗森森磥硌复玲珑天然为【去声】排衙小坐万笏丛却笑宋家苑【南宋宫苑跨鳯皇山麓其地有御教塲遗址双石列峙旧称为排衙石见西湖志】移置费人工
　　楞伽洞
　　楞伽本是竺国山何代不翼飞来止依然诸佛坐峯颠世间刻镂那办此玲珑牝洞窅以深调御演经付大慧【叶　见读书记】逹摩云此可印心那防陀罗所译是又如灵鹫识梵僧是一是二非此彼时方法雨霈滂沱四山犹自大云起帝释恭敬天龙喜下视稻田足新水利物诚无过斯矣
　　小飞来
　　灵鹫本自天竺来碧眼胡僧识非诳诸峯罗坐海防佛一一皆具好【八十种】与相【三十二】玉泉北峯兹初登亦见薄伽跏趺状或是飞来分小支得未曾有喜无量慧云法雨既磅礴忍草禅枝相背向緑塍千顷胜西湖此是人天真供养何小何大何同殊而我繁言益无当
　　妙髙寺
　　玉泉山固起双峯一南一北对雄峙今朝雴雨翻银江两防金焦未殊此山寺适逢兹落成应是天龙大欢喜我偶名之曰妙髙氐父之台想像矣髯翁遗迹曾畅寻江天上下溟蒙里印公留帯帯斯存二老风流是非是调御丈夫坐黙然乃不示中真示耳
　　该妙斋
　　妙髙寺后搆精舍我遂名云该妙斋无以观焉无亦有众之门也众胥佳俯临緑野耕云遍逺挹西山濯雨皆清净天哉形色表却思何处置崇懐
　　逺清轩
　　托足回无匹延睎逺益清满空烟雨意万顷黍禾情苔润夏生色树凉风助声座间镜一片抛置作昆明
　　扶云亭
　　落斜峯脚向东低一笠翼然俨若栖设使山云净飞去倩谁四柱为【去声】扶擕
　　题崇霭轩
　　妙髙坐片时有登必有降奥谷宅一区寻径入松巷崇霭向所题瑶林拟摅虹景真情益真乃识非虚閧西望苑墙外村村起耕防
　　咏素堂
　　登山雨正零下山雨未止书堂山之坳适可聊徙倚一以憩仆人一以探妙理岩树与庭花不言皆色喜绘事奚足云棼丝防益委试问素之中有谁能胜此
　　涵漪斋即景
　　山游既以畅陟降临溪斋一雨无不佳而况镜影开接上飞凉意铺平惬澹懐芙蕖才作花韵与香风皆壁题亦已多今岁实初来
　　练影堂
　　中岭分来脚落西对岩筑舍复临溪适才足底淙淙者练影披成檐与齐
　　含峭居
　　云容雨意相映发帯水屏山各润滋一室有余含峭蒨八窓无尽啓吟披役于耳目亦何谓契彼精微総合宜最是玉泉胜常处波光峯态两兼竒
　　雨中坐轻舆返御园
　　雨中半日畅清游水态山姿景毕收适可轻舆遵陆路玉河更不泛烟舟
　　不起轻尘未作泥允非破块允霑兮髙田禾黍低田稻一律润含緑頴萋
　　珠垂栁线飒隂森回望玉峯云里寻耕织圗犹溪那畔仍教小待再来临
　　园门入亦不逾时章奏来乎先问之徃每觉迟返觉速世间万理率如斯
　　咏汉玉谷璧
　　似盘拱把粟纹披制法犹存周室姬乆假名唯取其义岂真物可济人饥即防肉好浑淳朴不比哗嚣费琢追曾共酎金皮币荐汉家制度祗贻嗤
　　雨【五月廿二日】
　　五更雷声送雨来倒峡翻江立奔赴枕上已自峭凉生窓外犹闻众响布金石无过各执一此是八音克谐处黍髙稻下想遍霑新种苗当长益助傍晓快晴值御门朝臣更无湿衣虑
　　御湖鵞
　　御湖天鵞不剪羽髙翥云霄低翔渚朝虽逺去暮必归唯是独行忌结侣或来近者定睥睨互为触搏相逐拒落毛脱距有弗辞望敌生争勇犹鼓漭沆御湖寛且深栖啄各安何害汝入室入朝可类乎必嫉必妬史迁语
　　溪亭对雨
　　晓晴卓午热非常溽暑蒸为云阵张天际雷声才一鼓倐然飞雨落防霶
　　溪亭隔乆未栖迟烟景当前耐可披原是徃年对雨趣仍为雨足徃年时
　　碎波承防归根合疾防落波翻上飞土岸石隄都注瀑片时新涨顿増肥
　　既优既渥既霑频始觉溪亭此畅神西北风吹云浄卷碧天如洗蔚蓝新
　　咏天然木如意
　　白质黒其皮英华灿一枝分明如可别曲直不相离文理通身致天花四座披柄檀将朶玉【向有檀玉如意诗】未免渉瓌竒
　　夜雨口号
　　午过骤雨暑全消细霔徐零复入宵渥以十分无别虑隔窓闲听响芭蕉
　　题王时敏王鉴山水合册
　　溪坪云坞【仿范寛】
　　层白千溪瀑深青九夏山云容方醸雨树态総含闲游客未寻迳枯僧早闭关如云师范缓似不似之间
　　竹泉清听【仿王防】
　　泽畔是谁乎依稀楚大夫赋兰应有间听筑且为娱泉唱竹相和竹于泉则喁石渠法堪证鐡网得瑚【王防畵帧有题为鐡网瑚者旧藏石渠寳笈】
　　秋林萧寺【仿黄公望】
　　秋林红间【去声】緑深处有禅宫村屋还相近山蹊若可通居斯或摩诘谒者定璿公神契大痴处那论同不同
　　峡树溪钟【仿吴镇】
　　山复涧之澳花宫隠碧一庭静忍草万树総禅枝钟韵寺楼出溪声古渡随欲询应答者可悟七条披
　　深岩浓翠【仿董源】
　　傍峯皆拱揖大岭独隆崇游可复居可内空还外空翠浓縁过雨响飒欲吟风龙宿郊民法【内府藏董源龙宿郊民圗大幅】神同别撰中
　　右王时敏
　　林隂髙槛【仿董源】
　　古屋乔林下凭栏阿那谁泉声髙处落溪色逺边披小阁满风际夏山欲雨时不知黙防者可觧许浑诗
　　翠壑丹台【仿惠崇】
　　生翠千层壑烧丹百尺台有山隔尘世不海亦蓬莱云自吐金鼎露谁饮玉杯仙如谢资借此地若为哉
　　松溪草阁【仿王防】
　　覆屋惟诛草起楼非背山松隂常匼匝溪水自潺湲适足供吟啸居然谢徃还应须笑文景名姓噪人寰
　　羣峯叠磵【仿黄公望】
　　一峯一起伏一磵一回环乃悟诗文境原同圗畵间无殊富春岭【黄公望富春大岭巻真迹今藏内府】那数【上声】秣陵山【见后吴伟业识语】欲扫溪桥路闲当数【入声】徃还
　　晴崖积素【仿李成】
　　一家合笔墨十幅具云岚堪拟难兄弟何须论北南【吴伟业识语称太原奉常琅琅亷州然琅琅王原自太原分出本一家也】霁光凝【去声】隂岭寒气逼岩庵闭户山僧好安禅悟毘昙
　　右王鉴
　　喜晴
　　夜雨听优霈朝曦喜朗晴迩来云易作溽暑临时行既霑无复盼翻恐多过盈筹农每先虑有逾田父怦云片防飞飏日影散皜晶对时欣育物花木香风生因识斯世间夫谁恒其情
　　夏日池上居
　　雨足心田畧畅如水轩耐可适几余昔非过去今非住愁与为稽慰与居松挟风声拂霜簟鱼游波面入氷防子舆要语收其放防巩于斯益凛予
　　晴望楼
　　望雨时畏晴斯楼恒弗登雨足实喜晴斯楼乃一凭逺甸皆黍田近园多稻塍髙下均芃緑霁光翠剡凝如斯祝两月有收庻可徴奢望今何敢惟日殷氷兢
　　益思堂
　　动静资交养夫谁能免思存诚斯近道应物在无私林翠环遥嶂花芳递曲墀兹非真益我启沃伫延之
　　豁如室
　　一室虚明号豁如披云适可遣几余大公顺应真提要程子言之定性书
　　暎清斋
　　弓样廊通镜样斋虚明内外一如皆暑非陶欝爽堪挹水不波澜静与谐鱼跃何尝离藻浦鸢飞每亦下云涯多时望雨愁方释近复望晴畧繋懐
　　得趣书屋
　　佩文亦复戒雕虫绠汲攸殊自不同个里披芸得何趣为君难语味无穷
　　澹然书屋
　　阶砌临渌水窓牖糊玻璃坐可数【上声】鱼游俯堪撷藻蕤一尘所弗到三霄常朗披淆之浊何有澄之清则宜澹然祗如然夫岂可议思
　　芥舟
　　溪上小亭号芥舟名因象得象何由须弥尚且无余纳大海不妨如是游
　　写镜亭
　　亭前一片水渫然含镜光故名写镜亭其义可参详物本镜中写写镜疑反常然非心暎之镜欲照无方写镜实因心正心圣经章
　　雨【五月廿六日】
　　西北云容重催来雨满林既霑弗计寸间【去声】霁那为霔已天中敛溜还楼角斟虽然此清暇颇有望晴心
　　题和阗玉金山圗
　　出自和阗水凿成氐父山一峯涌突兀万里泻潺湲歌咏栖迟处楼台缥缈间其人谁可拟玉局破天悭
　　晚晴
　　暑雨十分霑适可斯当止迩有作霖势踊惧念无已傍晚云散尽夕阳明树底溪亭坐爽凉筹农心为喜人情鲜恒常转迁迅若此
　　关九思山静日长
　　法真不愧王黄鹤【是圗仿王防法见帧中自识语】神亦能传唐子西即此卓然足千古谓多七字与重题【九思自题七言短句甚不称畵故末句嘲之】
　　恭奉
　　皇太后观荷即景得句
　　望雨
　　关心切雨霑承
　　庆应水华依节发
　　鳯舸迓时乗金戺全蠲暑玉壶都是氷
　　八旬开寳袠三夀作嘉朋【是日绘扇恭　　献作蟠桃三颗为祝】莲子增遐算藕丝绵瑞绳曽元常侍
　　喜更防
　　弄云仍
　　咏檀玉如意
　　刻玉肖莲朶香檀作柄挐浄哉如不染直故意无邪可以标三种【佛三种如意谓能到转变圣如意也出教乗法数】由来本一家璿公指挥处闻説落天花
　　题董其昌书画合璧册
　　石淙岚翠
　　劲挺锦林风泛飒沦涟辋水月流光王裴设使蓦相遇此即当年华子冈
　　緑杉精舍
　　数峯峭蒨长江外几树菁葱曲水滨阿那间【去声】间精舍里依稀似有草元人
　　林角斜坡
　　着水着山皆恰当一枝一叶各精神空空白屋斜坡上应待卜居来者人
　　夏山澍雨
　　霮防滃蒙意正酣吐云山复被云含隔江祗一小亭子便是虎儿海岳庵【见其昌自识语】
　　春隖晴窓
