<!-- { "loadSidebar": true } -->
　　本欲驱车过矫情亦未安三杯不妨酧四嵗又云寒松种【去声】老鳞长【上声】云开碧宇寛齐年率归室乔夀有何欢
　　桃花寺行宫作
　　谒
　　陵旋跸有余悲一宿山轩小憩迟百嵗那能忘
　　祖徳九旬重至切予思【予自幼仰防　　皇祖恩眷每念难忘数十年来勤政爱民不敢不自勉以报　　祖徳今以在位六十年敬谒山陵若年跻九十时精力如常尚当重来展叩以申思慕】信乎否耳
　　天垂贶雨霁雪融时若宜【唘跸前一日雨继以雪惟虑春寒碍麦幸旋即晴霁消融连日途中暄暖麦田滋润即此益钦　　天恩垂佑也】秀色田盘遥在望此畨姑舎漫言诗【是处距盘山弗逺跸路顺经然此行敬为瞻谒　　东　　西二陵非如往年春巡问俗览景吟题是以舍之弗过】
　　清明
　　诸陵脩祭例清明【每嵗清明日例遣皇子或诸王防诣各陵寝致祭其日率诸皇子皇孙曽元等或扵京城之　　夀皇殿或扵圆明园之安佑宫行礼今年予躬谒　　东陵亦正值清明日惟扵凌晨叩奠其祀典仍依例云】
　　东莅
　　西瞻不尽情终日无风夜微雨【农占清明日不宜有风是日晴和无风而昨夜复得有微雨信足兆丰益深钦感】农功有兆信钦诚
　　顺天府尹报雨雪农况诗以志慰
　　唘跸前朝虑雪多【十二日之雪惟虑其多扵麦有碍幸申后旋即渐止而连日晴暖不惟无碍且更足资麦之长发】登程
　　昊佑赐晴和自兹隂霁虽无定率值朗烜未有讹京兆报称优泽麦【迩日霁多隂少据蒋赐等奏顺天府属之各州县均扵十二日得雨二三四寸不等时届清明获此膏泽沾濡麦苗甚有禆益】田农问并可耕禾【途间询之农人佥称去秋雨泽霑透今乂得此渥膏且连日晴霁麦田无恙并可乗时布种大田较之往年更早】先忧不负后乐卜乐尚遥哉敢慰麽
　　晓行
　　夜雨弗多霁晓行厯观麦野度舆轻清明昨日无风允农兆幸符益戒盈
　　入南海子聸谒
　　元灵宫有作
　　向西归自东路便谒
　　穹宫六十满年帝八旬有五躬矻孜虽已切安阜念民穷
　　祖爱
　　天恩厚钦承愧一衷【予十二嵗即随侍　　皇祖扵此行围今八十五嵗计已七十三年矣是诚史册之所少见者】
　　小猎即事
　　擕元【孙也】厪武阅侍
　　祖忆恩荣【予以十二嵗受　　皇祖眷顾之恩此来擕带元孙载锡年亦十二　　皇祖曽谓予之福大由今思之　　皇祖祗及曽孙未得亲见元孙是以永字一辈乃　　皇祖所命名绵字奕字载字者皆予所命载锡年已长大不数年予又可以得见来孙盖皇祖之笃爱直已见及今日予之感慕曷其有极】试射一枝箭能开两力弓【予自幼龄肄习武事即位后以骑射为我朝　　家法不敢少疎忆乾隆初年用五六力弓钩闿裕如至癸亥年初诣吉林时竟用至九力而舎矢命中幸不虚发嗣以年逾六旬臂痛不复步射而近年围中马射即鹿犹能如前虽弓力渐减尚不下三四力今日苑中小猎用两力半发一矢竟未中诚可忸也虽众誉康健而予已八十五嵗原不以筋力为强望九之年犹能如此实惟天恩　　祖徳之所垂佑亦曷敢不日益孜孜以自勉励耶】康强犹此我八五弗称
　　翁深沐
　　苍穹泽惕干益亹衷
　　防榆书屋口号
　　衙门称旧斯诚久书屋题新亦已陈【寝殿左侧旧有书屋一古榆轮囷盘拏树孔各生松柏二株盖数百年物自予题额亦越六十余年矣】少小徘徊今耄耋阅同七十又三春
　　题团河行馆
　　行宫旧三处此处实新増【苑中新旧衙门二皆明时中官提督之衙至南红门行宫则建自康熈五十二年此处行宫因乾隆四十二年疏拓团河之水搆筑数宇扵旁乃予所新増也】为引团河顺遂因别馆兴亭台多防缀山水尽清澂过也非予羙五言自责仍
　　新衙门行宫晚坐
　　昨縁途便东宫驻今合西宫一宿宜不必平原重试马亦因麦黍起耕时【昨日进南苑驻旧衙门沿途试猎虽弓力稍减而发矢尚觉如常今日移驻新衙门路便亦可小猎但以八十有五之年原不必复以骑射见强且新耕并兴未可蹂践遂命止之】旧题诗句眸惭阅新值景光绪触披却以苗翘望捷拈毫佳兴致艰迟
　　御制诗五集巻九十五
　　钦定四库全书
　　御制诗五集巻九十六
　　古今体五十二首【乙夘四】
　　过卢沟桥
　　万载帝京防诸方行旅通春流
　　天赐顺【永定河即桑干河相传至桑椹时必干数日若干之日少则夏无暴涨向来占騐如此今日过卢沟桥见河流演漾顺轨下趋可预卜夏日安澜之庆】夏涨水安雄去嵗偶逢事【永定河自乾隆二十年亲临阅视改由下口六工河流畅顺数十年无事去嵗以夏秋雨多水势盛涨扵南岸头工骤致漫溢】长堤速奏功【去嵗堵筑永定河漫口恐河道乔人杰不能办理随命提督庆成前往督办旋扵八月初二日合龙实赖　河神助顺得以速即蒇工特命赍送炷香扵　河神庙敬谨祀谢并将庆成等及在工出力贠弁兵役分别议叙赏赍今日过卢沟桥敬诣　神祠躬亲瞻拜用展防忱】崇祠躬拜佑永定祝何穷
　　山东巡抚玉徳报雨诗以志慰
　　唘程豫日雨而雪慰惧一时难措中【今春土脉滋润颇不望两月之十三日唘銮前一日雨继以雪时以节近清明方虑二麦受冻为之慰惧交集幸晡后旋霁次日跸途所见麦田暄润俱已消融意始释然】所幸翼辰快晴霁歴观原野总消融兹闻春泽连朝被以暖齐郊嘉同【兹防山东巡抚玉徳奏该省扵前二月已得春雪麦苗长发而节届清明大田布种正湏时雨济南省城扵闰二月十三四日宻雨连绵入土三寸并附近省城济南府属之齐河等九县及泰安府属之泰安等六县东昌府属之聊城等六县兖州府属之滋阳等三县武定府属之商河临清直州及所属之夏津等州县均同日得雨二三寸不等齐省迤南地气益暖柬作正兴之时亦据李奉翰奏济宁鱼台汶上夀张东阿等处均扵十三四日得雨二三寸不等及时嘉霑被相同览奏并为欣慰】职考终尤祝绥稔【予即位六十年来农事闗心未敢稍有忽视明年即当归政此一年中尤祝雨旸时若并望速靖逆苗共享绥丰以协考终之职予既仰沐　　昊苍笃佑为千古第一全人曷敢不尽心民事以上酬　　眷佑非特不敢亦有所不忍耳】颙希昊锡益防衷
　　麦色
　　麦色西来好青葱逺近连润根霑及壤发頴泽防天讵祗卜夏熟兼欣种大田【问之农人据云今嵗土膏本足麦根霑润兼之近日天气晴和雪早融化现在二麦日见长发而乗时耕种大田亦较往年更早洵为近嵗所罕觏凭舆周览欣感实深】凭舆诚惬望艰遇胜常年
　　题永慕斋【梁各庄行宫内正殿名】
　　纪元满六十来述授终忱
　　寝殿閟千古行斋永一心眀当陈志素惟是抱慙深不寐春宵度庭泉写慽吟【是斋庭前有趵突屡见旧吟】
　　恭谒
　　泰陵
　　乙前恨难忆夘后又周陈六十
　　旻垂佑惕干心秉寅万年无改政一已有惭身敬告考终职如康来重【去声】频
　　防谒
　　泰东陵
　　丙辰述归政
　　圣母意犹怜【昔年在　　圣母前奏及践阼初告天若得在位六十年至丙辰即当归政之语仰防　　慈谕云如此皇帝敬　　天爱民克承先业海宇乂安届时微特天下臣民皆所弗愿予亦不忍竟如皇帝所言令归政也】
　　穹颢因重【平声】吁
　　慈龄祝百年【次日在　　上帝前焚香展礼之时即黙奏云如果长奉　　慈顔夀臻頥庆予亦何敢有违　　慈谕乃自丁酉年以来所愿既不克副而予幸邀　　天眷竟符初志回忆当年　　谆谕怆慕何极】所期竟艰获初志近将全稽首
　　明楼下酸然敬识篇
　　河南巡抚阿精阿报雨诗以志慰
　　山左近闻春泽覃缱心便及大河南霑膏同是十三四入土均称寸四三【昨据山东省奏报闰二月十三四等日通省溥得雨二三寸不等兹又据阿精阿奏豫省之开封归徳彰徳卫辉懐庆南阳河南汝宁陈州许州汝州光州陕州等属均扵闰二月十四五六七等日得雨二三四五寸至深透不等现在土膏渥润麦苗一律长发弥望青葱农民无不懽悦】九府四州幸以遍夏收秋稔望其堪慰防不敢心因放纳稼期遥可易谈
　　福康安奏报大逆苗攻解松桃之围诗成二十韵志喜
