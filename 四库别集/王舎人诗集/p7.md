<!-- { "loadSidebar": true } -->
　　寄匡世徳
　　匡君一别久踪迹近谁依囊尽风流在年髙故旧稀浩歌邀月上独立看云飞只叹阶庭下无人戱防永
　　题临清书屋
　　君家旧文献世业喜聨芳书积数千巻门开半亩塘天光朝鉴满灯影夜凉未许终嘉遯还应入帝乡深静轩为云石长老赋葢取杜少陵竹深留客处荷静纳凉时之句以扁其轩云
　　何处可追游兹轩景最幽穿林开小迳凿地引清流竹色明书幌荷香散茗瓯髙僧尤好客欲别更迟留
　　赠陈景中昆仲题所画竹上
　　到京今六载衰病独防防在客谁知己惟君弟与兄经过常馈药慰问每留情持此岂云报相期岁晚盟
　　暇曰读楞严经偶成
　　劳生何扰扰衰髩已萧萧偶得楞严读都将世虑消水流虚谷静云度碧天遥独坐忘言久西山对寂寥
　　初度
　　此日逢初度长年客帝乡两京叨扈从四海共安康振佩趋青濡毫向玉堂不须称夀者歌此进瑶觞
　　济寜分水闸访乡人王大使
　　自説到官久徃来多见临上堂询旅况对酒话乡音日落郡城晚河舂闸水深南归应有待停棹拟重寻
　　东昌与陈徳耔夜别【耘江阴人号约轩】
　　匆匆客路边不得共留连公馆灯前酒王程月下船孤城横旷野断鴈落平川别后重相忆应知夜不眠
　　和赵彦如中秋对月韵【友同号存斋】
　　秋半晚凉新空庭逈絶尘共看今夜月况是故乡人展席聊呼酒烹鱼底用莼清光千万里随处可相亲
　　送台州医官裘训科南归
　　学业究岐黄新除拜宠光济人唯用药从宦不离乡选胜登霞峤寻真访石梁因知归思趣不敢问竒方
　　赋椰瓢
　　炎方充贡物颁赐出金门外表匏瓜质中涵雨露恩香甘宜作果坚确可刳尊铭刻须珍袭留荣及子孙
　　挽李母【其子玉大理副】
　　闾里共称贤中途防所天教儿登显仕抱志卒余年京国舆灵榇横山入墓阡铭文书琬琰尤足慰重泉
　　得家书
　　昨夜乡人到家书喜见投展开三四读添却万千愁舍弟贫依旧山妻病未瘳那堪诸防稚日日望归舟















　　王舍人诗集巻三
　　钦定四库全书
　　王舎人诗集巻四　　　　　明　王绂　撰送倪知县克明服阕赴京【峻兵科都给事中卒年六十三】
　　解绶归来庐墓侧俄然三载废鸣琴哀情那尽思亲泪壮志难忘报国心马识京尘嘶晚道人经官驿听秋砧恩荣不日除书下好为林泉早寄音
　　题蔡教谕先生鹤塜卷【名允升三衢人】
　　琴罢杏坛长自舞蹁跹何遽永相违漫追坡老舟中梦谁复丁仙海上归声断夜松月在迹存春迳雨苔防空留泮水萧萧塜落日凄风鸟雀飞
　　夀雪洲【夏权字叔度松江府判官仲实之孙上海县主簿师顔之子母赵氏旌表节妇】
　　半百才过一载余髩须如漆美簮裾富将诗礼传先业老向田园乐隠居椿桂隂森环第宅芝兰萌茁满堦除况闻贤母氷霜操千古名传太史书
　　过赵征君文鼎隠居【其先世宋宗室赵状元之七世孙讳铉号雪坡】
　　只今谁识旧王孙高隠澄江郭外村宗室世传家谱在状元坊建鼎魁存清秋山色横当槛静夜潮痕直到门拟得初春重相过索尝新酒荐河豚
　　酬华樗林见寄韵【寅可字汝翼】
　　可笑先生七十余年时宿习未能除闲身寂寞难忘酒老眼昏花不废书半榻秋声吟细细一樽灯影髩疎疎几畨欲得相防去尚恐嫌人识隠居
　　送杨昻从戍【讳防字徳昂号静约】
　　溪口停桡别故人临行不觉泪沾巾一身囊槖亲同旅满眼松楸托近邻蛮洞暁云晴复雨瘴乡冬日暖如春于今圣主多恩泽久屈应知渐可伸
　　留别雪洲东屏
　　地好况闻名习礼参差髙第映乔柯偶来为客住因久渐喜居人识较多春暖壶觞陪燕集秋清帘幙听弦歌无端漫复西游去主意勤惓奈若何
　　夜宿丹阳道中
　　行李出门才两日离情无那便思家初从异县登平陆又下轻舟上小车客路晚来投旅店乡音日复近京华不眠苦被诗情恼吟落寒灯一穗花
　　宿天界寺用石庵逰恵山诗韵
　　木落空山古寺秋寻僧聊遣世间愁尘劳似海何时了踪迹如萍着处浮对榻暂同林下宿煑茶闲引磵边游明朝又欲飘然去一幅轻帆过石头
　　谢庆夀寺长老恵线香
　　挿向薰炉玉筯圆当轩悬处瘦藤牵才焚顿觉尘氛逺初制应知品料全余地每延孤馆月微风时飏一丝烟感师分恵非无意鼻观令人悟入
　　歌风台
　　黄屋初乘入故乡悲风曽此醉壶觞固知有国因三杰复恐无人守四方丰沛到今何寂寞风云终古自飞扬荒台独上追陈迹空见残碑傍夕阳
　　元日早朝
　　七年从事玉堂闲又值新正立暁班夹道旌旗严五辂充庭犀贝杂诸蛮和风暖入承眀殿瑞霭晴开万嵗山圣代信然无隠者布衣都得拜天颜
　　和钱博士先生除夕感懐韵【仲益】
　　京华住久客囊殚对影萧然守嵗阑酒浸屠苏怜独饮盘堆苜蓿共谁飱家山夣在相思切心事逢人欲説难年复一年多白髪驻顔何处覔金丹
　　观大祀
　　云汉昭回月正中圣君严祀答苍穹冕旒肃肃威仪盛玉帛煌煌典礼崇卤簿香飘凝瑞霭箫韶声奏度祥风百神咸格宸衷喜愿祝繁厘万国同
　　除夕有感
　　坐拥寒炉夜不眠漏声听彻欲朝天但知旧嵗逢新嵗不觉中年又晚年斗转正临丹阙近春囘应自上林先幸当昭代惭无补独立东风思惘然
　　送朱叔服还江西写送别图并诗于上
　　栁拂东风弄暁寒送君沽酒出长干闲身已遂还家乐直道方知处世难云尽匡庐山色好雪消彭蠡水容寛离情一段归图画留取相思别后看
　　送张副使赴四川宪司
　　宪节遥临白帝城圣心欲慰逺民情豺狼退伏霜威劲雕鹗髙抟海宇清剑阁日斜骢马骤锦江春好绣衣眀遥知到日循行处父老欢呼夹道迎
　　寄题住长老万竹深处
　　万竿森立翠交加苍雪纷如天雨花风度微凉侵贝叶月明清影覆袈裟林深灯暝时闻磬迳里烟生自煑茶何日相过参玉版禅闗尤恐碧云遮
　　牡丹
　　魏紫姚黄取次栽清和将近始花开羣芳任意参前去国色多情殿后来帘外日高施帐幄酒邉风暖醉亭台东君赋予何多也无限繁华独占魁
　　梧桐
　　近种髙梧金井旁重重如盖映雕墙岂惟清庙中琴瑟伫看朝阳鸣凤皇得地自怜承暁露知时那肯着秋霜贤侯公退钩帘处满院清隂白昼长
　　送呉太仆还京【鉴字徳清号性泉庐江人】
　　嵗莫金台雨雪飞匆匆相见即相违年来每忆交游少别后休令信息稀马渡淮船春意早人还京阙暁光微亲朋见问无多及况味依然老布衣
　　重过小姑山
　　不到小姑今十年望中风景尚依然庐山金削遥天外汉水緑浮飞鸟前祠下女巫鸣赛鼔沙头津吏官船登临重覔旧题处崖石嵗深萝薜牵
　　黄鹤楼
　　日暮江天独倚楼楼髙凝望思悠悠仙人不见鹤不返江水自流山自秋七泽茫孤鸟度三湘寥落片云收数声长笛知何处懐抱不胜今古愁
　　黄牛峡早行
　　滩下待明船子发起来篷底尚余酣浪花夹棹卷晴雪空翠扑人飞暁岚胜迹登临多自惬畏途跋涉信难谙何当长揖人间事老卧林丘颇自甘
　　月夜过瞿塘
　　瞿塘灔滪足风波一叶官航抵暮过峡尽顿看江路濶山开尤喜月明多图分八阵石犹在柱鎻重闗铁未磨惆怅英雄俱已矣令人千古独悲歌
　　重庆道中苦热
　　地近瘴乡秋暑热客行长日汗流顋草蒸恶气薰人醉马蹴飞尘扑面来望近驿楼思偃息行当山路苦萦回虚懐漫有相如渇深愧应无作赋才
　　夜发资县
　　过雨晚来凉气好征鞍夜发肯迟留月华炤路皎如昼风叶满山浑是秋度水柝鸣津口逻隔烟灯起驿边楼驱驰本亦勤王事添得诗情分外幽
　　暁过双溪道中
　　残月欲低溪水明林香拂拂暁风清鸟从万木隂中响人在乱山深处行境异自令心独赏趣幽翻觉句难成不知蜀道几千里一路吟哦到锦城
　　至成都
　　京国逺来将万里士民欢悦共讴吟久钦西伯施仁政终见东平乐善心江带锦城花烂漫山横剑阁树萧森只今宗社安如石圣念尤亲九族深
　　题杜工部浣花草堂
　　浣花溪上草堂前想像当时思惘然髩老风尘多自感身经防乱复谁怜懒从江夏夸鹦鹉独向西川拜杜鹃知己惟应有严武醉言何事又招愆
　　武侯庙
　　忠义分眀两出师令人读罢想当时躬耕本亦巢由志襟抱聊将管乐期鱼水一时心已合风云八阵石难移长星不使营前坠礼乐重兴未可知
　　相如驷马桥
　　相如辞赋拟风骚浪迹临卭逸气飘犊鼻岂应亲涤器驷车直欲预题桥才名当世黄金重志愿凌云碧汉遥富贵如何才满意白头吟里恨偏饶
　　酬四明王教授彬见赠韵
　　君才堪作济川舟愧我无能髩已秋江左家声浑寂寞山隂宗谱尚绸缪经横绛帐崇师道裾曵金门久宦游正恐相逢又相别玉瓶同拟醉沙头
　　再用韵留别
　　西风江上促归舟落木啼猿总是秋愧我半生多旅寓怜君一见即绸缪宦情那肯轻同志乡语偏饶访旧逰别后相思重回首吴云迢逓海东头
　　酬廖纪善去怠赠韵
　　文采芙蕖映碧湾令人相对意忘还官闲得俸惟酤酒公退钩帘只看山簮笔殿头居纪职曵裾门下出朝班思君正似仙凡隔瞻望蓬瀛弱水间
　　再用韵留别
　　巴渝西上几千湾才得停桡又促还归路渐看京口树吟笻难遍蜀中山黄花老我思秋迳白简怜君缀暁班防别人生那中料信音湏仗往来间
　　中秋对月
　　皎皎氷轮对客圆客心相对两堪怜清光此夜异常夜狂兴近年非少年弟戍边城劳别梦儿留乡井望归船一家骨肉分三处应共感懐多未眠
　　送陈尚宾还靖州
　　嗟余湖海度年华尔复飘零更可嗟旧业蹔归翻是客异乡重到即为家江连云梦孤防逺日落衡湘断鴈斜后夜月明何处泊相思回首各天涯
　　舟中暁望都城有懐诸公
　　烟深孤塔是长干路近都城望眼寛江水今无南北限山形原作虎龙蟠云开魏阙朝阳满月落秦淮暁色寒遥想此时天上客从容鸣佩列朝端
　　谢恵皮墩
　　拜恵仙墩三尺圆漆成文采瘦藤穿最宜箕踞长松下又好跏趺绣佛前四体但能安即了寸心尤觉静相便题诗欲拟琼瑶报坐对青灯夜不眠
　　题赠秋林草堂图
　　书剑飘飘年复年感侯相见即相怜行藏只説都由已穷达宁知却在天逺塞闗河迷落日故山庭院锁秋烟多情猿鹤应贻诮荒却当年种秫田
　　为黄侍读赋瑞菊【淮字宗豫永嘉人諡文简】
　　秋英特表君家瑞合蒂聨葩色更佳让国夷齐双节在分金管鲍两心谐霜凝素瓣连环玉风动芳丛并股钗知是花神意加倍何妨叠日醉髙斋
　　悼松庵性海师【讳普真姓承氏惠山寺住持迁住虎丘五十八嵗示寂王学士达善撰塔铭毘陵人】
　　方外交情师最优防常相见即相留蒲团对坐听松雨茶具同携瀹磵流丈室独存禅榻冷一灯空照影堂秋固知去住皆虚幻顾我能无感旧逰
　　送陈指挥文懿还常徳
　　将军先世太丘陈功着当今号虎臣每効忠勤酬圣主久持威信服蛮人船冲官渡潮声急马踏京尘栁色新闻説辕门临胜地桃花开遍武陵春
　　寄以中家兄【时闻防子依沈甥居】
