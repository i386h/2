<!-- { "loadSidebar": true } -->
　　嫩日轻隂润意含御园春景称吟探花光未烂因寒勒芜色才舒饮露酣我念农功兴二月人言莭气似江南由来枚卜在山左谁得天津骋怪谈【宋邵雍闻天津桥杜鹃谓将用南人作相専务变更云云夫史防所纪宰臣北人南人皆互有贤否岂独一王安石古称立贤无方頋所以用之耳即今之汉大学士一为刘统勲乃山东人一为杨廷璋乃汉军虽有好事者亦不能腾其口故眀沿宋谬说爰立輙事争持真足贻笑千载以有莭气似江南之语故并识如右】
　　开鉴堂
　　沧池日日暎书堂偶对呼为开鉴光了识万縁皆假借不妨一照契真常
　　琴趣轩
　　五七弦音辨莫仍其声只在碧澄澄赢他世上琴师者枉桡扵斯得未曽
　　涵雅斋
　　芸香四座芬睡鸭不须焚茹古常研秘涵今永佩文藻思惟乙乙濶论敢云云溯忆昔年志【此子青宫时书室名也兹仍每以题额】河间喜不羣
　　题无边风月之阁
　　无边风月有何因即景分眀在好春鸟喜歌音送宛转花欣舞影照清真
　　小石林
　　窓中列岫殊非逺阶际假峯宛似真何必黄山三十六由来享帚亦堪珍
　　精舍田盘忆石林【盘山行宫内有石林精舍为幽胜】飞来枣叶堕庭隂须弥大小休量比一例无心足恱心
　　环碧亭
　　叠石为绮峯激泉为布水夷嵕置小亭四柱竒无比嶻嶭罗其外淙带其底疑入万壑潨安知一园里徐歩出防曲向皆儿戱耳髙大自内观东坡言甚防
　　题山影楼
　　楼据小崥崹复望逺崿岭此主彼賔界彼主此賔境奚如一合相呼之曰山影迭为雅复宜相暎胥平等亦不以恒登登斯意为永
　　唐寅山竹草亭即用其韵
　　肥遯林泉乐寜为渔钓干檐前踈种竹延入月光寒
　　山桃花四首
　　防防山凹桃始华仲春莭候不争差看花好是初含蕊唐突休言烂漫霞
　　白者常先红者开鲁论著语有由来请看绘事春园里后素谁能或异哉
　　流风全敛浄无尘微雨时霏畅好春今嵗夭夭真幸不孤引领一畨新
　　女夷橐籥巧栽培不借东风亦解开月令可知诠北地防曽言到信传梅
　　题方琮山水
　　岩谷意含韶叶浓花复夭闺人翠楼上【上声】逰客緑林招春水才胜舫渚蒲未隠桥东郊举趾者为尔祝丰翘
　　右春景
　　满谷腻云浮卒未休斜风急伞底乱水涨桥头渔子冲烟舫幽人聴雨楼彼安懒墯性我切怨咨愁
　　右夏景
　　左嶂逥嵚崟右溪解与深云间犹恋岫天朗恰开襟紫欲枫千防翠惟松百寻亦堪欣即目何事有繁钦
　　右秋景
　　万树玉为糊千峯银遍铺古来擅摩诘今复见方壶犬吠人踪灭童寻酒望沽蹇驴怯泥滑兴与灞桥殊
　　右冬景
　　喜雨六韵【二月廿二日】
　　此雨真堪喜当春正及时连朝优醖酿彻夜渥树湿合围夲【合围之树全湿其本则雨为透足矣】花湔欲放枝歴辰还达午急洒复徐滋望外诚逢幸忖衷益切寅御门集朝彦【是日御门】防泞亦心怡
　　雨中舟泛二首
　　水天上下寻常隔巧与贯【平声】之借雨丝设问縁何竒句得利农今日觉心怡
　　栁色薫黄桃染红濯枝无力润蒙蒙右丞画意兼诗意只在轻烟细雨中
　　春雨轩对雨作
　　春雨名轩果是竒自兹春雨每逢之优渥者为今嵗未烂澷兮恰好时彻日彻宵还莫间或踈或宻总相宜凭栏却幸何修遇喜共东郊农父知
　　绘雨精舍口号
　　三时有雨冬无雨夏潦秋霖强【上声】半愁有喜无愁只春泽今朝绘出渥而优
　　横云堂
　　春港逥烟舫云堂凭雨窓满空皆润逼无防覔尘降那数襄阳画疑收湘浦防飒声兼素色定岂碍摐摐
　　狎鸥亭
　　御苑曽无矰缴求野鸥喜静毎来投忘机意趣胥应有髙蹈非希隠者流
　　题澄练楼
　　乗舟偶至临湖楼不爱舟中爱楼上于楼为静舟为动一例澄湖披荡漾是时春仲景方眀况当雨后波新涨倒影花光漪浅纹氷夷窃得天孙様设如拟议浣纱溪洗尽越吴机械障
　　湛然室
　　色斯有际空无际内外虚眀洞湛然此室问宜谁作伴手拈花者坐金仙
　　得全阁
　　敞阁虽受风春仲律已暖宿雨润油然韶光鬯盈眼揽结景毕呈锦绣天工纂忽有贳饼人云自街头返饼已贱于昨大田卜益善秋收防全获此雨利不浅止止毋复言言当戒盈满
　　晓起一律
　　纸窓霭霭昒昕铺晓起林亭满目濡雨霁景光最希有春园兴趣得曽无桃花红暎黄薫栁雁字云呼水宿鳬乐在髙原将下隰耕犁防防看人扶
　　汉玉糓璧
　　土花防防其光葆道人之容枯不槁千年以上目前藻寸度防圆合羡好虽有琢磨无竒巧元气配藜丁甲保庇防嘉谷斯为寳
　　御园仲春恭奉
　　皇太后赏桃花之作
　　雨后园林霁景披山桃灼灼发琼姿得迎
　　王母仙舆降正是西池春醼时嫩萼欲禁风韵擘低枝犹帯露华垂
　　懿情别有承欢防
　　指顾连塍緑麦滋
　　直总督方观承奏报得雨
　　夜雨继以日京兆报优覃大云势遍满想必逮畿南越两日章至普被春泽酣欣承益悚惕敢曰有秋占因忆迩年来齐豫每先霑乃延及都下率成例事谈此番实先彼望外幸何堪翻为【去声】齐豫望佳音伫驿函
　　仲春讨源书屋
　　昨日迎
　　慈豫今朝问
　　体便书斋退憩息朝政勅传宣已觉池塘丽还亲翰墨縁六经源设讨百行有当先
　　西隄
　　西隄此日是东隄名象何曽定可稽【西隄在　畅春园西墙外向以衞园而设今昆眀湖乃在隄外其西更置隄则此为东矣】展拓湖光千顷碧卫临墙影一痕齐刺波生意出新芷踏浪忘机起野鹥隄与墙间惜弃地引流种稻看连畦
　　仲春万夀山即景
　　前日问
　　安无暇到今朝到为问
　　安回已看緑栁风前舞恰喜红桃雨后开蓄眼芜珠縁带露称心山黛不生埃分眀胜概西湖上只少北髙峯影来
　　题恵山园
　　台榭全将秦氏图【是防位置结构与恵山秦氏寄畅园大略相仿因名】宛如摛藻咏逰吴轻隂宿雨今来凑也与九龙不迥殊
　　对鸥舫
　　为斋近临湖何不可名舫更益云对鸥亦不止鸥漾春来湖波活水族有千状飞止任所便夫谁挟弋向冯生适其适是即造物量吾民艰遂故用増惆怅借曰托髙闲小哉岂有当
　　二月廿六日山东廵抚崔应阶奏报得雨
　　晓有齐抚章其雨心先揣擘囊乃报霑实获我心喜二麦既润哉大田亦耕矣昨此对优渥悬望已切彼数【上声】日实十九彼原先于此【京畿以月之廿一日竟夜春膏宻沛逮翼日四野深透今接东省奏报知己于十九日普霑渥泽抚臣俟所属勘齐彚奏是以报到后而得雨仍实先于此防也】
　　微雨【二月廿六日】
　　既雨亦云易棼丝晓又霏已看砌土湿不虑谷风飞花蕊如含笑麦苖定卜肥晴宜继霑美知足故应稀
　　史杠杏花麻雀
　　双雏相倚枝头宿老雀飞来唤不醒只有其雄若无事杏花深防独梳翎
　　西直门外三首
　　春郊防马踏春泥趂润农民毕举犁麫贾【去声】减前麦种【上声】贵【春雨霑足市人知新麦将稔不能居竒竞以平值信麫而耕者又乗土渥宜苖争先购麦种价转増长畿甸传为佳话云】世间万事率难齐
　　村舍炊烟拂短篱清明节近杜家诗已欣满目无尘意又见低云送雨丝
　　雨畦烟甲绿防然行可翻犁种大田等度常年得罕遇越因欣慰越干干
　　微雨【二月廿八日】
　　雨弗为【去声】云拖气和真是和润郊又及寸泽物岂辞多所虑三时逺翻愁一往过祈年终始意自不解应何
　　复雨【二月廿九日】
　　油云午复低好雨
　　天重锡春霖防叠见慰心増惕息砌湿牛蹄涔檐溜鱼眼滴宫花红濯英殿柏苍含泽无风自深沈入夜犹淅沥













　　御制诗三集巻三十七
　　钦定四库全书
　　御制诗三集巻三十八
　　古今体一百四十三首【甲申四】
　　三月朔日斋居对雨
　　鼎新
　　古帝庙落成莫之春先二日致斋是为中祭伦怵惕念代兴惟
　　天讵由人厥徳苟匪常难谌命亦沦迁居弗遑安思艰图易民甘膏迩屡霑润溽利耕畇即虑后难继敢曰稔可臻防顺益屏营庶防承
　　泽频
　　静怡轩雨中题句
　　静者动之复怡者忧之对先忧讵可忘时动乃无悔【叶】后既未尽屏前亦难兼佩静怡岂不佳有志而未逮春夏多园居斋必返宫内迩来实厚幸膏频防赉庭梅香已放宫树防全溉绻彼陇亩间兴言事耕耒是吾所由豫讵在崇轩绘
　　赋得不为物先
　　持后如观影不先敢傲身时乗干用九佳与物皆春柱史颂三寳寺卿箴八珍劳谦曰君子知足乃贤人却匪蔵机械惟应博访询朴敦汉文帝又以示临民
　　重修
　　厯代帝王庙告成既奉
　　神御复位爰以春祭恭临式瞻实枚用申诚肃
　　三皇
　　五帝道功崇
　　厯代君王懋建中虽是乗除抚人世莫非兢业代天工由来观徳视
　　迁庙用以陈年新
　　閟宫更忆戴黄教易瓦【旧制　庙瓦皆甃用纯緑兹以新葺　正殿易盖黄瓦】载闻刻羽彂调桐考经
　　圣祖加之位【康熈六十一年　　皇祖考定　厯代帝王庙位守成列辟并増入祀典】敬法世宗祀以躬　　【皇考于雍正二年春季　　亲诣行礼】乐亮礼章溯古制牲蠲币量冀
　　神通落成莅止摅诚恪蒇祀虚徐仰
　　显融周监在殷殷监夏难谌益切惕予衷
　　倚虹堂放舟
　　景徳蒇崇祀　【歴代帝王庙正殿曰景徳崇圣之殿】鸣銮出鳯城溪堂倚桥侧春水进舟平涨影层含砌漪文倒漾楹缆牵回望防隄栁翠烟横
　　长河泛舟至乐善园
　　栁緑桃红濯雨余长河今嵗此方初名园问路镜中是春水坐船天上如暗窦眀亭皆好在香瓯浄研偶相于重华宫里书堂似【子青宫书堂亦以是名之】两字名言防起予
　　蕴真堂小坐得句
　　一年中到园不过两三度到园坐堂中暖席曽防遇以其临长河荒頺为整足是予之好【去声】事非予之美防堂自蕴其真漠然无来去
　　含清斋
　　水裔有书斋新芜緑到阶往来堪憩歩经史足怡懐不繋情而去惟留静与皆鸣榔溪防转烟外望髙槐舟过万夀寺未入遂由绣漪桥至昆眀湖沿水路揽景襍咏得诗六首
　　片刻徘徊乐善园进舟仍复溯长源麦刚茁陇新膏润稻未栽塍宿水存
　　广源闸隔水髙低易舫之间屧歩隄万夀寺才离半里扬帆姑且置招提
　　麦荘桥过接长春两岸轻烟罥栁新石坝金河泄余水【石坝在绣漪桥南以泄金河余水】天然洪泽那堪伦【洪泽天然五坝此不过畧仿其意然自前嵗南巡防清口之制连年水并未过五坝下河受益实有眀效】
　　坝外湖心亭好在乍因缀景忆西湖曽经一到常空过似此何须搆筑乎
　　绣漪月漾忽当头緑栁红桃四面稠寒食眀朝兼上已岂能分日作遨逰
　　陆縴入湖易水縴湖光上下漾天光小船轧轧鸣榔防不辨吴邨与越鄊
　　遣懐
　　春泽优且渥厯年实无比百糓皆可耕二麦卜兆美忽缱关以外牧塲不利尔即今雨后寒内地尚若是居庸北髙峦遥见积素矣孳育马牛羊防古生计恃雪冷虞为灾彼亦吾赤子既而自解云凡事戒长此且如西北界辟疆二万里亦胥勤耕牧又寜当异视普天均适愿自古无其理咄哉语又失此责将谁诿多愿故多愁是吾乃所以
　　咏古苍玉璧
