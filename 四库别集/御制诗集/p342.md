<!-- { "loadSidebar": true } -->
　　诏重宣风黄图蔼若春圜煦绣甸佳防气郁葱凌沼漾晴凘的的【臣傅恒】麦畦含翠茁芃芃三登留熟欢声洽六出含精
　　闿泽防祀粥尚沿膏泛白【臣阿里衮】买镫还续蜡烧红望延
　　吴越瞻
　　天日踵继燕齐祝华嵩鳯展九苞扶
　　翠辇【臣于敏中】
　　【御制】云垂五色护朱栊
　　髙年虑假登楼歩【镫莭宴赏例结防楼奉　　皇太后楼上观之兹恐扵　　髙年登陟为劳命改设平屋】平屋堪娱玩景瞳养
　　志承
　　欢敢弗黾
　　乗阳颁庆此云同燃来莲蕊攅成锦种得芝田暖欲烘水镜朗悬层汉上【臣钱汝诚】玉蛾齐绕万花丛潜蛟室底千丝蠒飞鸟行边百尺虹着地还腾萦匼匝【臣王际华】曳霄不下挂玲珑跗呈顷刻瓶罂里莭唘葳蕤槖籥中线掣蜿蜒交列缺【臣蒋檙】
　　【御制】鞭驱霹雳导靊霳竒踪艳説邱仙伯诞日兼传越国公走马击毬城外盛
　　鶱鸾访箓羽流崇磻溪逸迹徴时可崂岭仙源溯大通方朔偶然防度索【臣双庆】广成竟尔在崆峒杖龙影已寒池澈笙鹤声犹夜月胧丹灶霞栖琼观静【臣全魁】珠幢云拥碧台穹萃元芸秘香余篆太极松蟠盖自笼庆序京华传览揆【臣张若澄】
　　【御制】熈韶瀛海缅飞翀共看赵北氷嬉丽似逓江南春信融扈跸况随诸伯克
　　欵关久致古筠冲钱镕普尔新遵笵布贡兠罗旧织絧不比名王空质子【臣吕炽】扵今絶域尽抒忠卖刀已市千头犊折矢仍韬八札弓
　　豹尾幸陪知感切【臣孙灏】
　　龙文荣缀荷
　　恩洪
　　湛湑普被天山北和盎才廻渤海东浓粲笑花蕃且吉
　　【臣申甫】
　　【御制】髙轰喜爆炽方隆行时信可同民乐祈嵗端因厪穑功掩暎水村益佳致
　　防訚泽国绥丰七真飚辔擕钟吕两淀星桥亘鄚雄盘鲤献常擎野叟【臣于敏中】篠骖舞更迓衢童焱喷冻藻喧鳬鸭采绚苍葭起鴈鸿响送蹋歌谐鼓枻【臣钱汝诚】光囬衔烛彻张罿渔戙浦逺辉晶皛蟹簖林开炬奕熊防防微茫粘曲岸【臣王际华】
　　【御制】半篝约畧照踈篷西汀火树争辉夕东壁银轮漫辗空未可忘言荅韶莭
　　雅宜即景绘熈工荘生见説鱼知乐老子尝论道用盅故事记曾催撃鉢【臣蒋檙】新诗继复许连筒荣叨
　　给札霑优渥速愧传笺讶遽怱雪后培滋如霡霂【臣双庆】年前积素尚巃嵸大田伫见耕人出万寳从占廪实充寒勒风条芽拆栁【臣全魁】
　　【御制】闰添花信叶余桐烟収此夕消金焰路指明朝筞玉骢排当【去声】前涂宣命罢【南廵向以镫节前唘跸地方官例具火戯兹展扵上元后一日计至此已当燕九因预勑大吏前途不必复陈】即斯已觉欿吾衷
　　鄚州道中作
　　鄚州久省尚存名水郭人家渔且耕大抵治民戒滋扰郭駞传里语尤明
　　夕
　　村名易思贤【旧名四善村壬午南廵驻此以地有汉太傅韩婴祠因易今名】所思因授经汉室重儒术遗学赖用明太傅兴是邦津梁接后生髙台今复起传实原以名三年此南廵行馆重驻停昨日度燕九春郊已収镫夕斋有余暇閙后喜谧清简编亦在案廽忆当年横注防我未逮惟是冣躬行
　　思贤村行馆叠旧作韵
　　常山太傅授经祠津逮扵斯憩息宜汲古端知稽此要经邦宁复借他资自专韩氏惟传易众好【去声】燕人尤述诗不号行宫号行馆爱伊朴简契无为
　　河间道中咏古
　　献王祠
　　班史诸王賛有云宴安鸩毒述前闻献王好古事求是大雅千秋祀不羣
　　简子城
　　每思周舍叹千羊尹铎终嘉垒晋阳赵附晋懐应在此钧天赐笥失荒唐
　　扁鹊宅
　　越人舍客遇长桑谨事因之授禁方疾论桓侯应及蚤秦医何自不防防
　　亚夫城
　　营临细栁识将军覇上棘门儿戯羣取箸设非形鞅鞅温人善相亦徒云
　　董学村
　　三筞原非时事防醇儒惟董岂虚誉天人注尽春秋理緐露翻嫌太凿诸
　　闾邱台
　　诎服公孙弩禁民巧言汉鼎得全身赐金伏法不旋踵品行原工格五人
　　瀛州南楼五叠沈佺期韵
　　古郡仍木谯不见楼干霄借问緐华地防不归凄寥瀛州复经过和铃鸣春飚缅彼盛唐代度此第三桥比肩许宋近逰燕胜驩遥【佺期仕武后朝给事中坐交张易之流驩州遇恩复官复因内宴歌廽波词以邀绯袍牙笏之赐其诗名虽着盛唐而谄媚希荣实为士林所鄙耳】亦可安命分犹然怨哗嚣今读廽波词孰不鄙其謡
　　题毛公祠
　　博士始称毛献王庆际遭上承述卜子下接逮徐敖借以观虞夏谁云祗粕糟古祠旁驻防衍绎一焚膏
　　忆昔一首示直众官
　　忆昔壬午过是郡甫经灾沴民未苏歴览虽鲜鸠鹄状宁免饰观经跸途其嵗夏秋复两失调幕乏计惟増吁蠲租赐赈不稽泽救急讵弗遗向隅
　　上天好生黙旋转癸未幸歌西成愉昨年夏秋更均获桑棉瓜菜皆丰腴筞骢欣阅元气复黄童白叟真懽娱户有崇墉村象美衣无须防人面舒乃知补苴信何济力田岂似逢年乎因之逋赋槩豁免索俾闾阎逭追呼方伯有司日扈跸此庆共铭汝与吾然宜抱愧何脩致不宜志满夸祥符
　　题马逺四皓图
　　遯迹商顔一例清不夷齐实弟和兄如何对奕长松下胜负居然有鬬争
　　河间道中忆献王事有作
　　帝子当年好经学韩毛撰述辟纷哤至今畿辅称多士必属河间文物邦
　　造次扵儒儒好【去声】醇山东俊秀盍朋臻园笑彼梁王武徒致邹枚词赋人
　　三雍五筞善尊闻宜奨贤藩绩学勤何事艴然难孝武勉之翻用举汤文
　　红杏园四叠前韵
　　献王昔好学竹简论车辇招致道术人贤材率来馆得书独称多儒学因之显古地辟今园春风又席展何事消清暇摛词兴堪遣五诗四叠韵用以彰厥善
　　扵景州行馆作
　　地方官以
　　皇太后髙年旃屋究不如瓦室之暖因建行馆以备憩息义重
　　温凊且事已成遂不峻拒东省颇亦有之然非朕本懐
　　故诗以志愧
　　行营向所谙随防足停骖如曰
　　髙年养无过数宇堪何来景歴歴且复厦眈眈觉适以为恧惟清信可耽牙籖供古鉴纱牖纳春含未得忘言去言斯自识慙
　　景州行馆八咏
　　展义斋
　　朴宇数楹临驻时视事扵此观民展义意斯寓焉
　　新辟行斋驻防旌由来不説事云成便教摛藻题展义思义还因惕顾名
　　頥志堂
　　堂为恭奉
　　皇太后安憩之所叶时
　　温凊扵
　　髙年頥养尤宜
　　四度南廵奉
　　圣慈朴堂温凊适相宜承
　　欢常仰
　　身康健大慰吾心乃在兹
　　通渌桥
　　板桥宛转渌水斜通歩屧徃来俨然江乡图画
　　一渌水也成溪屧歩通桥雁齿低阿那隄杨虽未緑柔条拂防已生稊
　　澹懐室
　　行馆后为邃室防余静寄因之澹泊明志深契澄怀
　　溪畔轩庭一宿便琴书犹觉过清妍澹然对防懐澄照寕只方心似水焉
　　延月台
　　平屋傍叠石为梯登之可揖东山之月时虽过望意足千古
　　月与髙人雅作陪扵吾何有乃斯来石梯设以皇山拟方构诚为米氏台【米芾寳晋斋东有月台而以上皇山樵所告异石致其侧兹台叠磴玲珑亦以石胜应不啻寳晋桐杉间耳】
　　涵虚舫
　　池上舫室可居非水非陆而兼水陆之趣南华虚舟之喻足以当之
　　即室即舟临水裔不浮不繋任天真今朝识得涵虚妙冻浦虽风那漾沦
　　葆光洞
　　延廊窈窕间环以石洞云根含润髣髴有光
　　缦转逰廊石洞穿趣含幽显得天然何须仆仆寻丹药歩此应逢元圃仙
　　四照亭
　　四柱翼然清景随方可揽防心咫尺政不必艳举西湖
　　跸停过午恰余闲四面春光揽结间虽不刻舟覔津逮遄飞逸兴亦孤山【孤山圣因寺行宫八景其一曰四照亭】
　　过徳州浮桥有作
　　漕河聫艇作舆梁鞠迎銮夹岸傍何防黎民非赤子那分彼界与斯疆全无菜色诚予喜自有鸿恩副众望不数里遥莅行馆朴斋书史足徜徉
　　五依
　　皇祖徳州即事诗韵
　　转舆指东陆纪序正春初省方将设教有举必应书百年
　　祖制昭七萃军容肃不逰体以休曰豫凛恒燠
　　恭奉
　　皇太后观烟火即事
　　早传度莭届镫収大吏偏称备已周【燕九已过不应再陈镫火而东省大吏以时值春正莭月入疆首顿迎　　辇祝　　厘宜申庆赏即逺近黎庶亦得共快就瞻以彰同乐因所请尚属近理且供具已周遂听之】且是未过正月内更兼来覩万民稠春郊合奉
　　思斋赏夕景何殊乐国逰星箭腾空数无万増
　　龄都作海山筹
　　再叠画梅箑头诗韵
　　昔画梅梢一今题诗句三见竒应在少香雪待东南
　　降防免山东积欠诗以志事
　　输多欠少讵防无积少为多遂屡逋江浙已胥霑我泽青齐忍听向其隅率因灾歉成陈负概与优蠲俾众娱【昨崔应阶来迎跸询知济南各属乾隆二十七年以前因灾缓贷各项积至十三万有竒因降防槩予豁免俾民力益资充赡】絜矩要从民所好为民父母意殷吾
　　赐山东廵抚崔应阶
　　此地向旬宣抚安遂晋迁【崔应阶先任东省藩司因继阿尔泰擢抚本省奏办荆山桥一帯水利工程颇见利民任事】理疆皆熟路涸淤为防川斯识勤农要宁嘉供帐便前人芳轨在努力继其贤【前抚阿尔泰实心任事经画得宜应阶守而弗失是其所长】
　　徳州行宫再叠旧作韵
　　三年东国宛重莅防宇行宫占首程盆卉含胎方欲绽庭柯围拱已将成展芸静觉莲壶永摛藻长看花炬荣惟是黔黎所厪念岂因今昔漫牵情
　　河南廵抚阿思哈来迎跸问以豫省政务随遣去
　　连疆来谒跸前席细询民去嵗逢秋美经冬望雪频虽霑究非渥有泽不应屯日厪闾阎计何殊目覩亲
　　御行营
　　规制方圆天地交【凡行营之制周庐外圆而布城内方朝家旧典取义甚精】荅阳逺望见旗旓不劳搆筑得栋宇实便提擕歴甸郊氊室了知胜行馆土阶更弗借茨茅爱斯与我周旋久塞北江南风月巢
　　填仓日作
　　御营廿五税騑骖令日填仓度济南麫饼月形团个个韭芽春意緑鬖鬖中心只祝茅檐宴一饭常懐玉食慙大雅漫须嗤俗莭喜他名义寓余三
　　齐河县行馆作
　　晏子祠边十亩居春风初度驻銮舆虽然数宇朴欣此尚觉中人产厪予地久自饶老松柏防闲相伴古诗书龙门合传无须读比似伊周逺逊诸
　　题晏子祠
　　枕股宁称见义为委蛇以出赖工辞史迁偏有执鞭慕觧赎应懐石父知
　　尝谓荘公之事晏婴成礼而出史迁比之见义而为非正论也且晏婴独非齐卿乎既为卿虽不必以身殉无道之君独不当讨为逆之臣耶乃游移其辞尚自托扵义而委蛇以退此寜可比扵明哲保身之道哉审如是则孔子之请讨陈恒反为不当乎史迁无卓识且毁誉背经者多矣兹因过祠咏古特申其义至扵执鞭之羡益觉卑鄙盖史迁悲已之陷罪无救者耳而司马贞索隠谓之好贤乐善后世热中标榜者流率由斯道只可鄙无可法也
　　麦色
　　麦色吐青微纽芽初彂机看怜尘土翳为望雪花霏冷酿心犹虑雨佳时又非筹农展转意不识竟何依
　　见山
　　北背太行隠南循广甸披廿朝无罨目清晓忽呈眉望近行犹逺因髙亦及卑云中青未了恰是杜家诗
　　阅本
