<!-- { "loadSidebar": true } -->
　　肩舆歴湖岸至复揽湖光胜以水周砌兼之山护堂浸来云叠叠铺出玉茫茫逾月阙凭咏应教有句偿
　　惠山园
　　小园学惠山山固非九龙结搆既毕肖惠山想像中旷忆无名初三千一大同有名彼此分事乃鲜至公南华论齐物妙理诚幽通
　　莹心堂
　　石上流泉座下披含虚朗可鉴须眉莹心设不关实政便是循名有底宜
　　清琴峡
　　淢汨石泉听作琴非从指上覔清音便教攫醳有时歇太古希声永照心
　　夜雨【四月廿六日】
　　傍晚殊蒸热遥天忽布云雷声送雨至凉气与宵分麦穗粒资饱禾苗根润勤倾听檐响处敬意倍于欣














　　御制诗三集巻八十一
　　钦定四库全书
　　御制诗三集巻八十二
　　古今体一百二十三首【己丑六】
　　赋得鹿角解【得讹字八韵散馆试题】
　　日永明都候感隂阳鹿多角都失岳岳首故挺峩峩别类游风磴【鹿于每年白露后始牝牡趂羣余时皆别羣散处】成羣聚月坡革希气为运痒顶相摩兀兀疑牝兽双双落浅莎新茸生即渐旧骨任蹉跎夏令麋同此冬时尘异他【月令仲夏鹿角解仲冬麋角解今木兰之鹿与吉林之麋无不解于夏壬午曽作记及之而未究其故至丁亥长至后陡忆南苑有麈或解角于冬遣人往騐信然复为说以正其讹且命于时宪书改注之】不因亲考证未易正其讹
　　咏汉玉糓璧
　　糓璧多无数【去声】逢之率有诗寓名谁似此重食合如斯体自含贞白制惟谢巧竒用能阅久世是义可深思
　　题钱维城夏景山水十二种
　　东村西墅本踈濶緑树夏来解与连守望设如拟相助遐思孟子论公田
　　右连村緑暗
　　溪影明漪林影瑟翳然写出境幽闲游人寻径知何处只在华林左右间
　　右溪林明瑟
　　漠漠烟塘緑栁围板桥那畔野人稀鹭鸶白矣仍贪浴濯立清波不忍飞
　　右栁塘浴鹭
　　澄湖谁氏此为渔空徃空归莫怨诸自是入官篇未读水清须识致无鱼
　　右澄湖渔艇
　　虚亭小筑水之涯浄植香风拂面披杜老诗中有佳趣当为长夏纳凉时
　　右荷浄迎凉
　　潇然水阁老松傍水自清泠风自凉倚槛髙人应有恨恨他景为【去声】逰扬
　　右松风水阁
　　腻云犹恋逺峯斜野水平桥落涨沙底识山村雨初过傍林烟畔见人家
　　右山村雨过
　　隔溪树暗巧为深蝉便藏形难隠音筞杖桥头闲听者不知所托作何心
　　右林深蝉静
　　似是香鑪峯肖匡擘开陡峡落洋洋形容髙即言天半岂识天髙不可量
　　右天半飞泉
　　翠微野坞锁穹林晓旭扶桑影入深大似香山朝阳洞擘牋曾每畅清吟
　　右林坞朝晖
　　小亭如笠水之湄碓借水舂逸且竒都道老农性椎鲁却能写出白家诗
　　右笠亭云碓
　　千山暮色霭苍苍爽气浮来一谷长着个茅亭向墟里髙人耐可坐乗凉
　　右烟墟夕爽
　　雨中泛舟
　　云聚便为雨云开亦作晴岸头半里隔烟里一舟横漠漠连波色琅琅听棹声快霑思快霁二麦逮秋成
　　端阳日恭侍
　　皇太后观龙舟即事书懐
　　浓隂彻夜晓来晴今嵗承
　　欢倍惬情麦穗黍苗隄畔茂榴花艾叶殿前荣
　　延年丝缕多无算应节龙舟齐不争对景雅宜娱恱日却縁军务逺心萦
　　赋得羲之换鵞【得庭字八韵朝考题】
　　两帖误为一因之相迳庭徒观如聚讼谁解到忘形太白诗堪证伯思论漫听【见王氏法书苑】白云授防笔昙有村亭赠以外景册笼由道徳经鵞虽失一再书实获英灵同是老君着都归道士扃临池縦愿学未足语仪刑云南总督明徳奏报滇省得雨霑足诗以志慰
　　春夏雨优霑北省向未有南省稍过多幸即晴其后顷接经略章滇疆待泽乆【昨经略大学士傅恒奏云南春雨未足待泽甚殷念滇省当驻兵进勦之时刍粮所需系于农田尤重因驰谕就询得雨情形兹据明德奏至迤西之永昌各处迤东之省城一帯俱于四月望前后普渥优膏耨莳及时可望丰稔此实仰承　　天贶洽农庆而兆胜符欣慰之余益深敬凛】斯实要于他为是驻兵【叶】日夕南顾虑未审渥膏否方伯驰佳音清和望左右迤东与迤西普被
　　天恩厚翻犁栽稻秧万姓腾欢口储胥赖以供闾阎赖以阜庶几早成功慰极惟额手
　　竹笋
　　落落紫箨解节节青竿挺粗者比旧长【平声】细者与旧等生翠难拟色放叶才成影时霖霑以优物物皆徼幸
　　桑葚
　　回果种不成回瓜成即迸惟有移回桑成葚实繁盛赤似结累白若穿珠莹个中具妙理应是懐音证
　　仲夏玉泉山静明园作
　　半月渚宫未命銮玉泉景色又殊观南风徐拂薫锦卉细雨时霏濯翠峦响棹浑如烟里度问山全自镜中看轻凉无碍纱衣透节正宜麦喜寒
　　题含晖堂
　　园门近临水湖石耸张屏凝绩斯咨政明敭亦对庭言经凛无逸法传企咸寜向日拟君子【堂门东临玉河驻舟必至此为视政之所】仪晖勉欲刑
　　憩云斋口号
　　云去云来斋不知偶然相值憩于斯是诚人憩非云憩得着神心静片时
　　清音斋
　　借曰斋奚胜有松亦有泉云间谡泛籁石罅响调弦问复知何谓荅非强着诠壁题一再读因以騐流年
　　静益书屋
　　书屋岩隈拟邵窝四隣夏木翠隂罗忘言偶坐观无始惟静乃知受益多
　　崇霭轩
　　峣轩栖翠微岩霭承其底因之轩愈崇峭蒨出绡绮峙者本无迁流者幻如徙于古有善画房山契斯防
　　飞云防口号
　　飞去春朝惜不胜飞来夏季又如憎云之来去自无系笑我心中那有恒
　　乐景阁
　　杰景湖心耸四邻佳景披风情将月色水态与山姿寄兴亦成句怡神每启思问予真乐处曰若雨旸时
　　虚受堂
　　池水横陈铜镜竖物来妍丑自为分中惟无物无不照可注羲经咸象文
　　披青室戯题
　　緑树重隂布已齐菁防一色羃髙低我非拟歩青云者骋望犹然目欲迷
　　书画舫
　　山后亦有泉咉咽隠沙石防剔其流瀄汨淙乳泽喷出双珠圆【凡二泉一名寳珠一名涌玉】滙成一湖碧为室湖涯上肖舫如泛宅云影与波态坐而玩几席嗟哉天一利埋没久可惜设非斯相【去声】土终古閟灵液扵人或类此此又谁之责
　　如如室
　　不临静室防年余芸亦陈编纱亦防生白坐来应笑我输他止止自如如
　　倚晴楼
　　小游山后度山前寥朗全看泮岭烟麦陇实垂资曝防书楼名副喜俄延云容过雨白归岫田况霑膏緑满川今日登临虽足慰秋收未届敢云然
　　戯题积书岩
　　十度来才一度登登来芸简阅何曽席无暇暖命舆去玩味沈潜愧未能
　　练影堂
　　适才过岭来石溪原足底下【去声】岭至堂望落瀑疑云里髙下【上声】岂有定升降之间耳瀑已强与名练更出虚拟漻涙具神解凡情尽与洗
　　岑华阁
　　湖石玲珑叠磴攀假山因迥借真山阁中试问相宜句观象原于真假间
　　涵漪斋
　　观瀑取其雄观澜取其清雄固助兴偶清可托心恒以此相衡校涵漪真絶胜轻绉縠影叠明铺镜光平凭栏值防暇对之岂无情惟是凛载舟而非懐濯缨
　　玉河泛舟至昆明湖
　　园内玉泉外玉河沼林赏已片时多溯流可命兰舟返兴欲留余不欲过
　　峯顶堵波近弗见逺从河里见岧嶤冕旒蔽迩具深意明辟重华善协尧
　　舟行岸转莫非图耕织图看就里殊稻蔚緑苗蚕上箔慰心岂为【去声】恣游娱
　　亘岸长桥玉带横过桥漭沆入昆明水波不作日未午仍趂余闲问景行
　　题望蟾阁
　　翠屿湖中紫阁翔迥堪揽胜且维航玉蟾防可望琼阙黄鹤由来肖武昌【是阁结搆三层盖仿武昌黄鹤楼之制】山色茏葱帯云色波光浩渺接烟光何须古迹追江夏文祎荒唐太白狂
　　溪亭对雨【五月初九日】
　　西北油云送雨来光飞列缺殷其雷溪亭未展伯时巻眼底翻成滟滪堆
　　过午炎蒸觉异常水风拂坐顿生凉白鵞似避翎毛湿也自依依到槛傍
　　正是田间麦逮秋雨宜霑耳不宜稠片时解作曦光露云暗东南向晚收
　　泛月
　　傍晚喜快晴中天晶素月逾轮渐寛过雨光益洁乗凉合登瀛泛景宜夏节云影带氷纨蟾彩流玉阙稍觉飒衣襟耐可鉴毛发漏声无妨迟藻兴不期发依然湘竹舫【泛月舟名平安月镜居以湘竹为之】隔嵗又已忽
　　闻蝉
　　一声甫出林别树便和吟昨日尚寂静今日争寖寻鼓脇力犹弱随风响不禁趋时既有意饮露那无心
　　见萤
　　流晶疑夜烛成质自腐草雨润复日晅化生移早随风任飞飞带雨犹皎皎南华称齐物何独訾光小
　　咏白玉谷璧
　　幽圹弗曽伴土封如脂犹是昔年容白珩非寳斯为寳多谷名因瑞在农
　　倪瓒修篁丛棘
　　修篁自直丛棘曲君子小人扵是分懒瓉写懐因寓物可知素节有超羣
　　万夀寺
　　斋戒返宫廷精蓝路便停梵云清净住法雨细微零【是日值微雨】砌卉一时秀岩松千古青寺名称万夀结愿祝慈寜
　　昌运宫
　　玉泉发脉注长河佛宇仙宫夹岸多阅嵗郁攸致不戒【此处以经回禄陆续重脩至今始竣以落成瞻礼】一时重鼎庆斯那髙居上帝朝绛节愿
　　锡康年绥寳禾碑抚前朝珰肆横【去声】谬称昌运运如何
　　西直门外作
　　麦穗摐摐色染黄未炊餈饼已闻香虽然细雨无妨碍此际心期在若旸
　　黍髙稻下茂连塍较量常年得鲜曽未至秋收敢言稔念殷保美越兢兢
　　养心殿晚坐
　　今日还宫明日斋细旃广厦足澄懐披芸率可精诠绎摛藻亦因韵语排殿角飔轻无暑气天中曦永慢时牌晚来又见浓云布雨正何妨晴究佳
　　晓晴即事
　　夜雨霑膏渥晓晴景色鲜宜禾复宜麦滋慰益滋干彩焕殿梁凤【宫殿阅数十年一新丹雘今嵗值重修】声清宫树蝉新科抡吉士【新进士俱应引见分别録用若在御园抡选恐人多赁居为艰因令就进宫斋戒之便于十五十六两日按省分班带领以示体恤】庭对玉墀前
　　用韩昌黎盘谷子诗韵明向误并志今考证也
　　韩送李归盘谷序其说雄肆非诪张少小芸窓为日课背诵章句熟行行田盘之谷夙屡驻意谓此即太行阳泉甘土肥草木茂时看棃枣堆盘筐题诗每举韩李事连篇累牍填书箱迩来方思或致误命访乃辨栁与杨【向以盘山亦有盘谷其地亦在太行之阳每游览赋诗輙假借韩李事用之近命豫抚阿思哈往彼访勘绘圗具说以进山谷形势及李愿祠韩愈文石刻歴歴可考则知愿所居之盘谷实在河南济源县曩者之疑乃得释然因为考证以志命于田盘济源两泐之】济源诚有盘谷寺雅宜隠沦避世忙燕川方口庸假借【韩愈诗有燕川方口语注家谓即盘谷附近地名予以盘山在燕境而山形正方今春咏韩愈李愿盘谷事故有燕川则燕矣方口田盘方之句】天井白水讵混芒具圗贴说得亲歴始悟向谬慨以慷已识韩文匪鱼鲁更赓韩韵惊豪狂多年疑案一旦决逸兴顿觉因之昻独是曩岂无知者何不忠告胸中藏虽然我亦有后语至于碣石原太行分疆别界见殊小奚异数【上声】米于太仓订讹游胜总余事但愿薄海安农桑
　　赋得江心镜【得圆字五言八韵考试防贡题】
