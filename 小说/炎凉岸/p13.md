<!-- { "loadSidebar": true } -->
　　一夜欢娱，不必细述。自后三朝满月，各官贺喜。袁化凤大排筵席，款谢同寅，事毕之后，依旧出巡。饮冰茹櫱，霜威严肃，属僚无不警惕自励，率归于正。袁七襄便也替侄儿袁吉，寻一头宦家亲事，与他续弦，就教他住在身边，与袁化凤两个，竟如同胞兄弟无异。袁化凤瓜代之后，升了尚宝司正卿，即上一疏，极言冯国士两榜明经，久受屈抑之苦，便升任浙江台州司理。袁七襄自揣吏员出身，做到四品黄堂，已是极荣，若不见机，恐有不测。况儿子已居显要，尽可优游坐享。便申呈两宪，题请致仕。因有儿子在京，教他恳求部复，准其乞休。圣旨果然批允。袁七襄即解职而归，在家里自在快活。后数年，袁化凤晋秩太常寺正卿，即便告归，孝养父母。冯小姐亦历封三品淑人，生有三子一女，后来儿子长成读书，两子中了进士，一子授例监生，女儿亦配名族。自后科第连绵，簪缨接续。冯国士因一念悔过，天道便不负他，直做到四州兵备，至今冯袁二姓，世世姻亲不绝，相传为大梁望族云。
　　诗曰：
　　浮沉世态日趋非，谈笑相见已蓄机。
　　身贱不须寻契旧，路穷漠漫惜知稀。
　　名花惯向朱门盛，燕子偏于闹市飞。
　　直待逢时人面改，也教俗眼认轻肥。

