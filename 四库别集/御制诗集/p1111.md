<!-- { "loadSidebar": true } -->
　　九江逺四千余里内史近犹一半多【大清一统志江西省城在京师西南四千八百五十里陜西省城在京师西南二千六百五十里是陕西到京之路较江西近二十二百里今台布奏折于四月初十日发本月初三日到倭什布奏折于四月十六日发本月初四日到两防发折时前后相距六日而到则先后接武江西于秦为九江郡陜西尝为秦汉所都称内史云】近后逺前奏章到北迟南早麦收科【二麦收成视乎地土气寒暄向来北迟南早兹据陜西奏约计收成分数其十分者十县九分有余者九县九分者十六廰州县八分有余者十七廰州县八分者十州县七分有余者七州县合计西安等九府州属共八分有余农庆丰收粮价平减江西核实收成分数十分者十州县九分者五十五厅州县八分者十县合计江西十四府州属共九分泃系麦杕大稔民情极为欢忭】吾民总幸衣合食一已仍嗟蹉与跎【京畿去冬雨雪优霑今春时雨深透满拟麦收可得十分以上乃入夏以后两次得雨势未滂沛虽今年逢闰莭较迟而现在麦皆颖秀大田木泰均已出土若于芒种以前得有透雨犹可得八九分收成第恐膏泽式靳则麦收当减不过七八分较之江西陜西未免稍逊是以盼泽版怀与日俱深耳】满拟十分成夏熟减分数以缺霖何
　　端阳日罢竞渡作
　　节赏仍依赐节嬉并罢观【午日每于御园陈龙舟以应节事兹因望雨命弗举行伺人役仍令照例颁赐以示施恵】两年一日似【上年端午值雨泽愆期罢观竞渡因命查二十年来诗册己亥癸夘甲寅均以望雨罢而不举故有翻看鳯册嵗之廿罢渡龙舟节有三之句今日又与昨嵗相同则二十年来已经五次矣】慙已对人难安逺逺未靖祈今今尚干春膏虽渥土【今年二三月屡得透雨土膏滋沃迄四月中继泽稍微于躬诣　黒龙潭防祷是日得雨入土二寸究未深透】芒种近非寛【本月十一日始交芒种因有闰月节气俱迟然此时麦穂升浆禾苖茁土正当冀泽之时已勑礼部举循祈典今日复命子皇帝诣　黒龙潭祷请愿及时得蒙　　昊贶普被甘霖不独麦收分数可以加增亦可以为洗兵嘉兆也】
　　江苏巡抚费淳河南巡抚景安各奏报麦收分数诗以志慰
　　江苏报九河南八九则上而八亦中上足济灾耕种起【江苏因上年丰汛黄河漫溢淮徐海三府州属低田间有被淹成灾之防曽谕该督抚等实力赈卹并分别蠲缓新正漫口合龙河复故道涸出地畆俱得赶种春麦兹据费淳奏江苏二麦收成分数松江常州二府属约十分江寜苏州镇江扬州太仓通州六府州属约九分育余淮安时属约八分徐州海州所属约七分其补种春麦之地俱已芃生成熟合计通省麦收共九分农民覩此丰稔无不同深欢庆收获后即及时播种深耕可观多稼】中虽逢燹闾阎充【河南南阳府属边境接连湖北有经教匪窜入者虽即为官兵遁尚虑或有曽被兵燹之防未免麦收稍歉兹据景安奏收成分数南阳等四州县约九分有余通许等七县约九分陈留等三十二州县约八分有余祥符等四十五廰州县约八分汜水等二十州县约七分有余合计通省麦收共八分有余比戸盈宁闾阎安乐即先时贼匪所过之地亦得收获充饶矣】无能调律惟増咎有略补偏可诩丰即日批章罢节赏添愁竟与昨年同【今日两折奏到恰值端阳令节因盻雨心殷罢观竞渡弗事逰赏惟批览奏章衷懐得暂时欣慰而愁绪仍添正与去年日节事勿举光景相同也】
　　山东巡抚伊江阿奏报麦收八分余诗以志慰
　　月之下澣曽霑雨【伊江阿奏称济南泰安二府属于四月二十六七等日得雨业经奏闻在案旋据武定东昌及兖沂曹登菜青各府所属之州县并临清济寜二直州所属均称二十六七等日得雨二三寸不等东省此次得获甘霖正当二麦结实之时籍以滋培长养于收成大有裨益】同日京畿亦略霏此只寸余嗟莫及【四月廿六日亲诣　黒龙潭祈祷旋跸后午刻即降甘霔入土将及二寸未若山东得雨之深透也】彼诚四逮实非稀八赢分数【去声】能无慰【伊江阿奏各府州属收成分数曹州沂州二府属约九分济南泰安武定兖州东昌靑州莱州登州八府属约八分有余临清济宁二州属约七分有余合计通省约收八分有余现在秋禾长发粮价中平民气寛舒西成可卜】属遍府州弗大违等是吾民愁且幸愁多幸少切依依
　　夜雨【五月初七日】
　　三坛祈雨遣藩常【月前礼部奏请　　三坛祈雨因皇子軰俱分诣　黒龙潭觉生寺祈祷遂照常例命睿亲王淳颖郑亲王乌尔恭阿定亲王绵思分请致祭】来复将过重举忙【向例初次祈雨至七日后再一举行今日初七正届再举精禋之期】防祷
　　天神一子帝分承
　　祗
　　嵗两儿王【予思致防昭格子皇帝为重因命入宫斋宿防祷　　天神复命八阿哥十一阿哥分诣
　　地只　太嵗两坛防斋致祷】已躬斋请寸衷肃逹旦
　　施尺泽霶【予在御园亦致斋防申祷祝入夜即浓隂四合雨声淅沥不防入土已将三寸次日侵晓檐溜齐倾雨势大作现届午刻已及盈尺势尚未止】麦陇回苏原可望先期四日种之芒【今年春雨本极优渥麦收可望十分因入夏后雨泽微缺未免稍减分数询据农民佥称今年节气本迟此时正当升浆结穂若于芒种前得有透雨仍可丰收等语今日距芒防尚早四日获此甘不但麦收可增分数而大田倍加长发更卜西成有获沐此　　昊苍鸿贶感谢之余倍増寅惕】


　　御制诗余集巻十二
　　钦定四库全书
　　御制诗余集巻十三
　　古今体四十四首【丁巳五】
　　池上居对雨叠去嵗诗韵
　　昨偶懒来凭俯池雨霑憩坐始相宜两般颙望愁同耳【上年此时亦望雨望捷今嵗正同】一半乍消实幸之【昨晚云兴雨作彻夜连绵今晨雨势倾注入土极其深透钦荷　　昊恩一愁略释而去嵗得雨亦正五月八日也】即恐此心或隣放可无其咏以酬时甘霖竟喜符去嵗【去嵗此日得雨于未刻起至子刻止计四寸有余今日自昨晚戌刻得雨至午后方止计将盈尺滋深润泽情形与昨嵗相符而分寸过之上年所题有心纾斯乃率摛词之句兹仍拈旧韵望九老人犹未免为农事费词也】近九老人笑费词
　　安眠
　　安眠今夜果安眠吉雨
　　泽深沐
　　昊天刻漏满消三十二【向每有失眠之虞迩年来却得安睡常逾二十四刻至二十七八刻之乆昨沐　　昊贶霖雨应时心慰安眠至三十二刻已足四时】捷章盼递楚秦川【楚省黄柏山教匪经额勒登保等败窜入芭叶山郧西教匪经龄庆成等截遯入山阳迤西山内四川达州教匪经宜绵明亮等围已破贼寨三防逼近贼巢捷音在即更为伫盼】毎惟道徳旰宵缺【予临御六十余年每遇除暴谳狱等事不能道徳齐礼引以为愧今扵梗化邪民未能使之革面洗心犹不能不自咎耳】仍惜齐刑蝼蚁填【自楚省用兵以来官兵杀贼匪约有十余万人虽皆孽由自作不得不齐之以刑但生命甚重予体　　上天好生之徳转觉为之深惜也】自慰自慙难置意益干益惕促成篇
　　直总督梁肯堂奏报二麦约收八分诗以志事
　　约报中丰尚可期【梁肯堂奏报直二麦约收分数保定永平约九分顺天承徳遵化定州约八分有余河间天津大名宣化易州约八分正定冀州赵州深州约七分有余顺徳广平约七分合计通省截长补短共得八分】幸兹未得雨前时【折中更称如芒种节前后得有透雨则麦穂益加饱绽分数可増此奏乃未经得雨前所发今日始到昨朝雨势广逺畿辅之地谅必同被甘霖此时犹未届芒种二麦吐穂尚青升浆更足将来收成分数当不止八分矣】扬花结实当増饱髙黍低禾自益滋【昨雨非止麦收有益即大田禾黍得此滋培均増芃茂】望久逢霑寸心慰【今嵗春雨沾足自四月以后防觉缺少每念农功日殷盼望兹得此盈尺甘膏寸衷借以稍慰】拔迟待长【上声】老农知【闻之农人凡收禾黍皆用割惟收麦则用拔盖拔后土松还可乗时播种晚田不必更加翻垦】两愁消一惟増惕【近来望雨望捷两事萦心得兹透雨一愁略释然感荷昊慈不敢稍存自足之念惟于夙夜更加干惕耳】不敢言欣更励寅
　　诣玉泉山
　　龙神祠谢雨之作
　　天赐恩霖谢以周【昨于礼部请续祈雨之日命皇帝及二皇子分承　　三坛尽诚防请乃豫斋之期即霈甘霖遂改求为谢之典云】
　　玉泉为始叩躬酬【今年二月初六日即诣此祈雨是今春请雨之祀于此为始也故今日躬诣叩谢】麦诚饱穂増分数【昨梁肯堂奏报麦收约八分今得此透雨麦田青穂均加饱绽将来核计收成或可増添分数禾苖出水发生尤极滋荣】禾普滋苖畅宻稠不敢曰欣那无慰仍惟虞放弗忘忧山铺翠色泉添脉暇乃堪言略试逰
　　竹鑪山房作
　　山房留咏例年年春月来兹去黙然一雨救农兼救已同斯乳窦发言泉
　　昨年曽谓称【去声】闲人【去年仲夏得雨后坐此试泉瀹茗有笑欣名乃称闲人之句盖以既归政戏云耳】望捷望霖仍此身【今年入夏以来望捷望霖仍廑夙夜幸以　　昊苍鸿佑精神强健如常所以训子为政于一切庶务勿懈益防兹既叨　　恩泽仍更不敢稍放此心也】训子为【去声】民忧可罢是心不计几何春
　　题华滋馆
　　春咏徒教负夏逰可再疏华滋虽迈冶朗照正含虚緑已浓围栁红恒不借蕖【玉泉发源之防清澈见底泥滓不留不可以种植芙蕖】新题隣旧作冁谓此何欤
　　分鉴曲三首
　　第一泉淙祠下是【第一泉即前人所标玉泉垂虹为燕山八景之一其实误也泉从山根仰出喷薄如珠并非下注予尝屡辟旧题之讹因为正其名曰玉泉趵突】其余无万滙成湖总为趵突非垂瀑分鉴名犹不大殊
　　雨透时和惬寸衷欲游山后路由东小亭俯鉴清波浄愁慰依然自忖中
　　溪亭峙柱俯波平题额多年旧与名一晌憩居得新防鉴民之曲要当明【道徳指归论云开争则民曲民曲而以直直则肆此语甚合君道】
　　石衙亭小憩
　　尖峰林立似排衙罗落清穹嵯且岈众役应劳教憩息忘人适已事斯差
　　适百里者半九十【古人尝言适百里者半九十盖虑逺不能到予自御极初即有纪年周甲之愿逮未至归政数年前常以符望为难今幸　　天祖垂佑授玺子皇帝克符初愿又复身体康强日亲训政则古人所难予竟得之兹于山行有防心云】中止半山亦岂宜雨后轻风襟袖爽凤凰西路偶牵思【杭州鳯凰山之西有石两面对峙旧名排衙南巡登览尝有题咏兹偶临此顿増遥想】
　　妙髙寺
　　玉泉一脉两髙峰比似西湖南北宗此寺北山最髙者称名佛印乍苏逢【金山有妙髙台因峰而得名苏轼所题与佛印谈禅留带防也兹寺亦占髙峰称名取此】逺观近揽都无碍麦垅禾畦别有容【雨后麦添翠浪禾长新针防蒨之色恱人心目】乃识东坡非躗语医王妙防在兴农
　　咏素堂作歌
