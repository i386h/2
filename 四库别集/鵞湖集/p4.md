<!-- { "loadSidebar": true } -->
　　茅山听雨结茅茨意恐红尘惹鬓丝步鹤紫苔春满径鸣蛙緑水夜平池秔稌已足菑畬愿衣线能忘簠簋思防袖鱼轩今已矣黄冠野服总相宜
　　溪山旧隐为王宗禹题
　　彭泽江邉桞莫栽铜陵茂宰亦归来山中白酒何时熟篱下黄花防度开林静朝朝麋鹿过矶空日日鹭鸥廻某丘某水犹堪指只恨如今半草莱
　　掀篷图寄友人
　　水邉何处覔芳菲记泊孤山月影防杖屦不须求涧谷画图应遣入屛围含章半掩春娇面姑射低埀雪色衣江上重逢休问语别来何事乆相违
　　雪夜观胡贰令本道诗藁因题
　　乆别可人胡贰宰近来诗思夐无同坡因海外文偏好杜向秦州句转工漂泊有谁窥梗槩艰危自古见英雄乾坤怪得无清气却在溪山浙水东【时本道之讼未直尚留葛溪】
　　商山四皓图
　　白发相防嵗月驰髙原深谷路逶迤巴卭霜后应无橘商洛春深正有芝秦汉运移终不仕唐虞世逺欲求之髙风不为储皇出羽翼虽成事可疑
　　题游骑挟弹图
　　平明挟弹出新丰驰过宜春小苑东百啭流莺深树晓一畨新雨落花风路迷禁草连天碧衣染宫桃照日红欲识平原公子意岂无遗恨五陵中
　　题萧可复隐士窈窕寻壑图
　　緑鬓苍髯雪不侵萧然肯与世浮沈溪山自得烟霞趣霄汉宁知雨露心防底秋髙黄独美松根春暖茯苓深柴桑有路无人识竹杖芒鞵到处寻
　　题朝阳读书图送吴伯亮之官武陵
　　茆屋书声何处寻五峯旭日到林隂梧桐早漾踈帘影葵藿潜倾晓露心过隙白驹怜景急语梁燕识春深柴闗好为吾侪掩莫遣秋波思入吟
　　题明皇出猎图【钱舜举画】
　　皇州春满雪消迟正是君王出猎时辇路尘昏双凤阙掖垣鸎绕万年枝云飞黄鹄鹰初健月满雕弓马载驰却忆内园供奉日鹿衔花去已无知
　　题范蠡扁舟图
　　战胜归来万虑轻不将身世累浮名五湖尽有闲风月两国今无旧甲兵逺祸髙飞鸿鹄羽忘机深结鹭鸥盟春风拂柳吴江上莫为西施一动情
　　月中桂
　　自植蟾宫不计春开时风露满衣巾簮花亦有乗鸾女倚树元无待兔人万斛天香浮海防一枝云影碍氷轮霜寒蠧尽吴刚老稳歴凡间世刦尘
　　松
　　歴尽人间防刦灰要将真节抗徂徕皴皮向日龙鳞绕直干凌云鹤骨摧琥珀地深神变化茯苓根暖熟栽培栖身不是安居穴梁栋应须属大材
　　萤火
　　化形腐草复何求飞去飞来得自由松迳黒时青燐出村塘宻处火星流露华不湿辉辉夜月色那欺防防秋羣聚沙囊光可烛茅斋空费读书油
　　红梅为张邦秀题
　　鹤膝横空緑玉翘顶朱新试不全娇香凝晕脸春先转暖溢丹砂雪易消殊色未知逢驿寄羣芳须譲赐绯朝早知塞北无人识别冩新词付丽谯
　　竹夫人二首
　　万古湘娥泪不干南薫谁想又承欢炎天似爱氷肌好日暮翻疑翠防寒脉脉闺情羞粉黛依依青梦倚琅玕可怜一榻风漪满犹忆虚庭宿凤鸾
　　近见依依引凤凰不因炎暑沐恩光玉肌涴汗涟漪碧素体含风粉黛香魂梦凄凉惊嵗月泪痕零落谢君王天寒自保坚真节莫倚长门怨夕阳
　　梦故室
　　弦絶谁怜孤鹤飞镜空无复防鸾栖丁宁旧话生前别损湿残妆梦里啼郢树烟邉魂欲断枫林青处路应迷客中为尔添愁思杜宇声干山月低
　　挽鲁修隐士
　　已慕髙情厌市朝又防骑鹤上青霄延陵不惜留神剑宋玉何堪赋大招商岭云深芝翳翳小山月冷桂萧萧寒泉秋菊如堪荐拟向风林借一瓢
　　投分宪万佥事三十韵
　　圣代敷文教台官肃宪纲吏尘清上国化雨沐炎方华衮曽亲补龙泉肯钝铓心肠坚铁石闻望美珪璋氷皎当空月春随满路霜羽仪专楚地威望振饶阳压水朱旗稳浮波彩鹢长自天埀德泽连郡仰休光持斧先求隽埋轮竟劾梁庙廊声誉蔼寰宇姓名香大本需培植斯文借主张尊经传鲁史论道对虞庠唤友林莺切推贤泮藻芳明明修礼乐济济重纲常徃昔来徴辟愚防頼举扬晓星随去棹春雨湿行装天意怜衰朽人心乐退藏不才淹嵗月多病愧冠裳忝三年禄宁窥数仭墙仲由先入室贾谊亦升堂宦拙官宜冷形劳鬓已苍于时复何补揆道更难忘皂帽真慵裹青衿匪自强斯须成濩落积乆见荒唐寡与朋簮少恒饥稚色凉致身难即鹿处世若亡羊客诧工齐瑟人歌类楚狂途穷遭白眼时难厄黄杨趋走非吾事飘蓬岂异乡铭心知赏激拭目覩明良
　　夀马太守长律三十四韵
　　海岱英雄地青齐霸主州大才天所靳名士古无俦籍甚家声逺渊焉世德求仪型追徃哲文雅迈前修光武那慙援常何屡荐周与时俱上下随俗漫沈浮已得清贫趣宁知富贵羞荆山藏卞璞丰县秘吴钩吕尚先埀钓长沮未辍耰秖能穿铁砚宁复敝貂裘治代文明昼徽音涣汗秋隐居求所志徴士防其尤画省陪尊爼彤庭拜冕旒旌麾辞上国绣斧按遐陬贪墨成深遯疲劳得少休共能歌德政谁复快恩讐命驾黄牛峡扬舲白鹭洲瞿唐髙不顾蜀道险无忧牢落怜工部精忠羡武侯伤心斜谷口怀古瀼西头渤海情初浃胶东志未酬分符虽足贺遮道竟无由陋郭那淹足平波且顺流饶阳迂宦辙彭蠡驶行舟緑埜耕桑乐黄堂礼数优民心怀惠爱士论见歌讴尊酒介眉夀雄文赋逺游聨翩伸祝颂交错献觥筹有道朱顔驻无心鹤发留灵椿苍翠晚丹桂緑隂稠美化行江汉儒风盛鲁邹芹宫莺睆睆萍野鹿呦呦泽润涵渊海风行速置邮凤池需献纳麟阁待谋猷【马守宻人名真由湖广宪佥迁绵州知州就任除广信知府喜吐纳金丹之衎】
　　游钟山寺
　　野树迁莺合官桥信马通乱山晴入画连观曲成虹岸篠藏春碧林樱坠晚红客行青嶂外人倚翠楼东迢逓经禅塔迂廽谒閟宫梵天花缭绕宸翰玉穹崇兰气栴林雾茶香鹫岭风草眠分下鹿云射散归鸿覇业销沈里江河指顾中防人増感慨千古见英雄
　　元日见马御史贯
　　千里山城御史共防飞斾拥鸣珂履端自觉时方泰布令欣逢吉始和骢马行春骄蹀躞豸冠簮晓郁嵳峩紫薇香蔼凤毛集翠栢影斜乌尾讹民厚只今无狱讼官清何处不歌横经每亦思南郡破敌真能继伏波甘雨普天膏泽下清霜盈路早寒多光分云汉三秋月出昆仑九折河诗向玉堂携防笔酒从丹扆倒金荷渥洼澒洞来天马牛斗光芒接太和圣代文章归黼藻人心礼乐在渐摩春台未必无氷蘗寒谷争知有薜萝浅薄匪才甘自弃萧条吾道竟如何寤言幸窃斯文庇蚤夜铭心誓弗磨
　　西岩樵隐
　　一入西岩路杳茫华阳句曲漫苍苍雾霾荒磴青苔黒风满石床髙树凉幽谷莺啼花似锦柴门犬吠月如霜观棊邂逅归何晚换酒从容醉不妨云倒悬崖栖虎豹竹临哀壑度笙簧邻人爱覔胡麻饭野老宜分白鹿裳道在岂辞筋力倦迹踈犹恨姓名香餐芝嵗乆浑商洛采蕨春深自首阳稚子晨昏陪笑语良朋鸡黍问行藏轻蓑短笠情偏好大纛髙牙势久忘亦有楩楠供雨露那无松栢困牛羊相逢一一烦珍爱材大终期任栋梁
　　柬刘子缙省郎
　　何处还堪一举杯城南风软少尘埃青山满郭游人醉芳草迎车使者来村店野桥郊逺近禅宫仙馆路萦廻落花随意飘红雨飞絮多情防緑苔诗思漫因临眺得笑顔非为管弦开琅峯晓日光如洗灵岫春云雪作堆樗栎每慙淹薄宦菁峩今喜育英才辕门有鹄弯弧出泮水无芹采藻囘樯燕留人浑不断杜防啼血莫相催山中亦有桃千树何必刘郎去后栽
　　夀黄贰守琮七言长律十六韵【九月九日】
　　西浙澄波浸五湖平江王气压三吴故家礼乐新文运泽国山河旧覇图昭代贤才夸奕世中州清淑出名都云髙北海翻鹏翼尘满南阳识凤雏羣史六经那辍诵万言九制不操觚塲中防对三千字天上名传第防胪匹马春风行陇华双旌夜月过延鄜煌煌肘后悬金印济济腰间绾玉符中部琴堂思抚字上饶铃阁听传呼溪山氷玉平安好锦绣文章世代无童子何知亲较艺老儒犹幸借嘘枯九年已喜陪髙义一见真如谒大巫南极星辰光照室重阳时节庆埀弧芳馨杳蔼罗椿桂翠碧交加映竹梧珠玉未须辞瓦砾苹蘩非敢荐潢污夀觞欲折黄花泛不与陶潜共酒徒
　　襍咏四首
　　防山随意出城东归路行吟思不穷防月满桥烟浸水朔风吹起暮天鸿
　　故人别去我迟迟东望音书逈不知寒意逼人归兴懒市桥烟雨立多时
　　行尽郊原不见梅一时乡思上心来故山遥忆鵞湖路傲雪凌霜几树开
　　越王台上鹧鸪啼七里冈头滑滑泥欲识故人无限意晚烟踈桞画桥西
　　胭脂梅
　　不着京尘染素衣赏心还自爱芳菲晚来东阁无诗兴带得红妆马上归
　　旧是僊人萼緑华手持绛节弄朝霞何人与换南枝骨冷蘂疑餐伏火砂
　　红梅花
　　冰雪姿容旧写真一枝曽寄陇头人相逢若问真消息为说江南别有春
　　离述陂
　　懵腾醉眼未全醒厌听栖鵶逹旦鸣欵叚踏穿杨柳月快人拂面晓风轻






　　钦定四库全书
　　鵞湖集巻四　　　　　　　明　龚斆　撰记
　　秋丁壁记
　　洪武十有四年秋八月五日秋上丁也常岁举祀成均具太牢以省部官摄献至是先三日则以命本学祭酒臣某重斯文也前期一日百官具服侍班听传制于奉天殿祭酒率司业博士助教正録二十四人从钦上命也暨回献官致斋于教乐防不与杂务严祀事也其日自晨及申风雨交作暮稍止人皆曰以圣天子报祀之诚摄献官承祀之笃君臣一心宁不有格于帝加以圣人在天之灵文运方盛当不爲虑也夜参半云翳四除天地澄霁星斗焕烂河汉昭回爼豆既陈牲币既设摄献官端笏立殿下百官景从庭燎有辉乐舞交作降登兴伏环佩然牲酒极丰粢盛甚洁配哲从祀分献毕举洋洋在上咸若格思退而官僚师生举手交贺皆曰祀典之盛天意之符莫此若也于时陪祀者六部官若干人翰林院官若干人太常寺官若千人通政司官若干人御史若干人侍从官若干人春坊官若干人应天府县官若干人钦天监官若干人本学师生若干人学官则某某牵连书之
　　白云茆屋记
　　国子祭酒仲敏宋先生爲余言滑水之濵有佳处焉地旷而壤肥草木蕃庑可耕可凿可樵可渔民俗以醇生齿以息吾家于斯举十世矣诛茅结构朴而不华负郭而郊居有琴书诗酒之娱无市尘声利之接轩楹间悠悠扬扬招之不来挥之不去者惟白云耳因扁之曰白云茅屋好事者写爲图以见寄余宦游京师往来乎翰林胄监者数年矣寝食弗忘吾白云茅屋也披图一观景与心防子其爲我记之余曰嗟夫大抵富贵利逹者之未遇也未有不放旷山林傲睨轩冕者逝将终老乎清泉白石间至其出而用于时也绾墨纡朱登金歩玉回视前日游息之所不啻弱水之隔蓬莱也有能不忘其贫贱所操守者盖亦寡矣先生独不忘于是岂有説焉先生家本中原世爲官族蚤岁以明经取科第羁绁仕途盖有慕乎白云茆屋之趣而莫得者也继而兵革骚动四方靡宁虽欲求吾白云茅屋之安而莫适者也晚际明时横经太学又将酬其白云茅屋之愿而未遂者也傥得一遂所愿则千驷万钟能移其志耶今老矣且莫有归休之乐矣观书之暇逍遥相羊将见白云长存茅屋无恙前花后竹左图右书于斯时也天下之乐又孰有加于此乎余备员司业与之同僚者二年以其説有黙契乎余心乃不辞爲之记
　　上饶县新修学记
