<!-- { "loadSidebar": true } -->
　　专制时代，礼用拜跪，每跪三叩首，（亦谓顿首）四跪共十二叩首。 按：底句“顿”字，关合叩首；一打，又会意十二。（本英语以物十二枚为“打” ）语更新奇。
　　信亡去                                        【何必苦追求】
　　《史记》：何闻信亡，不及以闻，自追之。上知骂曰：诸将亡者以十数，公无所追，追信诈也。何曰：诸将易得耳，如信者，国士无双！ 按：此则里面扣合，由事实上运用，从神理中推寻。语气极流宕，神韵亦休扬。
　　矍铄哉是翁也                                  【一个据鞍上马】
　　东汉·援，建武中拜为伏波将军。武陵五溪蛮反，援年八十馀，自请行旅，据鞍顾盼以示可用。帝笑曰：矍铄哉是翁也。 按：底句“上”字顿读，由动词转为形容词，“马”字别解马援。回顾题面，即可见其老当益壮之概。
　　对棋陪谢傅                                    【见安排车儿马儿】
　　晋·谢玄等破苻坚，有檄书至，安方对客围棋，了无喜色。 按：作者能于底句“安”字一顿，踏实作谢安解，则全体更张。题面妙有“陪”字击动，是以谢傅之排列车马，一一得见之也。
　　五家相保                         （数学名词） 【正比例】
　　周制，大司徒令五家为比，使之相保；五比为闾，使之相爱；四闾为族，使之相葬；五族为党，使之相救。更有比长、闾胥、族师、党正各职，以分掌其政令教治。 按：底句“正、比”二字作一顿读；例，犹云礼之定则也。
　　地球分五大洲                   （《聊斋》目）  【陆判】
　　《广舆记》：世界陆地，在东半球者，曰：亚细亚洲、欧罗巴洲、阿非利加洲、海洋洲；在西半球者，曰：亚美利加洲。是为五大洲。
　　妾不能知香玉之热                 （小说名人） 【冷降雪】
　　《聊斋志异·香玉》篇：女曰：妾不能如香玉之热，但可慰君寂寞耳。 按：底句首一字顿读，则是降雪之冷，反击香玉之热。而题面实字虚神，自能兼到。
　　知之维艰                                      【孙行者】
　　孙文学说：行之非艰，知之维艰。盖总理先由行者而入于知者，本上下文击动，神理自息息相关。
　　志气扬扬，甚自得也               （古人姓名） 【御说】
　　齐，晏子为相。御者之妻，窥见其夫扬扬自得。既而夫归，妻责之曰：晏子长不满六尺，身为齐相，名显诸侯，志常自下。子长八尺，乃为人御，扬扬若此，宜乎？卑且贱也，妾耻之。
　　九府圜法                                      【吕布】
　　《汉书》：齐 太公为周立九府圜法。 注：九府，谓大府、玉府、外府、内府、泉府 、天府、职内 、职金、职币。 按：圜，系均而通之也。
　　五经无阵字                       （四书人名） 【陈代】
　　按：阵，古文作陈。例如《史记》所以充后宫，饰下陈。
　　古文无沉字                                    【沈同】
　　按：沉，系沈之俗写。故凡用沉，皆同于古本之沈。例如《诗经》载沈载浮。
　　妒花风雨自相摧                   （外国人名） 【华盛顿】
　　按：华通花。本《礼记》“鞠有黄华”。题面一语，言花当盛开，适风雨摧残。是不啻受其妒也。 按：底句顿读，关映题面处有一波三折之致。
　　勿谓言之不预也                       （药名） 【白前】
　　凡官厅发布文告，严禁非为等事，示末多用此语。 按：底句“白”字一顿，而“前”字关照题面“勿谓、不预”，有绘影绘声之妙。
　　阅后付丙               （谚语） 【一目了然】
　　按：底句“一目了”三字作一顿读，便击动题面“阅后”。“然”通燃，谓燃烧也，又关映“付丙”，盖“丙”于五行中属火，故云。

　　法门卷下

　　题面别解
　　《文心雕龙》云：谜者迷也，回互其辞，使昏迷也。信如斯言，则是题面别解一法，无论运用典故，采摭成语，务要参透别解，然后关联底句，方能谬巧。非然者，以乾坤为天地，阴阳为日月，不特呆板敷衍，直是替底句作注脚耳，乌足以云谜。学者能推翻此一层，则成竹在胸，运法时自能别具只眼矣。

　　单于夜遁逃                         （《左传》） 【其亡无日】
　　《汉书》：匈奴称其君曰单于，别解一作单双之单，一转为介词。表里相扣，于字句关合之外，更能传神。
　　称弧道寡                             （四书） 【无严诸候】
　　《礼》：诸侯对于邻国之君，称孤寡道。 按：题面“称孤”二字别解，便扣紧“无严”，道寡，指诸侯而言。
　　相君之背                                      【反求诸其身】
　　汉·蒯通说韩信曰：相君之面，不过封侯；相君之背，贵不可言。 按：题面“背”字别解，转作违反说。以之相扣，便恰合蒯通当时之语意。
　　回也不愚                                      【反其智】
　　《论语》：子曰：“吾与回言终日，不违，如愚。退而省其私，亦足以发，回也不愚。” 按：题面“回”字，本系颜回，别解竟转“回”还。针对底句，自然字字熨贴。
　　华胄                                          【种之美者也】
　　《晋书》：衣冠华胄，宜蒙优免。注：谓显裔也。 按：题面“华”转作美解；胄，犹云“苗裔”也。运典自然吻合，作文又兼倒装。
　　细君                                          【王不待大】
　　《汉书》：武帝将以肉赐从臣，东方朔先割以归。有司奏之，上令自责。朔曰：受赐不待诏，何无礼也！拔剑割肉，一何壮也！割之不多，又何廉也！归遗细君，又何仁也！ 注：细君，谓妻也。 按：题面“细君”二字，仅就本义扣合，似嫌呆著，妙能语气倒装，别饶意趣。
　　辟喻而言之                                    【徐子以告夷子】
　　按：题面“辟”字转读入声，“之”字踏实，以底句徐子名“辟”，夷子名“之”也。
　　周室封侯                           （七言诗） 【蝴蝶梦中家万里】
　　周，封建制度，列爵惟五——公侯伯子男，分封同姓与异姓功臣为诸侯，以屏藩王室。 按：题面“周”字，别解作“庄周”，先为底句立案；“室封侯”扣“家万里”，而“蝴蝶梦中”数字，系庄周事，尤能于题外传神。
　　虚有其表                        （《聊斋》目） 【花姑子】
　　《聊斋志异·嘉平公子 》篇：妾初以公子世家文人，故蒙羞自荐。不图虚有其表！以貌取人，毋乃为天下笑乎！”言已而没。 按：题面“表”字别解为中表，关映底句“姑子”；“虚”字扣花，以“花”转解耗费也。
　　入骨相思                      （《聊斋》判词） 【嵌红豆于骰子】
　　《演繁露》：唐世镂骨为窍，朱墨杂涂数以为采。亦有出意为巧者，取相思子纳于窍中，使其色明现而易见。故温飞卿艳词云“玲珑骰子安红豆，入骨相思知不知”。 注：相思子，系红豆别名。
　　字子路                              （新名词） 【自由结婚】
　　《春秋》：仲由字子路，孔子弟子。列政事科，性好勇，闻过则喜。仕卫，死于孔悝之难。 按：题面首一字别解，作“许嫁”说。以之扣底，妙能从对面传神。
　　乐酒无厌                            （药方名） 【逍遥饮】
　　《孟子》：“从流下而忘反谓之流，从流上而忘反谓之连，从兽无厌谓之荒，乐酒无厌谓之亡”。 按：题面“厌”字，别作厌恶解，用以击动“逍遥”，便能紧切。

　　底句别解
　　往圣先贤，嘉言懿训，立说之旨，夫固有定在也。一经制谜家采为底句，转作别解，往往于贞操之言转为狎亵，庄重之旨变作诙谐，光怪陆离，嬉笑怒骂。殆如髡朔滑稽，闻者捧腹，盖制谜之能事，不如是不足推为上乘也。设道学先生见之，有不指为谬妄，而裂眦透爪，谩骂不堪也耶。 

　　范蠡扁舟五湖游                     （《诗经》） 【载施之行】
　　《吴越春秋》：西施，苎萝村西鬻薪者之女。越王勾践败于会稽，范蠡取西施献之于吴王夫差。吴亡，西施复归范蠡，从游五湖。 
　　（以下若干则，凡底字别解处均作人名。）
　　酌贪泉而觉爽                                  【我心则夷】
　　《晋书》：吴隐之性廉洁，为广州刺史。未至州二十里，地名石门，有水曰贪泉。故老云：饮此水者，廉士皆贪。隐之至泉所，酌而饮之，赋诗曰：“古人云此水，一歃怀千金。试使夷齐饮，终当不易心。”及在州，清操逾厉。
　　匈奴号曰飞将军                                【汉之广矣】
　　《史记》：李广，成纪人。猿臂善射，文帝时以击匈奴有功，封散骑常侍，武帝时为右北平太守。匈奴畏之，号曰“飞将军”。
　　蔡邕倒屣以迎宾                                【见此粲者】
　　汉·蔡邕宾客盈门，闻王粲至，倒屣迎之。粲年少短小，一座皆惊，邕曰：此王公孙，有异才，吾不如也。
