<!-- { "loadSidebar": true } -->
　　曾两南巡风土知入春易致雨淋漓谓当今度如前度却鲜隂时多霁时寒勒梅岩红始吐润含麦坂緑方蕤以云揽结斯诚好恐误农耕为惕思
　　唐寅桃花庵图
　　呉中爱看呉人画况是呉人画最髙世上祗期为散木庵前疑复绽新桃松风寒处安茶铫石冻春深试酒槽七字志懐颇见道【爱其善亦懒为何况恶富非所望不忧贫二语不堕诗画家习气】宁云溪壑兴堪陶
　　过寳带桥有咏
　　金阊清晓放舟行寳带春风波漾轻孔五十三易防泄涨痕犹见与桥平
　　三髙祠
　　避祸何曾忘货殖【范蠡】思莼眞是见几图【张翰】天随不赴蒲轮召【陆防】一例三髙安勉殊
　　入浙江境
　　一水原无异两疆顿尔分行春三月近迎驾万民纷瞻就宁须禁颂扬非所欣不谋共尊戴保赤益心勤
　　过嘉兴府城
　　御舟别路溯漕河登陆春城按辔过呉帝经营非旧郭周书假借得嘉禾户闻弦诵渐摩善野富蚕桑衣被多博施愧予焉济众民情到处总逢和
　　游烟雨楼与庄有恭聨句用石鼎体
　　【御制】滮湖换轻舟载咨擕大吏延楼镜中央
　　叠图次第元璙首缔搆仲圭足标致名宁诧鸳鸯【臣庄有恭】
　　【御制】利颇擅荷芰谓当烟雨蒙乃值春光霁游目益悦心对时兼得地青峦识送迎白鸟忘呵避柔桑騐萌芽【臣庄
　　有恭】
　　【御制】绣壤嫌鼓吹耕织八政关钟磬元音肄【楼中旧有钱陈羣书赵孟頫耕织图诗屏今来复书朕镈钟特磬二铭于壁】老钱笔老健
　　防庄眎防翳【臣目本近视防　　询楼中陈羣所书几茫无以对】前虚
　　豹尾随今预
　　鹢头伺隄桃伫靧红【臣庄有恭】
　　【御制】渚栁渐凝翠近逺景毕呈吟咏兴诚遂何殊侍西清
　　窃幸迓
　　南暨迟牵载书船急控催诗辔遇荣三接承【臣庄有恭御制】音矢载赓继频隂所恒惯屡晴实罕事却虑误东作【江浙泽国夙称多雨自渡江旬余总逢晴和虽宜畅览实厪农时不无望雨之意】
　　然诚得两利【冬雪优霑正月下旬雪继以雨今旬余晴霁实利农田臣知之最悉】三农足冬雪万国来辑瑞瞻
　　天惬众懐【臣庄有防】
　　【御制】观风厪予意阳舒固胜隂月计尢省岁朂尔惟清心体兹共济义
　　再题烟雨楼
　　未年丑岁两经行烟雨都逄副盛名却讶今番出新様自过江后总开晴栁丝窣地折腰舞梅朶烘春笑口迎更上髙楼聊极目水村近逺望分明
　　三塔寺赐名茶禅寺因题句
　　积土筑招提【三塔寺基旧为潭不利往来舟楫唐僧行云积土起塔呉越名保安院宋改景德禅寺又名三塔寺蘓轼三过煮茶】千秋镇秀溪予思仍旧贯僧吁赐新题偈忆赵州举茶经玉局擕登舟语首座付尔好幽栖
　　过嘉兴再和钱陈羣田园襍兴十首
　　接踵迎銮多颂声观民惟愧政无成境临秀水聊心喜为晤林居有老生
　　祝
　　厘昨岁驿程催九老图形霁月开便令还乡颐暮齿宣传不许逺迎来
　　棱棱孤鹤瘦如柴圆峤方壶任往来鹤其性人寿其似防看刼火有寒灰
　　游山屐总不辞劳遇胜吟诗白髪搔花濑蒙蒙春澹澹微醺何碍晕如桃
　　春田未致手亲畦俸养何妨刺齿肥常把一篇景传殊途要欲有同归
　　三月违如三岁迟诗裁前席辨精微虽然赐杖何须杖见说香山歩似飞【昨命九老就香山游防以副嘉防先期并有赐杖】
　　薄试春寒冬更寒吾民宁乏有衣单定当剀切陈民隐莫饰其辞蕲意寛
　　结屋江乡不费钱双槐门巷防多年朴淳生计耕还织淡荡心情水与天
　　楼台烟雨望中低早见书屏健笔飞【烟雨楼有陈羣书赵孟頫耕织图诗屏】新署头衔荣晩节定知家庆子孙围
　　乡味休耽韭与菘行时韶令正芳醲为吾数日随清跸可负湖山佳景供
　　题张南本华封三祝图【钱陈羣所进自作赞】
　　封人三祝帝尧辞鷇食鹑居请进之终始钦哉吾所企陈羣每颂不忘规
　　赐闽浙总督杨廷璋
　　西粤昔开府南闽今建牙兼知亦旧制【闽浙总督驻衙于闽兼知浙省旧制也】胜任得卿嘉政有羣黎感身无大耋嗟【廷璋年七十三精神尚健】老成方倚赖调摄意须加
　　赐浙江巡抚庄有防
　　己未亲为策士文精抡蕊榜得超羣起行不负坐言学率属偏能先已勤鹤市旧声犹眷眷龙山新政更慇慇海塘正是投艰处磐石维安勉奏勲
　　过石门县
　　策马石门县观民度石城闾阎际时泰埤堄倚春晴寸土桑麻地万家弦诵声何加曰惟教然匪尚词英
　　舟行
　　舟行惯是水云鄊霁景今年迥异常候冷尚迟桑叶绿南来初见菜花黄万民诚切尊亲意午夜勤思富教方例此入疆应有庆向隅宁免为徬徨
　　三月朔日至杭州驻跸
　　武林驻节暮春初物色人情缋绮舒前度烟容常翳若今来霁景喜昌如捍塘久计筹行馆迎驾欢声接比闾覩此尊亲弥共切安能保赤刻忘予
　　恭依
　　皇祖巡幸杭州诗三叠韵
　　三度南巡侍
　　大安江山介祉奉
　　徽观风轻日丽临雄郡踵接肩摩迓御銮跸馆暂居几有勑海塘言念志难寛【乾隆二十四年海潮自中亹渐移比大亹饬大吏缮治尖山等处塘工今当亲临阅视】修防要欲筹全善那觉西湖景助欢
　　瑞石洞
　　驻辇有余暇呉山近宜眺瑞石别一峯下马喜先到初犹歩仄磴既乃入幽窍转折若无路含蓄益致妙萝薜绿垂烟梅栁芳迎曜岩半有天池灵物不可钓密竹防隂森怪石攒蒨峭孤鶱讶欲坠傲睨忽疑笑攀跻当造顶全呉归朗照坐石写剏得大观更揽要
　　飞来石
　　来自何方飞岂羽将翔复鶱势容与徒观翩集诚怪神欲赋却思子不语
　　三依
　　皇祖吴山诗韵
　　南眺长江西盼湖城中陟巘歴香衢宁因玩景赓前韵曰在观民有本图
　　登吴山作歌
　　一峯蜿蜒走郡城众峭攒簇罗天屏若有若无寻栈升造极广厦原平陵何须勒马夸豪情惟愿兆庶恒安宁西湖下视如亟待吾方未暇将观海
　　观海塘志事示总督杨廷璋巡抚庄有恭
　　明发出庆春驾言指海宁海宁往何为要欲观塘形浙海沙无常南北屡变更北坍危海宁南坍危绍兴惟趋中小亹北南两获平然苦中亹窄其势难必恒绍兴故有山为害犹差轻海宁陆且低所恃塘为屏先是常趋南涨沙率可耕两度曾未临额手谢神灵庚辰忽转北海近石塘行接石为柴塘易石自久经费帑所弗惜无非为民生或云下活沙石隄艰致擎或云量移内接筑庶可能切忌道旁论不如目击凭活沙説信然尺寸不可争【塘边试下木桩始苦沙涩用二百余斤之硪一筑率不及寸许待桩下既深又苦沙散不能齧木桩摇摇无着也】移内似可为闾阎栉比并【柴塘向内数十丈其土似宜桩可以即工然所在皆田庐此处为塘必致毁弃田庐患未至而先殃民心复有所不忍】其无室庐处又复多池阬固云举大事弗顾小害应然以卫民心忍先使民惊且如内石建宁听外柴倾是将两隄间生灵蠲沧瀛如仍防外当【去声】奚必劳内营以此吾意决致力柴塘成坦水篓石置可固隄根撑柴艰酌加价毋俾司农程【命行在户部及该督抚详议加柴价】补苴示大端推行宜殚诚
　　谒
　　海神庙瞻礼有作
　　盐官驻马先防谒
　　庙貌枚枚
　　皇考脩捍患御灾宜
　　祀典恬风静浪赖
　　神庥即今南涨方坍北尚此春逢况值秋黍稷非馨在明德是吾所愧敢忘愁
　　驻陈氏安澜园即事襍咏六首
　　名园陈氏业题额曰安澜至止缘观海居停暂解鞍金隄筑筹固沙渚涨希寛总厪万民戚非寻一己欢两世鳯池边髙楼
　　睿藻悬【楼中防悬　　皇考林泉耆硕　　御书是编修陈邦直之父原大学士陈元龙　　予告时
　　赐额也】
　　渥恩赉耆硕适性惬林泉是日亭台景春风角徴弦观澜遂返驾供帐漫求妍
　　隅园旧有名【以是园为阅塘暂憩之所因赐今额隅园其旧名也】岩壑窈而清城市山林趣春游花鸟情溪堂擅东海古树识前明世守犹陈氏休因拟奉诚
　　别业百年古乔松径路寻梅香闻不厌竹静望偏深瑞鹤舞清影时禽歌好音最佳泉石处橅帖玩悬针元臣娯老地内翰肯堂年赌墅棊声罢木天砖影捐竹堂致潇洒月阁揖清娟【竹堂月阁皆园内名胜】信宿当回跸池边坐少延
　　天朗惠风柔临溪禊可脩【是日上巳】趣眞如谷口姓不让冈头意以延清永歩因覔韵留安澜祝同郡宁为畅巡游
　　睡醒
　　睡醒恰三更喧闻万马声潮来势如此海晏念徒萦微禹乏良策伤文多愧情明当陟尖峤广益竭吾诚
　　题土备塘
　　土备塘云海望脩意存未雨早绸缪石柴诚赖斯重障是谓忘唇守齿谋
　　塘上四首
　　西塘尚有沙涂防既至东塘沙总无石不能为柴欲朽防秋要计可徐图
　　盐官从不晓迎銮古朴民风致可观却胜杭嘉多饰礼防棚鼔乐满河干
　　苇庐灶戸日煎盐辛苦蝇头覔润霑嘘胼胝耐燥湿厚资原是富商兼
　　隄栁青青畦菜黄村梅遮隖逺闻香徐行咨度周防计懒惰无心问景光
　　登尖山观海
　　舆图早已识尖山地设天开障海关东北冈峦捍犹易西南柴石御为艰防心所祝资坍涨蒿目无方计剔鬟大吏载咨补偏策尽吾诚耳敢云闲
　　尖山礼大士
　　秋水精神满月相峯巅妙演海潮音普陀天竺何遥近无碍随缘应感心
　　视塔山志事
　　尖山实捍海塔山舒右翼翟村当兜湾赖此雄潮逼条石未可筑块石先救急其下布石篓射溜图根立策马视篓痕云沙涨数尺【浙抚臣言竹篓贮石下防坝基数日来沙涨掩篓四尺许遂命立标以騐增涨尺寸】是为转旋机其然谈何易【叶】讵当恃
　　天佑而弗尽予责叮咛示方伯吾意知应悉斯时工难施沙逺当易石鱼鳞一例接方为经久策
　　阅海塘叠旧作韵
　　今日海塘殊昔塘【丁丑南巡时海潮大溜尚走中亹己夘以来潮势复趍北亹现饬大吏相度修缮以为民卫】补偏而已策无良北坍南涨嗟烧草水占田区竟变桑父老常谈宁可诿【土人以三亹海潮之行不南即北此因任之论与河徙天数语同非治水者所宜出也】
　　明神显佑讵孤庆【雍正七年海宁　　勅建　海神庙近复命钱塘崇饰　祠宇以昭灵贶】尖山跋马非探胜万井安全虑不遑
　　上巳
　　尖塔【二山名】揽全形陈园跸暂停佳时逢上巳随地可稽亭绿水澄而照春梅静以馨托波杯不泛恶防有芳型
　　观海潮作歌
　　辛未观潮潮已竒杭人犹称其力微丁丑观潮潮未至作歌髙楼聊纪事似神而非者曰三逮兹三度潮眞酣却非江楼观约略剏得乃在柴塘尖我阅柴塘筹御海讵图快览惊涛骇因缘大汛三月三洪澜有若将子待防马指东向盐官一条银线天际看卷江倒海须臾至迎来底借江山船【江山船迎潮见前诗】色犹未覩先闻声礌硠磅輷匉訇徐行按辔揽其状大哉观矣谁与京□毋弭节倐奔泻并驱素车而白马淋淋汨汨浩汤汤逾跇配藜白鹭下一空前此初遇竒既欣旋复生愁思长茭厚石弗预固秋来转瞬奚当之
　　唐人游骑图
　　珠勒鞭控骏駹如茵芳草印蹄双十旬休暇擕良友何处宜游定曲江
　　芳郊无物不熙春鸟语生欢花影新挟弹背观聊立马待他衮衮逐丸人
　　回跸杭州诣
　　皇太后行宫问
　　安即事有作
