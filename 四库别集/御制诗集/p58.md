<!-- { "loadSidebar": true } -->
　　山云常送雨溪籁毎迎人新笋平安信苍松夭矫身鹤驯常守户鱼飤不惊纶消得愁眉释诗书结宿因曲岸増新涨轻舟泛晩漪鸢鱼上下察山水智仁知石鼎烹云细莎茵歩屧迟子车称四圣夫子圣之时响鉢成诗拙临池下笔难因思行鲜逮堪以静而观味道窓移鸟防言篆袅兰碧霄如洗浄吾意共髙寛
　　急雨口号
　　急雨驱云何自来雨歇云収复何徃都来只在大圆中天地不知天地广
　　岘山碑
　　陵谷髙深旋转为元凯好誉真情痴磨石厯厯纪勲绩碑虽有二同其辞一立岘山巍巍之峰巅一沉万山窈窈之深溪当时所重不在岘首褒功之片玉将谓沧桑变后潭底发露征南事业仍与之俱齐孰知世界仍此潜碑未审何时见丰碣早毁岘山虽在无从复考黄绢之色丝呜呼元凯好誉真情痴何如同时叔子惟一堕泪碑
　　夹竹桃
　　琅玕其叶云霞瓣无香有韵宜清翫緑隂池馆露华滋今夕何夕见此粲潋潋桃笙泛碧涛元和佳句想士曹连昌宫中满宫竹又有墙头千叶桃
　　女萝
　　女萝本柔物赋性善依倚不励自立心曽无无耻耻古栢干青云生意殊未已女萝羡髙标欲因以托已攀援上絶顶亚枝吐繁蕋初犹借其势与栢相表里继则窃其权岂肻知足止雨露所滋润惟萝受之耳束缚偃矫身乃日以槁死我惜柏失计祸匪因萝起君子近小人害不视乎此
　　磁鹤
　　在隂原有象弹舌却无声链就丹砂质翩来白玉京邈哉云海意休矣稲粱情怅恨临皋过东坡识姓名
　　万泉荘
　　万泉多溪田黍稻皆可艺无虞水旱灾三农赖其利今嵗雨早霑额手感天赐北郊屇斋居清跸陈羽衞延縁览穑事乗流桂舟刺两岸嘉木繁万畆良苖翠懐新飏微风发秀烘晨霁协纪恢炱候入画江南意益深惕息心敢侈丰亨瑞言念三农夫蒿目终年计
　　虚静斋小憇
　　文轩山水间近逺罨新緑亶矣虚且静侵阶花药馥真堪驻小年谁信白驹速清流扵以枕黛影如可掬即景无不同防心斯有独
　　西海泛舟至万夀寺
　　雨洗浓隂翠欲流西山烟景望中收玉泉也觉添新涨雁齿红桥验拍浮
　　谁论禅宗北与南扁舟乗兴访精蓝菰蒲烟里鸥波濶举似阇黎正好参
　　不为拈髭覔句迟留人佳处坐移时去年风景分明在只有庭前柏树知
　　夏至斋居
　　北至将临祀清斋此勅躬景量铜望臬暑避玉宸宫浴徳蔵于宻祈年慎厥终敢夸膏泽沛【迩年以来值此祭时无不望雨者惟今嵗早霑膏泽云】惕息曩时同
　　诣斋宫
　　泽郊直北凤城连御道逶迟直似预日周廻瞻玉陛平明警跸拥华旃欣当甘澍新霑陇饶有清风静拂筵嘉树葱茏将布防光隂倐忽却三年【朕创修斋宫扵癸亥之夏后以执事者苦热故降防以树木成隂时再行预日斋居之礼屈指至今阅三年矣】
　　夏至日
　　北郊礼成述事
　　日官占景短易象惕隂生盛礼遵先典
　　方坛陟偶成【南郊三成　　北郊两成盖取奇偶之义】瀼瀼朝露润嘒嘒夏韶鸣祖识
　　含徳孚颙对越情
　　幸圎明园途中偶成
　　雨洗郊原万畆青苖懐新处防延停依然去嵗曽经路此日凭舆意稍宁
　　西山迎靣叠浓青拟为传真笔輙停数日斋居烦热剧心殷夏凊谒
　　慈宁
　　竞渡
　　此俗始荆楚特以纪嵗时初因吊忠悃相沿竞水嬉夏五真夏五风日薫且熈况当膏雨霑应莭聊拈题昆明闪金波廻堤灿蜀葵中流九龙舟谁肻相参差黄防防飞桨防缕五色丝纷逐锦标得悬望霓旌麾既閙旋亦寂凭观有所思我观竞之义所包未可涯聊举数端言以当一觧頥四时惟其竞防丸日夜驰江河惟其竞东去不复归大鹏竞圗南翼若云天垂蟪蛄竞春秋各各不相知其间人更甚率被名利羁大禹竞寸隂陶侃较分厘所趋背膺判同惧晷刻移惟竞所以劳其劳无止期故无竞维人四方其训之
　　李伯时蜀江图歌
　　岷山导江防千里神禹底绩犹堪指龙眠绘事秘府多食蔗至是观止矣休论待诏重临摹定知此李胜彼李【李成亦有蜀江图见王穉登防语中】古澹天然意匠营长歌约畧记起止石纽秋风落日斜剔鬟徃圣生于此蚕丛鱼鳬开国事谪仙已莫详原委江走白沙山紫微楼延万象供凭视灵嵓授记忆当年卧牛伏龙连玉垒万春大面列遥屏青城故宅传花蕊三十六峯峯各殊嶻嶭嵚复岌防万里桥头杜老居浣花溪畔薛家址锦官城外柏森森丞相祠堂何处是防流迤逦接新津彭女如螺云表峙嘉眉古眉唐析之名园晩赋想髙士李陆刘白号四贤巴王有庙荒烟里空闻古洞説岑翁不辨三生迹李氏萧滩魏沱十六廵台名八阵归倾圮瞿塘峡口灎滪堆赤甲白盐连防子行云行雨识髙唐防风披处兰防毁五音六律中琴声掉石滩平舟可舣纵横全蜀览无余太冲有赋难擅美画禅室中精鉴人且拜下风称胜米同时四美萃中舍潇湘九歌及女史聚散散聚凡防经宗伯一一详志已此去宗伯逾百年其间幸未遭兵燬江村詹事亦好古才于四中得半耳犹自诩为席上珍作诗艳论澄心纸【士竒诗中有佳纸细辨澄心堂之句】乃今四羙具一室赏心乐事无伦比寓意于物不留意咄咄是吾乃所以
　　闻新蝉
　　梅子黄垂际杨林緑锁时试风初未壮报夏乃于斯静沼窥形印髙枝饮露移忽生隔年想小立聴依迟
　　午日侍
　　皇太后宴
　　中天景物正薫欣竞渡瀛池萧鼔闻星缀榴花红有赩剑攅蒲叶緑含芬杯因献夀圆浮玉缕为延年细染纁却忆两年疎宴赏【甲子乙丑皆以望雨未举端阳之宴】
　　慈闱祈嵗意犹殷
　　题慎郡王黄山三十六峯图
　　浮邱
　　洞天三十六黄山峯占足第一数浮邱芙蓉四时緑
　　飞龙
　　鳞鬛何之而忆向天门覩大地是义经占干符九五
　　叠嶂
　　新浴必振衣新沐必弹冠闻道神仙窟故应人到难
　　芙蓉
　　黄山非黟山岚霭朝暮浮飒然风散之写出汉宫秋
　　天都
　　天都九百仭巍然切太虚我虽未升巅仙侣原可呼
　　松林
　　松以石为胎故得苍而直何当立峭厓饱睇嵗寒色
　　翠微
　　山深含湿翠翠滴山承之彷佛谪仙人幽壑横琴时
　　紫石
　　紫石连青鸾干霄殊屼古寺号祥符便欲寻荒碣
　　掷鉢
　　仙僧掷鉢去鉢留不能举我更难重拈惟道可惜许
　　圣泉
　　名字本相形有贪斯有圣泉自无分别渫然寒且浄
　　仙都
　　何处非仙境此地防而都借问骖龙侣云峦半有无
　　轩辕
　　峰顶芝光紫峰腰松影碧是处岂崆峒驻有轩辕迹
　　九龙
　　层峦各蜿蜒变化成九龙恰似披横幅名家陈所翁
　　棋石
　　圎子星躔布方枰玉様陈孤松立其侧恰似烂柯人
　　紫云
　　延縁柏木源攀陟紫云峰尚忆温伯雪青莲此处逢
　　青鸾
　　轩轩振羽翰凝望何时翥疑驾帝车来到此不飞去
　　上升
　　阮公昔得道白日此上升至今溪涧畔空闻仙乐声
　　云际
　　出岫云成峰云峰岫难辨依稀聴其间似吠淮南犬
　　桃花
　　桃花峰下水亦名桃花源匪为秦人芳却因晋隐尊
　　链丹
　　仙人链丹处孤峰天与齐丹成乆仙去空自余刀圭
　　云外
　　触石生轻云俄浮满空霭廻首望丹崖依约云以外
　　望仙
　　玉笋何岳岳仙踪已渺邈是处有名言可望不可学
　　清潭
　　贮如仙掌露泻似天河源时有唼鳞却避掇果猿
　　石门
　　灵境多祛人时复借人赏不縁自辟门谁能镇来徃
　　云门
　　沓嶂渺难即纠萝不可攀惟向画图内时时叩云闗
　　容成
　　我已识容成容成不识我以此例学仙不及刼余火
　　石柱
　　撑霄何岦岌千秋镇古歙因防为学方所贵矫然立
　　狮子
　　文殊骑以来化石昂其首每当万籁寂似闻一声吼
　　丹霞
　　复岭互窈窕恠石争谽谺当时炉火气天半余丹霞
　　石人
　　何来醉仙人卓立九秋清似盻浮邱子排空驾鹤征
　　仙人
　　无知莫如石颇与仙人类设云仙似石冠履殊倒置
　　布水
　　辋水垂沦涟宜聴复宜望颇觉胜匡庐限以三百丈
　　石牀
　　名山多竒书不入世人目我欲移石枕玉简从头读
　　采石
　　采石真采石璀璨纷珠玑防枝者髙士应缘潄齿归
　　硃砂
　　轩辕昔慕道敝屣衮冕华至今第四峯犹闻涌丹砂
　　莲花
　　簇簇玉井莲太华匪当对谁知万里逰却在寸心内
　　汤泉荷花
　　数年以来屡有是作率疾其附炎欲速以致先时零落虽风人刺恶之意然草木何知亦视其所托之地何如耳且疾之已甚君子弗为故作是诗一反先意盖美刺自不相妨亦以见世间毁誉原无一定论也
　　曽闻火里有金莲岂必汤中无芙蕖卓然不受玉井诏独开生靣薫风初是时别浦才田田早有霞瓣临波舒却如九品开极乐天龙着意为吹嘘君不见岱岳顶上松劲莭傲寒称大夫傲寒傲热纵不同要皆矫矫自立徒以此论是荷岂非君子乎水华亭亭倘借问何闻而毁何见誉
　　泛月【时仲夏上浣】
　　荷浦香犹细兰舟兴可依拂波飘籁爽近月列星稀响澁蜩螗韵光防熠燿飞时炎因闰早飒尔御生衣
　　香山栖云楼作
　　谁识山之羙能教仁者欣峯遥防过雨楼迥坐栖云是处无形画拈来大块文风香萝薜迳甲煎底湏焚忆昔初来此名山惜似髠防闲尝肆夏日渉亦成园俯水参鱼乐披风聴鸟言漫矜逰物外触目道心存
　　饲鱼
　　骤雨涨璧池水濶文鳞出荷风荡漾之石髪梳清泌我来池上坐空澄素襟溢天地无弃物饲鱼抛防实谁为代呼庚岂事茹去乙洋洋亦既来果果原可必读易验中孚亶矣豚鱼吉
　　题僧人阅蔵
　　猒闻六度与三干防得牛皮眼亦穿我偶精蓝寻古迹恰欣嘉树语新蝉谩教胜鬘霏花雨应有那伽卫法筵十二部中尔许句试询何句是提全
　　香山夜雨
　　逰山倐已晩山房聊止歇油云傍夕生清籁振林樾枕簟忽如秋支頥逸兴勃响増挂岩瀑馡送覃松葛鹤湿自梳翎鱼戯仰承沫清赏契素襟无眠待明发更拟放晴来一宿栖崖月
　　秦女休行
　　置酒且莫饮聴歌秦女休女休窈窕嬢持刅能报讐亦知杀人死复抱不共羞二者难并行取义生敢偷讐血溅素裙讐身委荒邱志伸身亦全遇赦岂所谋豫譲烈男儿吞炭空喑喉
　　闻河南得雨
　　三辅春望霖宵衣劳靡已颇闻郑有麦二鬴庻可恃夏初膏泽霑禾黍芃芃起乃复接封章谓缺灌田水増我南頋忧岂以此忘彼方筹补助防慙媿民粟徙忽擘奏书囊佳音纷满纸近逺普优渥髙下艺稻芑沟壑差免沦钱鏄还堪庤嗟予徳诚薄何幸获全羙仰首盟髙苍勤民益朂已
　　金莲花
　　五防佳种迎薫到布地黄金是泽芝
　　天上锡名曽入画【是花产自五台　　皇祖时移植避暑山荘而　　赐今名】人间撷秀少题诗齐宫歩处原来假唐院分余只合吹暎日楼髙荘避暑花开每忆廿年时
　　题李伯时潇湘卧逰图用蘓东坡题宋复古画潇湘晩景图韵
