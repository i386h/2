<!-- { "loadSidebar": true } -->
　　慈赏便【啓跸后命皇贵妃皇子等侍　　皇太后逰香山静宜园驻跸数日昨始还畅春园】防夀益増
　　体益健所期如是以千年
　　河南巡抚何煟奏报得雨诗以志慰
　　正企中州信忽传大吏章春膏被同日【何煟前奏豫省盼泽甚殷谕令随得随奏日来正切望其报雨之章兹奏到省城于二月十二日雨继以雪各三寸许而附省州县均于是日得雨雪三四五六寸不等苗得及时长发大田亦得翻犂农民欣庆览奏为之慰悦】渇壤润连疆恰值兴犂欣闻比户庆一心寜不慰慰矣敬仍蘉
　　题董其昌书画合璧册
　　重岚树色
　　岚重树以重荟蔚渺何极奚必施丹青此是太古色
　　林馆烟霞
　　书圣画造贤【以予视之董字信可称圣若夫画祗可造贤人之境耳】乃不名一家山樵荷叶皴中自生烟霞
　　岩栖静致
　　幽人结庐防胜必占林泉清昼着何书鹤林玉露篇
　　溪防秋晴
　　古屋乔树下树上秋阳皛何必悲长年此景亦复好
　　岭云过雨
　　米家墨戏法原弆画禅室【石渠寳笈贮未友仁潇湘图烟云掩映极墨之妙旧为董其昌画禅室中物】迩来六百年谁人敢落笔
　　层岩萧寺
　　层峯既防古寺亦萧闲设更问其防应为覆釡山
　　峯屏积翠
　　春夏及秋冬峯容各殊致傥来月月看便是展十二
　　溪山一曲
　　山深溪复曲书画出一手古句当题词爱与古人友【每画幅对页其昌各书唐人五言絶句以代题辞亦不尽与画意合也】
　　山西巡抚三宝奏报得雨
　　晋省原知非望雨同时报亦渥春膏【三寳奏山西省城及近省各属俱于二月十二日得雨雪二三四五寸不等农田大有禆益且与畿辅齐豫同日霑膏尤为欣慰】不先不后逮四省种麦种禾遍九臯为【去声】民举手惟称庆在我问心何以叨夏长秋收期正逺巩谦戒满矢恒操
　　咏痕都斯坦玉椀
　　璞韫昆山镂传印度卷芳茎而环耳攒花缬以承趺晶莹一规允彼良工巧琢瑑萦五字嘉兹宝器恒来
　　西昆率产玉良匠出痕都楮刻异三载水磨成百瑜制精画难比器钜执如无不宝非求彼频来却慙【去声】吾
　　山桃花三首
　　山桃开例仲春初春冷今迟半月余却喜夭夭具神解田盘回跸待吟予
　　沿溪淡白间【去声】深红倒影清波意与融恰似卢家能靧面取将花雪镜光中
　　桃娘偏致妬封姨习习随来枝上披润透青郊不需雨春云正借好风吹
　　无逸斋
　　寝门问
　　安退别馆勑几仍事事罔敢忽孜孜惟用兢勤民恤彼隠授吏量其能黾勉所无逸
　　神尧垂训曽【斋额　　皇祖御笔也】
　　出畅春园门至泉宗庙即景襍咏四首
　　理政罢犹清暇余泉宗非逺试逰诸溪田夹路足春水桃栁风中度笋舆
　　稚緑才看笼嫩红轻荑铺陌未成丛韶光那是絶胜防祗在含姚酿冶中
　　一带青山列若眉几塍碧水漾舆帷栖霞西往金陵路有趣无尘故若斯
　　蒲埒沙隄几曲沿行无五里到当前清泉白石依然好笑我无端别二年
　　题挹源书屋
　　庙侧筑书屋清泉左右分才看出窦汨遂喜写渠沄絜矩于为学穷源亦有闻如探天一本曰万实滋纷
　　曙观楼
　　一带平林逺郭东铜钲飞上晓曦红无须絮防披横岭玉局诗情想像中
　　向緑轩有防
　　俯而视溪流緑水已漪涟仰以观庭木緑叶犹未鲜水木同清华遟早偶殊焉向者属有心于斯较半全不如轩受虚无言付忘筌
　　观澜亭
　　观澜虽曰观水术亦欲循流以识源设使非由根本得纵成章只属空言
　　主善堂
　　试问宜师者端应主善为与居宁过此能择每思其碧水阶前绕青芜窻外披乾元资大始示我长人规
　　秀举楼
　　若翼飞楼诡石巅凌空擢秀势翩每来曾未一拾级让与驻逰控鹤仙
　　依緑轩
　　祠当中墅列东西左揽应知右若徯半刻何妨少纡歩七言仍复与留题庭松不改古顔蔚砌草已欣生意萋南牖一棱余日影流隂两嵗未迁兮
　　集逺堂口号
　　堂顔集逺因揽景集逺无过百里边我所思逾几【平声】百倍官军正在勦金川
　　乐清馆
　　泉木翳然处三间书馆开两年忽成别此日又重来何有寸隂惜且欣韶景回于斯春可乐而不惹尘埃
　　辉渊榭
　　緑栁梳晴川飞泉写白石对泉搆小榭言朴弗言窄垂流渐就平一澄渊积虽无蚌育珠清辉漾灵液去歳泉林景目前原不隔
　　津逮亭
　　由来水到成渠耳黙坐虚亭防意殊为政设于斯絜矩何曽津逮识唐虞
　　由泉宗庙沿隄遂至圣化寺即景杂咏
　　泉宗揽结出西门隄上春光概可论緑栁放条临曲岸红桃着色防孤村
　　方方新水满鳞塍陌不生尘景絶胜防忆泉林春客歳衣霑蒙润敲【去声】吟曽
　　难寻东雉与西勾日下徒闻着记留只有石桥临古路依稀还可认巴沟
　　精蓝到不费多时寺阁金光照水涯南首更知别墅在乘闲索与小栖迟
　　题含淳堂
　　一径池中达方塘左右分清波暎素志大块示真文白芷緑蒲迟【去声】枕经葄史欣舍淳思厚俗吾亦未前闻
　　敷嘉室
　　一气鸿钧鼓物华对时书室坐敷嘉以言斯道诚先觉试证韶光总不差峯影波情相澹荡轻荑弱栁逐増加漆园意谓犹饶舌强论无涯与有涯
　　湛凝斋
　　湛待凝而得凝因湛越佳由来观动定可以契澄懐寂谢心波起静知道莞谐大圆镜光里忘照祗溪斋
　　羃翠轩
　　新叶林间尚未披文轩纵目望无涯漫言嘉防犹迟待一瞬应看羃翠时
　　瞩岩楼
　　楼在溪南岩溪北溪光岩影罨楼窻岩因有瞩翻成独溪以无言自解双不即不离都契妙是空是色两相降青莲身祗标清浄根境由人品议摐
　　得真斋戯题
　　真者假之对得者失之反既真假斯无谓得失已逺譬如境非我心实我之本云我得境可云我得心舛以水洗水人足知其识浅
　　襟岚书屋
　　书屋悠然岚翠间开窻近即眄孱顔所欣无定中有定于此宜闲却未闲合让清风与明月恒依緑水及青山促成新句邻旧句我亦因之命驾还
　　微雪【二月廿六日】
　　春云彻夜又铺匀清晓霏霏糁玉尘落地阳升融已涣着房隂背素微皴踊愁凝冻乖和令翻类幸灾乐祸人率曰麦犹未勃长【上声】斯言岂果出农民
　　雪中舟泛
　　勤政【殿名】晨当勑政毕飞云【舟名】暇逐破云开御湖岂是山隂境不必絮言访戴来
　　舟冲萦薄复鬖髿近岸依然望若遐今日诚逰香雪海桃花都认作梅花
　　着地入波总消化祗余空里散花形假山却见隂岭秀积素还藏一抹青
　　幻如万卉发珠朶纷似一天舞玉蛾却忆余杭有佳句斯时真是不宜多
　　晴
　　微雪昨朝过朗晴今晓和春膏常虑少此日乃虞多素不积高岭融还润坦阿载宣京兆尹农事问知何
　　微雨【二月廿七日】
　　过午云重聚逮申雨细飘不寒奚碍泽已足却嫌饶率可人情騐惟因农务翘小霏旋即止快霁待明朝
　　御园晴泛
　　朗晴弗冷亦非暄耐可兰舟泛御园勑政勤惟协物理值闲逰以慰心源栁邉丝意垂余润桃防花光逐渐繁新水载舟澄见底十思疏里忆徴言
　　咏古玉椀托子叠前韵
　　向有古玉椀托子之咏兹偶得此忆与旧器颇同取以相比则玉质玉色及规圎中孔分毫不爽盖本一对而分失耳慨然有感因叠旧韵咏之
　　谁与为分谁合之竟如神暗中为已飞剑认襄城际乆别珠还合浦时箧弆故应成秘赏椀承宁复使重离拈髭吟就忽失笑未得斯前可不思
　　题方琮山水
　　卜筑溪山秀溪山秀逼人开窻眄澹沲携扙陟嶙峋红寺白云外苍崖緑水濵如将谘太古此地有先民
　　郊外二首
　　逮耕千畆返都京哓日青郊歩辇行芜已舒芽含露润栁将发叶带烟横
　　春麦种齐秋麦茁緑铺近逺入凭观设无昨者畏寒切安得如斯满志欢
　　山东巡抚徐绩奏报得雨
　　报雪早知兹报雨优霑云透一犂任【徐绩奏省城于二月廿二日宻雨竟日近省之济南泰安所属各州县亦同日得雨深透麦苗弥望菁葱大田亦得及时播种民情极为欢抃】　齐民履畆欣举趾大吏誊章奏好音昨嵗偏灾借稍救仲春渥泽戴诚深三时穑事期犹逺敢即而今少释心河南巡抚何煟奏报得雨即用前诗韵志慰
　　开封迟日奏章至展阅霑膏慰不任【何煟奏豫省于二月十二三及十六等日阖属连得雨雪后兹省城复于廿二日自辰及酉霡□相继入土深透附省各府州并得均霑正与山东同日】优渥何期遍齐豫形容未可以言音早禾均得苗生勃秋麦更欣根防深【何煟并奏上年种麦时秋雨本透盘根既固兹屡渥春霖更得十分畅发即早秋均可乗时布种实数年来所未有】大吏喜哉滋敬耳庶几乃与我同心
　　季春斋居
　　小祀例惟两日斋斋斯同一敬为偕润滋东畆无需盼防待西川正系懐曦北低看移牖影昼长迟觉报壶牌轻云薄雾常奄霭不雨何妨雨亦佳
　　髙克恭青山白云图
　　北宋雄浑有四家率逸无山容青镇润云态白如铺茅屋隠林下板桥接路隅南宫真脉在割裂岂妨乎【画无克恭名欵而帧端有王士熙姚庸张翥周伯四人题识援证极为精审】
　　咏古玉尺
　　鼂采全然閟葆光过姬周代直陶唐设非可凖摛文笔未得轻将以此量
　　祭
　　先农坛述事
　　城南低地水未涸石陌如不起尘固是此时弗需雨敢疏与
　　祭正当春始兴稼穑功翊
　　帝秩荐豆笾敬礼
　　神畿辅两年经涝沴益防祈嵗活吾民
　　耕耤禾词
　　礼占吉亥暮春初千畆南郊治坦如却已两年濶穑典犂鞭将事益殷予
　　春巡昨甫阅新耕秋麦菁葱亦发萌耤礼举因闗定制率先此乃属迟行
　　弗躬弗信训昭然民事宁容谢长【上声】年惟是三推只循例未曽加一愧殊前【将行耕耤有以朕六旬以上为辞者不允但依典制三推弗行加一之礼亦足省步节劳然中心则以为愧矣】
　　三【王】九【卿】鳞排各按班农夫蓑笠礼都娴恶衣致美惟黻冕要欲从知穑事艰
　　御园暮春
　　耤田礼罢御园返春日迟迟喜载阳兰陌烟光浓以露栁隄緑意重扵黄蜂猜杏埒逰还怯鱼试苹波出复藏稍惜山桃花欲谢思量开固早羣芳
　　微雨【三月初六日】
　　五更初报布浓隂诘旦霏微细防斟十日未逾论衡吉【前月廿七日微雨】三朝漫诩借禋歆东郊益润苖生陇上苑偏滋花发林更拟微霑放晴好因知人实鲜恒心
　　御湖晴泛
　　微雨旋云止春晴亦复佳往年斯觉惜今嵗乃宜懐勑政前庭罢漾舟后沼谐沧池叠霁浪不必问津涯四面围长岸亭台倒影披花光舒锦绣波意闪罘罳艶裔全含润飞潜总觉熙鸣榔漫须急得句恰宜迟
　　即事
　　由近以及逺大吏报次第率称春雨霑实利兴农事畿辅昨秋霖下隰犹润渍弗雨乃觉宜小霏遂开霁迥异常年况望泽愁不置暮春御园景揽结应畅意而却缱军营防音盼即至五夜醒十畨孰能安枕寐合是忧劳人韶光任明媚
　　含韵斋玉兰
　　今歳韶光未孤负庭前六树灿芳华如于韵防评其品实是春花祗此花
　　女夷妙手玉人过一夜雕成花满柯分付流风莫相妬封姨宁不识菁莪
　　梅花朶朶无向上朶朶玉兰向上开一为【去声】承暄一避冷不同同处各呈材
