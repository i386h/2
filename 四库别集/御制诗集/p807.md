<!-- { "loadSidebar": true } -->
　　千叟昨年宴禁中情孰养老扩而充勅行京兆乡饮酒义鬯熙朝首善风佳政宁容廿年阙【乾隆卄六年曽举乡饮酒礼阅今己廿余年昨嵗乙己举行千叟宴扵乾清宫与宴凡三千人各赏赉有差兹复勅顺天府扵上元莭举行乡饮酒礼其所奏乐章并命愤选佾生肄习娴熟用昭羞耉引年之盛】宾筵适举上元融补笙诗并注宫徴【向尝补制南陔白华等笙诗六篇颁之乐部用扵乡饮酒礼昨嵗复命典乐诸臣将所有各乐章谱内填注五六工尺上防字者添注宫商角征羽等字俾乐工肄习引俗入雅以复元音并令即扵乡饮酒礼歌所制笙诗六篇】入雅心期引俚同
　　题张雨天然如意砚
　　歙石宋坑旧直方作几形锈犹留墨雨防畧露金星全体虽伤半精神不碍灵琢池肖如意应为写莲经
　　咏宣徳雕漆抚琴盒
　　须鬂看皤然相于两地仙调琴松入操烹茗鹤嘘烟道筦非俗韵尘寰即洞天问渠潇适者可识五朱弦
　　新正幸御园即事成什
　　撰良蓂叶正依旬詄荡都城出凤闉爆竹烟村新喜报鳌山籞苑旧灯轮已思峰顶重铺玉且幸树根尚积银【去嵗冬腊三白僾霑为数年所罕见但自新正以来屡隂未雪不无复望　　霈恩之念也】行庆似兹复九度倦勤冀可住长春【扵圆明园束葺治长春园如寕寿宫为搜裘娱老之备复度九嵗则为丙辰归政之年似此行庆宴赉胥付嗣子余当住长春园娱老耳】
　　清晖阁
　　清晖之阁尚如前人对清晖竟异焉何必今时不称老【丁酉嵗之前每不肯自称老兹年逾长而事已遇矣】付他春令自为妍淡懐扵闹偏生厌结习惟吟未尽蠲抚景怆然有弗乐九年于是罢灯筵【向每扵此阁张灯侍慈宴不举斯事凡九年矣】
　　含芳书屋
　　乗阳气合御园居穉春芳意犹需如行时庆莭岂无暇书屋闲还读我书读书要在味乎道餍饫讵为工辞藻韶光分付且湏含一发无余亦何好
　　披襟楼
　　书楼足骋目遂以号披襟良辰一拾级因之别防心骋目亦何要防心在自斟心必有所懐懐具襟之深披襟对万物廊然大公临艺祖洞开门先得此意谌
　　题文源阁
　　前年四库庋全蒇防暇来斯毎阅翻史铸经镕信闗行【去声】子含集咀亦资言要扵切己临民防岂系通今博古繁浩博文源诚鲜逮我先勤我治之源
　　趣亭
　　春水泠泠韵泌泉春云蔼蔼蔚轻烟试询底是元之趣阁上羲经提以全
　　月台
　　阁侧假山号月台玲珑石上据葳嵬团团真是明如镜照彻古今祗此哉
　　皆春阁
　　东皇布煦妪一气物皆春且慢臻昌冶己欣渐蔼訚元元为善之长君合止于仁宣沛十行诏惟期苏万民
　　恒春圃
　　屋中篱落如花圃名曰恒春亦成语戴暠【月重轮行】以及陆龟防【幽居赋】同然先得前旌树申鉴【中鉴五卷汉苟悦着】又言存以吾不防不与万物旅【中鉴俗嫌篇云夫物不防为春故天春而生人则不然存吾春而己矣】恒春之义实在兹何必嫣红姹紫覩
　　理心楼
　　心以理万事此则曰理心夲末似倒置其义亦可斟頋此方寸中七情日相侵大师克相遇同人义堪寻欲理先去私宣尼示顔深
　　题吴彬山隂道上圗
　　逸少昔行山隂道曰如逰向镜中矣竒谈乃引而未发防者従之文中是善工人物状奇怪而其所长实山水自立门户不多见见斯信可叹观止皴弗用墨用夲色一莭即非人防己千峦万壑互磅礴曡树飞泉幻隠起垂峰欲落空与扶行云疑变石为体屋宇防缀各得当尽态极妍难议拟而皆超情以入神骇目洞心契元理山隂我向亦一逰防曽光怪有如此长歌用志始遇欣万钟可悟未该旨
　　按吴彬字文中莆田人工人物善山水圗绘寳鉴称其形状奇怪自立门户兹山隂道上圗卷为米万钟作所绘千岩万壑刻露清峭皴法皆以本色不用墨染实宋元明诸画家所无论其画品可谓超情入神洞心骇目较之山隂真面有过之无不及也因为长歌并识诸右
　　题胡桂仿吴彬山隂道上圗即用题呉彬画卷韵
　　古云天下无难事事在人为而己矣斯言万理鲜不该岂独绘事弗如是吴彬山隂道上圗变幻峰峦极云水防女脱免莫形容敌人开户敌莫止晋唐宋元法彚合冺彚合迹益竒已竒己却复出平易按之可辨止与起由来不以技为用是谓防以神为体见者尽当退三舍却命桂也试仿拟初犹难之戒自画诲以勉强学问理数月间斯巻亦成步兵中郎或类此凡物无不可造就题辞因悟棫朴防
　　咏宣徳蓬岛仙壶砚
　　楼阁仙山涌海波制従宣徳仿宣和同工书画殊为政【是砚刻琢工巧仿宣和遗制傍有宣徳年欵宣徳亦工书画而即位后政平吏称纲纪修明较之宣和之君臣逸豫怠弃国政者不可同年语矣】明帝过扵宋帝多
　　题文彭刻光风霁月章
　　光风以为端霁月以为倪闻之山谷黄曽称周濂溪夀承笔扵印襟懐古典稽欲以喻徳章宁因玩物题
　　新正万夀山
　　御园今嵗撰良出先莭未舒五叶蓂以此却欣多暇日遂教寻胜揽韶青腊过余雪依隂积夜半作风傍晓停事豫时和应意惬每因戒满不遑宁
　　莹心堂
　　小坐莹心堂莹心义可详静观元气始动勑万防忙光映云三素闲临水一方称名非创得鼻祖自山荘【避暑山荘之莹心堂　　皇祖御书题额实为佥堂数典亦尝有咏】
　　睇佳榭
　　氷牀渡镜浦山榭倚云栏春色虽迟鬯韶光己耐看梅情依屋暖栁体怯隄寒物物含佳意佳扵律未殚
　　畅观堂有防
　　书堂迥冠【去声】山乆矣额畅观千林叶未吐近遥一例看近湖两镜夹遥峰万玉攅意实为之畅莭前况务闲既而憬然惧畅隣泰与安孟云收放心敢忘骋目间
　　石舫二首
　　石舫毎年必一临一临亦毎必留吟春方逮孟天之运氷不生波道者心
　　水舫动而石舫静漫訾舣防弗通航氷时此舫原如泛木舫防他呜里蔵
　　澄鲜堂
　　氷无澄鲜防水实澄鲜所氷水夲一体虚寔用因迕【叶】用岂防离体实亦虚之伍防所胥幻縁更闻诸佛语如是炙毂辩究无其定防莫若俯而观无可无不可【叶】
　　味闲斋
　　沿西遂至北山隂斯窈深依岩有书斋途便偶一临其名曰味闲触目仍惕心万几待予理犹惜分寸隂岂得有闲时无逸以为箴孜孜慎终始不懈朂诚钦十稔待归政【予将以丙辰年归政以今嵗丙午至乙夘嵗言之则仍十年也】闲趣或可寻
　　戏题清可轩
　　倚峭岩轩架防楹竹罏偶仿恵山烹中人早捧茶岂肯片时许可清
　　搆虚轩
　　山顶书轩号搆虚一时小憩意兴予试防动以静为始可悟无原有者初风度由来贵醖借冶姚恰似逓舒徐虽然此咏虚之搆究此虚为谁搆诸
　　澹寕堂有防
　　水即氷而氷即水底须冻解别兮明武侯两语一言防【谓澹泊以明志寕静以致逺】水澹氷宁当面呈曰水曰氷仍有喻不如视以无形听无声
　　云绘轩口号
　　三白晴过一月余设如继润岂辞诸岩轩题额曰云绘作雪仍殷心望予
　　题郎世寕绘准噶尔献马圗
　　罢兵絶域反来宾【准噶尔之用兵自康熙年间　　皇祖三征朔汉屡申挞伐及我　　皇考两路出师额驸防楞击□之扵额尔徳尼招防令匹马不返我武阮扬遂有罢兵之议乾隆初年余遵守成训用加安戢示之以逸待劳扵是噶尔丹防凌所恃既诎扵乾隆八年遣使入贡献马厥后其子阿占及】
　　【逹瓦齐纂逆相寻因乗时大举扫穴犁庭以承　　两朝未竟之志详见西师志事诗】牵献权竒良且驯遂使海西作图画并教内翰志縁因【噶尔丹防楞所贡马其一纯白有青文髙八尺长丈有二尺赐名如意骢命西洋人郎世寕绘圗并命内廷翰林梁诗正汪由敦蒋溥荘有恭嵇璜张若澄为之序赞后复命沈徳潜题什】偶然试展失六者【兹偶加披阅所有题识之梁诗止汪由敦蒋溥荘有恭张若澄沈徳潜等六人皆己凋谢又尔时侍御之臣圗其貌者来保傅恒罗卜藏汪札尔海兰特库博尔奔察云寳五十七等九人今乃无一人矣为之怅然】介尔犹看有两人【余以四十年后重题是圗而序讃侍御诸臣惟嵇墴一人在因命再与赓和是什】识用古稀天子寳【成图时亦未期用此寳今得用之亦佳话也】重令赓什一回新
　　鬪牛歌题刘松年画
　　畜之善者莫如牛秉坤之徳其性柔柔则近驯应无鬪而胡鬪牛绘者稠韩【滉】戴【嵩峄】恵崇不一足而独画谱未传刘是图却标松年绘初无名欵及印留不知题署为谁氏传讹徒以笔墨遒戴嵩鬪牛其自鬪牧童指谬笑以訧韩滉寔有集社鬪暗门盖此粉本求兮疆划界各部伍长官坐视如运筹轰轰击鼓作进势闪闪扬鞭督退休僧道老幼羣助力各不相让如相讐五溪蛮俗虽有此【毛竒于蛮司合志称蛮俗嵗时召亲串挝铜鼓鬪牛刲其负者截角蒇之以为雄是巻写两牛低头相抵未分胜负傍覩者击鼓扬鞭杂僧道老幼各区曹耦喧尫助势备极情态且两下各有一官坐督虽与竒龄所志略似而衣冠非蛮制亦无铜鼓按唐韩滉有集社鬪牛图应为此卷权舆盖画家自具神解非规规五溪遗俗也】殊此集社衣冠俦绘者自别具神解未兮胜负方低头【谓牛也畵景如是】砺角欲进且伺隙待贾其勇先定谋大都争牝弗让牡遂致变柔成刚流是为画鬪画将鬪万理扵是可悟不设其胜负两各定索然乏趣谁回眸
　　题敦素堂
　　溪俯素为氷称名实相【入声】应不波通体静到底暎心澄既揽泐楣额微嫌悬栋灯【上元前周亭例缀华灯既华则非素矣】敦之化民俗久道愧何曽
　　澄虚榭口号
　　临湖水榭偶来慿水沍春初尚作氷可识是氷都是水当前原不碍其澄
　　抱朴草堂
　　草堂数典草房为【抱朴草堂之构以　　皇考热河狮子园有草房因仿效为之用昭示俭深意】彼实依山此傍池讵曰知仁企合徳亦云茅土不忘思梅芳浅春当孟书史趣深防暇时莭近上元悬防炬谓斯弗称【去声】略慙之
　　题狮子林十六景
　　初谓狮林始自倪谁知维则早拈题怜他不忘本师防者个犹存方寸兮【吴中狮子林世俱传为倪瓉别叶甲辰南巡得徐贲画狮林景十二帧姚广孝跋云责为元僧维则三辈弟子如海作乃知以狮林为倪迂别业者讹也又册中陆深跋维则得法扵本中峰本时住犬目之狮子岩盖以识授受之原不忘本师之意也】
　　右狮子林
　　幼文画有小飞虹【幼文徐贲字所画狮林景中有小飞虹图意与虹桥正合】一例横陈玉镜中春月江南夏塞北【昨嵗逰吴中及热河扵狮子林皆有咏】今朝齐阅画图同
　　右虹槗
　　燕石几曽让湖石【西山玲珑石不让太湖石此假山即就近取彼为之乃日下旧闻载明宣宗广寒殿记称金破开封辇艮岳石至燕京即今之白塔山为花石纲之遗语涉傅防不足信也】垒成岩壁亦孱顔迂翁应是契真者何事居然曡假山
　　右假山
　　春芳最好未昌时舒曡生机己觉熙三嵗光隂撚指顷【自癸夘题园中狮林十六景后甲辰乙已均未题咏弹指乙届三年矣】纳来景物也如斯
　　右纳景堂
　　本来髙士蔵古防古迹今多髙士蔵【石渠寳笈中倪瓉画颇多然真伪各半因蔵数防扵此以存其旧】书画姓名笑何定吴中今阁早归黄【吴中狮子林今为黄氏别业】
　　右清閟阁
