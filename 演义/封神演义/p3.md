<!-- { "loadSidebar": true } -->
　　天子退朝至便殿，宣费仲、尤浑二人问曰：“前卿奏朕，欲令天下四镇大诸侯进美女，朕欲颁旨，又被商容谏止。今四镇诸侯在此，明早召入，当面颁行；俟四人回国，以便拣选进献，且免使臣往返，二卿意下如何？”费仲俯伏奏曰：“首相止采选美女，陛下当日容纳，即行停止，此美德也；臣下共知，众庶共闻，天下景仰。今一旦复行，陛下不足以是取信於臣民，窃以为不可！臣近访得冀州侯苏护有一女，艳色天姿，幽闲贞静；若选进宫帏，随侍左右，堪任使役。况选一人之女，又不惊扰天下百姓，自不动人耳目。”纣王听言，不觉大悦：“卿言极善！”即命随侍官传旨，宣苏护。使命来至馆驿，传旨：“宣冀州侯苏护，商议国政。”苏护即随使命至龙德殿，朝见礼毕，俯伏听命。王曰：“朕闻卿有一女，德性幽闲，举止中度；朕欲选侍後宫，卿为国戚。食其天禄，受其显位，永镇冀州，坐享安康，名扬四海，天下莫不欣羡！卿意下如何？”苏护听言，正色而奏曰：“陛下宫中，上有后妃，下至嫔御，不啻数千；妖冶妩媚，何不足以悦王之耳目？乃听左右谄谀之言，陷陛下於不义。况臣女蒲柳弱质，素不谙礼度，德容俱无足取；乞陛下留心邦本，连斩此进谗言之小人，使天下後世，知陛下正心修身，纳言听谏，非好色之君，岂不美哉！”纣王大笑曰：“卿言甚不谙大体，自古及今，谁不愿女为门楣？况女为后妃，贵敌天下，卿为皇亲国戚，赫奕显荣，孰过於此？卿毋迷惑，当自裁审！”苏护闻言，不觉厉声言曰：“臣闻：「人君修德勤政，则万民悦服，四海景从，天禄永终。」昔日有夏失政，荒淫酒色；惟我祖宗，不迩声色，不殖货利，德懋懋官，功懋懋赏，克宽克仁，方能割正有夏，彰信兆民，乃其昌：永保天命。今陛下不法祖宗，而效彼夏王，是取败之道也！况人君爱色，必颠覆社稷；卿大夫爱色，必绝灭宗庙；士庶人爱色，必戕贼其身。且君为臣之表率，若不向道，臣下将化之，而朋比作奸，天下事尚忍言哉？臣恐商家六百馀年基业，必自陛下紊乱之矣！”纣王听苏护言，勃然大怒曰：“「君命召，不俟驾。君赐死，不敢违。」况选汝一女为后妃乎？敢以戆言忤朕，面斥朕躬，以亡国之君匹朕，则大不敬，孰过於此？着随侍官拿出午门，送法司勘问正法。”左右随将苏护拿下。转出费仲、尤浑二人上殿俯伏奏曰：“苏护忤旨，本该勘问；但陛下因选侍其女，以致得罪，使天下闻之，道陛下轻贤重色，阻塞言路。不若赦之归国，彼感皇上不杀之恩，自然将此女进贡宫帏，以侍皇上；庶百姓知陛下宽仁大度，纳谏如流，而保护有功之臣，是一举两得之意，愿陛下准臣施行。”纣王闻言，天颜稍霁：“依卿所奏，即降赦旨，令彼还国，不得久羁朝歌。”话说圣旨一下，迅如烈火，即催逼苏护出城，不容停止。那苏护辞朝，同至驿亭，众家将接见，慰问：“圣上召将军进朝，有何商议？”苏护大怒，骂曰：“无道昏君，不思量祖宗德业，听谗言谄媚之言，欲选吾女进宫为妃；此必是费仲、尤浑以酒色迷惑君心，欲专朝政。我听旨，不觉直言谏诤，昏君道我忤旨，拿送法司；二贼子又奏昏君，赦我归国，谅我感昏君不杀之恩，必将送吾女进朝歌，以遂二贼奸计，我想闻太师远征，二贼弄权，眼见昏君必荒淫酒色，紊乱朝政，天下荒荒，黎民倒悬；可怜成汤社，化为乌有！我自思若不将此女进官，昏君必兴问罪之师；若要送此女进宫，以後昏君失德，使天下人耻笑我不智。诸将必有良策教我？”诸将闻言，齐曰：“吾闻君下正，则臣投外国。今主上轻贤重色，眼见昏乱，不若反出朝歌，自守一国，上可以保宗庙，下可以保身家。”此时苏护正在盛怒之下，一闻此言，下觉性起，竟不思维，便曰：“大文夫不可做不明白事！”叫左右，取文房四宝来，题诗在午门墙上，表我永不朝商之意。诗曰：
　　
　　“君坏臣纲，有败五常，冀州苏护，永下朝商。”
　　
　　苏护题了诗，领家将迳出朝歌，奔本国而去。且言纣王见苏护当面折诤一番，不能遂愿；虽准费、尤二人所奏，不知彼可能将女进贡深宫，以遂朕于飞之乐，正踌躇不悦。只看见午门内臣俯伏奏曰：“臣在午门，见墙上冀州苏护题有反诗十六字，不敬隐匿，伏乞圣裁！”随侍接诗，铺在御案上。纣王一见，大骂：“贼子无礼如此！朕体上天好生之德，不杀鼠贼，赦令归国；彼反写诗午门，大辱朝廷，罪在不赦。”即命宣殷破败、晁田、鲁雄……等，统领六师，朕须亲征，必灭其国。当驾官随宣鲁雄等见驾，不一时鲁雄等朝见，礼毕。王曰：“苏护反商，题诗午门，甚辱朝纲，情殊可恨，法纪难容！卿等统人马二十万为先锋，朕亲率六师以声其罪。”鲁雄听罢，低首暗想：“苏护乃忠良之士，素怀忠义，何事触忤，天子自欲亲征，冀州休矣！”鲁雄为苏护俯伏奏曰：“苏护得罪於陛下，何劳御驾亲征！况且四大镇诸侯，俱在都城尚未归国。陛下可点一二路征伐，以擒苏护，明正其罪，自不失挞伐之威，何必圣驾远至其地？”纣王闻鲁雄之言，问曰：“四侯谁可征伐？”费仲在傍出班奏曰：“冀州乃北方崇侯虎属下，可命侯虎征伐。”纣王即准施行。鲁雄在侧，自思：侯虎乃贪鄙横暴之夫，提兵远出，所经地方，必遭贱害，黎庶何以得安？现有西伯姬昌，仁德四布，信义素着，何不保举此人？庶几两全。纣王正命传旨，鲁雄奏曰：“侯虎虽镇北地，恩信尚未孚於人，恐此行未能伸朝廷威德；不如西伯姬昌仁义素着，陛下若假以节钺，自不劳矢石，可擒苏护，以上其罪。“纣王思想良久，俱准奏。特旨令二侯秉节钺，得专征伐。使命持旨到显庆殿宣读不题。只见四镇诸侯，与二相饮宴未散，忽报：”旨意下！“不知何事？天使曰：”西伯侯、北伯侯接旨。“二侯出席接旨，跪听宣读：
　　
　　诏曰：“朕闻「冠履之分维严，事使之道无二。」故「君命召，不俟驾，君赐死，不敢违命。」乃所以隆尊卑，崇任使也。兹不道苏护，狂悖无礼，立殿忤君，纪纲已失；赦彼归国，不思自新，辄敢写诗午门，安心叛主，罪在不赦。赐尔姬昌等节钺，便宜行事，往惩其忤，毋得宽纵，罪有攸归。故兹诏示汝往，钦哉谢恩！”
　　
　　天使读毕，二人谢恩平身。姬昌对二丞相叁侯伯言曰：“苏护朝商，未进殿廷，未参圣上。今诏旨有”立殿忤君，“不知此语何来？且此人素怀忠义，累有军功，午门题诗，必有诈伪；天子听信何人之言，欲伐有功之臣？恐天下诸侯不服。望二位丞相，明日早朝见驾，请察其详。苏护所得何罪？果言而正，伐之可也。倘言而不正，合当止之。”比干言曰：“君候之言是也！”崇侯虎在傍言曰：“「王言如丝，其出如纶。”今诏旨已出，谁敢抗违？况苏护题诗午门，必然有据，天子岂无故而发此难端？今诸侯八百，俱不遵王命，大肆猖獗，是王命不能行於诸侯，乃取乱之道也！“姬昌曰：”公言虽善，是执其一端耳！不知苏护乃忠良君子，素秉丹忱，忠信为国，教民有方，治兵有法；数年以来，并无过失。今天子不知为何人迷惑？兴师问罪於善类，此一举，恐非国家之祥瑞。只愿当今不是干戈，不行杀伐，共乐尧天。况兵乃凶象，所陉地方，必有惊扰之虞；且劳民伤财，穷兵黩武，师出无名，非盛世所宜有者也。“崇侯虎曰：”君言固是有理，独不思君命所差，概不由己。且煌煌天语，谁敢有违，以自取欺君之罪乎？“姬昌曰：”既如此，公可领兵前行，我兵随後便至。“当时各散。西伯对二丞相言：”侯虎先去，姬昌暂回西岐，领兵续进。“遂各散不题。次日崇侯虎下教场，整点人马，辞朝起行。且言苏护离了朝歌，同众士卒不一日回到冀州。护之长子苏全忠，率领诸将出郭迎接。其时父子相会进城，帅府下马，众将到殿前见毕。护曰：”当今天子失政，天下诸侯朝觐，不知那一个奸臣，暗奏吾女姿色，昏君宣吾进殿，欲将吾女选立宫妃；彼时被吾当面谏诤，不意昏君大怒，将我拿问忤旨之罪。当有费仲、尤浑二人保奏，将我赦回，欲我送女进献。彼时心甚不快，偶题诗句於午门而反商；此时昏君必点诸侯前来问罪。众将官听令，且将人马训练，城垣多用滚木炮石，以防攻打之虞。“诸将听令，日夜堤防，不敢稍懈，以待杀。话说崇侯虎领五万人马，即日出兵，离了朝歌，望冀州进发。但见：
　　
　　轰天炮响，震地锣鸣。轰天炮响，汪洋大海起春雷；震地锣鸣，万仞山前丢霹雳。旆招展，叁春杨柳迎风；号带飘扬，七夕彩云蔽月。刀闪灼，叁冬瑞雪铺银；剑戟森严，九月秋霜地。腾腾杀气锁天台，隐隐红云遮碧岸；十里汪洋波浪滚，一座兵山出土来。
　　
　　大兵正行，所过府道县，非止一日。前哨马来报：“人马至冀州，请千岁军令定夺。”
　　侯虎传令安营，怎见得？
　　
　　东摆芦叶点钢，南摆月样宣花斧；西摆马闸雁翎刀，北摆黄花硬弓弩。中央戊己按勾陈，杀气离营四十五；辕门下按九宫星，大寨暗藏八卦谱。
　　
