<!-- { "loadSidebar": true } -->
　　学士眼见他小姐礼币以太后之命搬退跟前，目睁口呆，便跺脚：“了不得，罢了，罢了。”叹了一口气，就便抽笔来，展了纸，手写一疏，再上丹墀。其疏云：负罪臣杨少游，惶恐顿首，冒死再陈，至苦衷情事：妆以女子之行，有三从之义。婚姻之礼，重皮币之聘。一以礼币纳之，夫妇之义已定，不可以币仪之退还，绝其夫妇之义。臣已纳聘于郑纁之女，则郑纁之女即臣之妻也。岂待合卺亲迎而后始谓夫妇乎？名位已定，纶纪自明。且臣虽识蔑年轻，猥居大夫之列。郑氏之女，即一从夫之命妇。今以太后之旨，命一小黄门，逼令郑纁，退出命妇已纳逾岁之礼币于臣，以人伦莫大之事，如小儿戏剧之场。不意圣明重礼之民，有此伤伦悖义之举也。虽以天子之威，匹夫之志难夺。一夫一妇，不得其所，亦古昔圣王之所戒也。且以公主金枝玉叶，拣驸马，鹤骨凤姿，本不近似于如臣庸陋卤莽者，岂可行非礼之举，冒苟且之讥乎？王政之坏，人伦之乱，至此而极。上累圣明之治，下失家道之常。臣不胜叹息而流涕也。伏乞圣慈以礼义为重，上禀铜闱，亟收懿旨，以正伦纲焉。臣衷情震迫，言不知裁，尤无任惶陨冀恳之至。
　　写毕，挑灯独坐，只自嘘唏。
　　忽闻窗外有呜咽掩抑之声，学士惊讶，推窗而视，却是春娘独立阶苔之上，涕泣告辞道：“贱妾情曲，前所悉告。今者小姐之礼币已退还，小姐便是郑门之一寡妇。贱妾自幼心中自誓，即与小姐苦乐与同，不可须臾相舍。妾今水辞大人，归侍小姐，以送余生。大人恩爱之德，只在来世为犬为马，以报万一而已。”学士道：“皇命至此，礼币退还。小姐亲事，自当有凑合之因缘。春娘已为杨家之人，舍此三从之义，独将安之，得不与小姐大异乎？”春娘愕然道：“大人之言差矣。小姐识礼明义，炯澈古今。礼聘一入郑府，小姐夫妇之伦已定。今虽迫于严命，退还币聘，小姐自当终身自洁，以待父母膝下。宁有舍礼亏节，自作伤伦之理乎？大人实不谅小姐之高操，有此礼外之语。妾不胜慨叹。”乃下阶再拜而去。
　　学士见此光景，心如刀碎，万念灰冷，只自抚掌发叹，坐俟天亮，躬诣像魏，上表待罪。
　　天子览毕，倒极矜闵，揣量太后必无容恕，先命下杨少游于廷尉，入告太后：“杨少游再疏，复力陈退币、赖婚之非礼。”太后拍案大怒道：“为臣子而抗天子之命，至再至三，臣分蔑矣。正孟夫子所云『臣视君如仇雠』者，无臣分，大不敬罪，正下廷慰，而勿问乎？宜即捆缚脑箍下于天牢死囚狱里，后告我。”乃翻身入殿。天子惶惧，禀道：“杨少游职在卿月。捆缚，国法所无。”太后不答。佯长入内。
　　天子出殿，命移囚少游于天牢。时满廷诸臣，无不谏诤。
　　皇爷道：“寡躬非不知杨少游无罪，争奈太后娘娘震怒有命，朕有所不敢自由的。”都御史杨琏奏道：“父母有过，号泣而随之。伏愿陛下，禀过太后，无有过中之举。”天子道：“明天是太后娘娘千秋节，宴燕之时，乘机当导达。”群臣皆俯伏呼万岁。按下不题。
　　且说张善，最初天津桥酒楼，桂蟾月将杨少游三诗咏歌独点，不胜怏怏；其后柳阴亭上，又遇着杨少游，欲为夸张自己的歪才，先言不可无诗，欲借前人之诗句，要为冒弄之计，及到联句，一字儿不能出口，露出马脚，逢他抢白，归言其父，欲陷害杨少游，终无机会，愤愤不已；又复欲图郑小姐之婚，使他严学初求婚不成；又图会闱关节于叶宗师，大被喝叱。及至杨少游巍巍擢状元，郑司徒延杨少游为东牀之客，前前后后，自己所欲，尽是杨少游之有，积憾蕴中，昼夜切齿，道：“吾之命里魔障，惟彼杨家蛮种。”告他父亲修河道：“孩儿对头便是杨家禄蠹，誓不与共戴一天。”修河道：“孩儿勿虞。朝廷上事端自多，杨家那厮官上的事，何患无吹毛觅疵。这厮必构害于我手里，以雪孩儿之愤。”今见杨少游再疏方命，太后成盛怒，移囚天牢，修河便拍案叫道：“这小猢狲、杨家蛮种，亦有死时。何不乘此挤害。”即遣心腹邀严学初来。严学初登时趋来，修河延内室坐定。
　　寒喧茶毕，学初道：“世丈俯速，有何吩咐？”修河道：“无事不敢奉扰。今也驸马遴选，杨少游再疏抗太后娘娘懿旨，臣分蔑如，难道君命不行于一个杨少游乎？太后方盛怒，下于死囚牢。事将不测，易其狙击。那厮蛮种与家豚为对头，贤契之所知。今乘此机，构上一表，一来可以迎合太后之意，二则公报私仇，以雪豚儿之忿。贤契以为如何？”学初道：“世丈所命，虽蹈汤赴火，敢所不避。况胤契之所与不合乎？晚生当上一本，以正臣子分义，以报世丈恩爱。”修河大喜。须臾，诬疏成一本，其辞云：礼部侍郎臣严学初，惶恐为弹劾大不敬事：伏以人臣事君，以尽忠为道。尽中之道，在乎奉旨承命，不遑暇及，有不敢一毫倔强方命，以亏臣分，即是古今之通义。今大学士臣杨少游，以口尚乳臭，薄侍斗筲之才，通关节于主试之宗师，侥幸占科，历杨清显，已跻卿月之班，已是骤升，不合人望，圣恩包容，宠遇谬加，为臣子道理，感激殊恩，赴汤炎火，尚且不避。今以禁脔之选，特出于常格之外。渠有一分臣子之分，岂敢生迁逆方命之意，而谓有已聘于郑纁之女，再疏叫阍，全没分义，已是罔赦之罪。太后有旨，使还聘礼。伉俪之义已绝，郑女适他，宜无所拘碍。而少游敢以夫妇之义已定之说，专事方命，岂人臣事君之道也！臣知其中必有委折，臣请毕陈之：杨少游本一浮浪轻薄之徒。秀才入京之路，行过洛阳，娼楼酒肆，怡荡留连，全无斯文雅饰之行。入京之后，广探媒婆，闻知郑纁之女，薄有才貌，百般攒刺，得图郑纁之许婚，才为纳聘，逾墙攒穴，潜为绸缪，已有私情。男欣女悦，誓死不舍。郑纁身为大臣，欲掩其迹，延置少游于花园，谓之东牀，日夜任其潜相来往，家人唾骂。中苒之说，言之丑也。古人帷薄之戒，宁不可趾。少游之迁逆圣旨，必欲与郑女成亲者，职由此耳。臣谓郑纁，屏逐四裔，不与同中国。其失行之女，亟施当律。然后杨少游以大不敬律治之。驸马拣选，济济臣僚，岂无超越之姿，名门臣阙，不患无人。十分慎择，以完重礼。不任冀恳之至。
　　天子览疏大怒，想道：“郑纁元恕大臣，识礼律已，齐家有法。岂有这般丑行于家中？杨少游文人，才德行俱备，朕所爱敬，又岂这等浮薄？构诬陷人，身有反坐之律。此必有奸党偏私而然。此以不明核而严诛，国不得治，臣僚无以正患邪。”正欲严核。
　　左柱国御史张居正上疏，伸辩郑纁、杨少游，严斥严学初。
　　其疏云：
　　左柱国御史大夫臣张居正，谨斋沐顿首，伸辩忠贤，论斥奸党事：伏以臣幸际圣明不讳之朝，有事必陈，有阙欲补。每蒙圣上曲加眷注，包容采纳，不以犯言而为罪，臣敢扬眉吐气，说朝廷事多矣，岂不盛哉。而今大学士臣杨少游，以已聘币于郑纁之女，力辞禁脔之选拣，再上陈情之表，辞意恳切，不见不以富贵而易其志，此诚汉朝宋弘后一人。自古帝王螽斯洗洗，公主之下嫁臣邻，臣邻被选驸马，岂有出糟糠之妻，退聘纳之币，勒令为国之婚哉。杨少游之不克承旨，非为方命，即出于礼义，实可尚而不可罪也。今下杨少游于天牢，未敢知圣明之处分，将以何罪而罪之？君臣以义合臣僚以礼，使之可杀而不可辱也。臣子犯罪，下之廷尉，廷尉当然后罪之。盖法者，天下之公议，君上亦不能私自听断。天牢狱中之有犯死罪者，又有盘核然后囚之天牢，所谓死囚狱，非公卿大夫礼使之臣可囚之地。杨少游有何盘核之罪？又何死罪而囚之天牢乎？此已圣明过中之举。侍郎臣严学初，敢生迎合献媚、乘机狙击之意，谓之郑纁放之四裔，杨少游论以大不敬，以帷薄为证，辞意极其丑污，真所谓含血喷人，先污其口者也。郑纁一先朝旧臣，礼义宗匠，帷薄之机，岂一毫迎似于此人者乎？诬人之罪，自有当律。伏乞圣明亟下反汗之命，放释杨少游之囚，特下严学初于天牢，盘核其诬人构陷，必有奸党之根底，一并痛核，各罪其罪，断不可已。臣不任冀恳之至。
　　疏上，天子览毕，大以为是，即命严学初下于天牢狱，杨少游移下廷慰。
　　张修河大生惧怯，与其子善相对，焦燥道：“吾事又见败于杨少游这畜生，那里是好，实不甘愤，必以算账，从以下石，乃出我口气。”沉思半晌，乃道：“前日魏太监，我所厚赂而交深，关节虽不成，他当自愧，其有负于我。今杨少游得罪于太后娘娘。魏太监陪侍皇太孙千岁，常常得侍于太后。又有客氏有权，足以旋天转地。我再见魏太监，倘可有助，有未可知了。”张善道：“爷爷之教有理。”是夜，张修河复将金珠厚币，坐了便轿，前引角灯，只将心腹家丁数人，往至魏忠贤门前。忠贤延于上座，施礼坐定。
