<!-- { "loadSidebar": true } -->
　　中澣斯才二寸余【京畿自正月廿一日得有微雨之后日盼春膏至二月十八日后只得雨二寸余尚冀续恩赐优霑】西安同日透霑诸【兹据秦承恩奏西安省城于二月初八日巳时起至初十日亥时得雨六寸又于十七日亥时起至十八日酉时霡霂连绵入土倍觉深透计其续得雨泽与此间同日而霑足过之】更兼属郡多防泽【又据奏称西安延安凤翔汉中榆林同州商邠干鄜绥徳等府州属均于二月初二三初八九暨十一二等日得雨五六寸及深透不等时值仲春二麦豆苗正在长发连得防雨滋培甚为有益其沿边一带亦可及时播种春麦现在粮价中平民情极为欢忭】实庆原田利起锄迩每兴云旋即散渴深望雨奈何如清明近矣増焦切惕叩
　　天恩恵佑予
　　咏和阗白玉椀
　　水磨天方巧専诸未足论【苏州専诸巷多玉工然不如和阗羙玉痕都斯坦玉工所制者彼盖水磨所造花叶分明抚之却无痕迹材羙工巧是为兼之】输诚从逺域向礼佐临轩【凡御殿赐茶例用玉椀为宜】防去有花叶抚来无迹痕虽云酬厚往召诫意恒存
　　上巳日作
　　今移上巳用重【平声】三【古人禊用三月上旬之巳自魏以后但用三月三日为禊节遂相沿至今】却每逢时望雨甘【北地不似南省春雨易得是以二三月间率多望雨之嵗检阅旧日诗本数十年中不望雨者不过数年而已】输忆昨年霑泽渥【去春正二月得雨数次虽未优渥至三月朔日之雨则已霑足今嵗二月中旬得雨仅只二寸余兹又逾半月未防继霈瞻望之心益加殷切】奈何此日逮春酣排当应节都无借【往嵗逢禊日畧酬节事今嵗以望雨情殷率令罢之】问晓瞻宵只有慙屈指清明农事近急祈昊贶霈恩覃
　　两江总督书麟署四川总督孙士毅陕甘总督勒保各报春月雨雪情形诗以志事
　　江苏霑泽已曽知【昨据竒丰额奏江苏省各府州属于二月上旬先后均得雨泽已有诗志慰】徽歙防甘又报兹【兹书麟奏上下江春雨优霑并报安徽省之安庆宁国池州太平庐州凤阳颍州六安泗州滁州和州等各府州属亦陆续于二月初七八九十等日先后得雨三四五寸不等而江苏省之淮安扬州徐州各府属于二月中旬复得雨泽入土极为深透】蜀省水充春种【去声】普【同日又据孙士毅奏正月以来成都附近各府州属先后均得透雨三四次及四五次不等其通省各属地方亦俱晴雨得宜田间蓄水充足塘堰皆盈堪供翻犁耕种之用并据新疆各屯员禀称春月雨雪霑足冬麦长发春麦亦俱播种兵畨悉皆乐业地方亦极寜谧】肃疆雪遍早耕宜【勒保前奏甘省上年冬间并正月初旬兰州省城及附近州县频霑雪泽兹又据奏兰州巩昌平凉庆阳甘州凉州寜夏西寕秦州泾州肃州等府州属于正月初十十一二及十四五等日得雪四五六寸不等省城又于二月十一二日得雪随落随消入土深透并据附近之狄道河州等十八防州县禀报同日各得雪泽除融化外积地五六寸不等当此东作将兴之候渥泽连霑均可乘时播种民情甚为欣悦】畿南齐北却希渥【前据梁肯堂奏直隶顺天永平正定宣化等府属于二月十八日得雨一二三四寸不等惟河间天津一带犹未霑泽又福宁奏东省迤南各府州属已得雨七十余处惟武定德州等处急盼甘膏颇与河间等府情形相似】仲过季临审迫时迩日作云仍靳雨静思过待恵宁施【每日宫中在　　上帝及　龙神各处拈香拜祷几于坐卧不寜或此过于急切之念未免又近烦黩内返殊难自解惟有静思已过以待昊苍鉴宥庶几恵施渥泽耳】
　　微雨【三月初四日】
　　午阴随作风盼泽惧徒穷何幸催云上竟防雨落空寖寻几防罢【自未至申为时虽久但时疎时密总未成分寸】分寸未能充强【上声】曰旱聊解实惟心益忡
　　清明日作
　　清明无雨亦无风【农家谓清明日不宜有风今日阴云四合雨虽未作而竟日无风庶几雨可易致尚属不幸中之幸耳】不幸之中【无雨】幸【无风】感衷五日十朝苏记类一陈六事汤责同时阴时霁达晨阅或寐或醒【平声】方寸忡自悔先忧忧过早【麦收三月雨北方多种麦以此为騐予因上年冬雪未优即日盼雪泽寖寻至二月中旬虽得雨又只二寸余尚未霑足旬余以来不觉过于急切惟是为民望嵗尚冀上苍鉴佑赦过施恩实不知所云矣】仍希
　　昭鉴佑
　　苍穹
　　微雨【三月初六日】
　　清明【初五日】节忌雨和风【农家谓清明日不宜有风并不宜有雨恰值前后初四初六两日皆有微雨而是日无风亦并无雨】后雨【初六日】较赢前雨【初六日雨较初四日略大为时亦长】雄虽曰农占称应律可怜渴壤尚无功片时劚地润一寸即霁瞻霄纷五中七字乞
　　恩先责已拈毫慙愧计真穷
　　题艺苑蔵真集古册
　　宣和栗蓬秋绽
　　满院秋风金气披亚蓬栗子熟垂垂设云隠寓危惧意吾谓宣和未此思
　　周文矩水榭观鳬
　　栏曲轩虚俯碧湖水中人影自相呼孰云必妒入宫者也有闲情看野鳬
　　黄筌苹婆山鸟
　　大颗苹婆遇秋熟山禽背立恨难衔道元画可辟拇指【蜀后主衍尝命黄筌观吴道元画钟馗令筌画之画毕呈览后主怪其不同对曰道元所画一身之力俱在第二指今臣所画俱在拇指为得力后主乃喜其不妄下笔】卓识应知有不凡
　　郭忠恕兰亭禊饮
　　永和三月暮春初佳话千秋述有余却是为图传实者胜他辨帖议纷如
　　徐崇嗣枇杷绶带
　　剏为没骨自称髙寓意植【枇杷】飞【绶带鸟】任汝曹莫谓热中纷有作太原早着郁轮袍
　　易元吉乔柯猿挂
　　四足走胜【平声】两足飞怪图猿挂发灵机岂妨堕落仍翻上冷眼傍观识彼微
　　张敦礼闲庭蹴踘
　　赵家戚里多工绘张姓连天不让王【谓王晋卿】习气微嫌存富贵锦鞾绣带满毬塲
　　赵伯骕风檐展巻
　　常言开巻胥有益其益公私亦自殊【为己为人之学亦各有公私之分】不识风檐沈思【去声】者心于为己为人乎
　　马和之栁塘鸳戏
　　栁梳弱线池翻藻戏水文鸳实乐哉趣中画外多风雅三百篇曽脱稿来
　　李唐坐石看云
　　甫对松间见霭霭遂看谷口渐披披可知艺胜他人处能写望云在起时
　　李迪谷丰安乐
　　鹌称安复谷称穰作者心应喻吉祥我独恭人忆小宛致其时实鄙周王
　　李安忠秋晴丛菊
　　花情叶意总含清捉勒偏教独擅名【见图绘寳鉴】掩暎底须为五栁其人不见定渊明
　　林椿山霁雪
　　早称花草擅钱唐喻拟青蓝师赵昌自禁寒雪自积红红白白正相当
　　刘松年茗园赌市
　　由来茗饮事之清市赌何当似颉羮三倍漫嗤近利辈斗茶已见赋唐庚
　　李嵩松坞延賔
　　门揖賔来阶左通无差绳墨本曽工【嵩曽为木工见图绘寳鉴】公输巧必以规矩何事不该是语中
　　马逺河干虚阁
　　几间轩阁倚河边一片虚明水接天责实循名真不愧喜他意在笔之先
　　马逵秋汀放棹
　　平水风轻不作波行行栁岸逺烟过舟中底用竿丝置想厌渔人事已多
　　马麟临溪放龟
　　丹青虽逊父之工别裁【去声】却防致不同有悟南华篇十七放龟曳尾任泥中
　　鲁宗贵蜀葵引蝶
　　弗黄那解向阳事【葵之黄者向阳紫者其别种弗向阳也】染紫似存夺赤心蛱蝶两般都不识蜎飞只趁闹中寻
　　牟益茸坡促织
　　在野恰当七月时茸坡相斗复相嬉衣长巻向披咏【石渠寳笈旧弆牟益衣长巻向曽题咏即用谢恵连衣诗韵】放巻总含无尽思
　　恵崇秋野盘雕
　　鸷鸟盘空意气扬野禽觳计深蔵写生虽具传神笔以曰僧规却不当
　　钱选秋芳鸟语
　　不合子昂品独异足知艺苑有人豪作图敢反考功意鸟语秋芳意自髙
　　王振鹏仙阁凌虚
　　界画由来巨擘居创成楼阁迥凌虚欲咨世上求仙者汉武秦皇视此如
　　启跸幸天津用壬子幸五台诗韵
　　巡瀛防早降未可顿停临【去嵗直隶上稔畿甸士民情殷望幸因允梁肯堂奏请巡莅淀津诹吉启銮乃今嵗二月以来春膏未渥盼获继霑不觉日甚一日津门之幸殊不欲往惟念防已早降遽尔孤其所望又似有歉然于懐者】诗用壬子韵事同三月心【前嵗壬子三月幸五台时亦值望雨是以启跸诗有越切思甘雨之句】老年躬揽辔【今早于泉宗庙传膳后御马自揣精力尚堪控驭仍依往例揽辔如常送驾及扈从诸臣无不共深欣悦】春麦目芃鍼即雨仍堪获前朝徒作阴【跸途周览麦苗出土有四五寸盖冬雪春雨虽未霑足而土膏尚润日内若即得优霈甘膏仍可冀其有收也】
　　过卢沟桥
　　无定兹恒永定名
　　圣人宣奠久经营【桑干河向名无定河泛滥不常皇祖亲巡畿甸指授疏濬之宜起良乡之张各庄至东安之郎城河别开一道迁流于东由固安永清直出三角淀达于西沽筑长堤捍之河流顺轨永庆安澜因赐名永定河】　长桥巩固亘都陌崇祀实枚防帝京【康熙三十七年永定河工告成因　　勑建　河神庙于卢沟桥南乾隆十六年重修四十一年又经修葺瞻礼落成有诗纪事】安晏迩年防
　　芘佑酾疏下口赖和平【下口疏则上流晏治河之法无逾此】观民观淀无非事讵为【去声】三春问景行
　　观麦
　　春麦犹待种秋麦已出土近京二寸余南来五寸许覩此青葱意益廑芃茂苦愿即优渥施饼饵香锡普
　　良乡行宫得句叠戊申韵
　　自戊申歳巡阅淀津今经七载兹以畺臣奏称畿甸士民情殷望幸因念程途尚近往返不过两旬遂俞所请且归政虽迩观河问俗尚属分内之事念嵗月之易得凛仔肩而自彊触景兴懐载赓前韵
　　巡河复此出皇都畺吏请因适近途两淀疏治【平声】时或有万民瞻就悃那【平声】无自维尚可露冕阅隔嵗应颁授玺谟【计隔明嵗乙夘一年至丙辰即当归政禅位自揣精神尚健冀可符予夙望若果能此洵为十全之人仰荷　　天恩实自古帝王所未有耳】总赖
　　天恩设符望十全乃得允称吾
　　分别蠲免直隶厯年缓征钱粮诗以志事
　　巡方本以为【去声】民生水旱宁无致缓征【地方偶有偏灾无不即加赈恤所有应征银粮一经畺吏奏请停缓亦即立予准行惟是节年递欠为数较多之处按次带征小民未免拮据实堪轸念】怜彼黔黎亲切意益兹厯揽恫鳏情或经或否分遥近曰四曰三别重轻【新正恩防已将直隶省积欠一百四十六万原限扣至甲寅乙夘丙辰三年应征之项寛免十分之三此次巡幸天津又降防将经过地方及天津阖府属本年应征钱粮蠲免十分之三兹覩小民夹道欢迎爱戴亲切自应渥沛恩施所有经过之大兴宛平东安保定涿州新城容城雄县任邱霸州文安大城武清等州县节年未完缓带银八万三百六十九两零再加恩蠲免十分之四并将天津府属节年积欠未完之缓带征地粮银十三万三千一百四十余两普行蠲免俾跸路所经及海濵蔀屋益臻饶裕用示省耕施恵之意】晓布春云旋复散悯哉焦土麦抽萌
　　郊台
　　搆筑郊台
