<!-- { "loadSidebar": true } -->
　　孙孝子遗腹儿生辰孤苦何其竒三年舅夺母志去父踪父影茫无知人有孝心天肻负旧箧公文天所防此中遗事宛然存方知父死邉城路孝子看来悲复喜和泪和愁戒行李彷徨匍匐向南奔瘴雨蛮烟七千里广西山川浩如海况复丘陵几迁改累累相似一何多知尔荒坟竟安在纷纷异梦来防防防防之中殊有灵一朝忽得一抔土鹤骨深藏元姓丁共言试骨当试血骨肉相投疑可决孙郎沥指血如川渍入骨中红不灭孝子欢声震若雷解衣包骨抱归来南宁郡里新风景添得孙郎哭父台
　　俗礼歌【有序】
　　昆俗娶妇俗礼可嗤者甚多若所谓跨鞍问龙进宝搂饭甑传彩之类是也考之礼书一无所据不知自何时何人始耶今士大夫家不审是非安而行之畧不怪耻尚何罪于愚夫愚妇波頺草偃者乎至若讨喜一事言之汚人齿颊此壻家以贼道待妇与妇之父母也渎礼不经莫此为甚余为膏儿毕姻醮子亲迎交拜合之外非礼之礼一切屏絶邻姬里媪有不乐者惊闻骇问呜呼名为士大夫者既不能行古礼一二以示人安忍蹈时俗之为其口实乎病中无事因其名而采其义各成短歌一章以晓之吾辈中能同心革罢亦移风易俗之一端也
　　莫跨鞍
　　新妇未到之先壻家设马鞍于正门限上妇出轿令跨以入俗传要平安须跨鞍也作莫跨鞍
　　莫跨鞍莫跨鞍跨鞍未必家平安鞍高足小跨不过露出绣鞋人共看东家娶妇有鞍跨西家无鞍争笑话谁知一跨心胆麤乱走胡行都不怕呜呼跨鞍不如不跨好俗礼纷纷奚足道
　　莫问龙
　　新妇到门其姑用染红灯草三然火在熨斗内两手执其柄又一人持大镜一面同前问曰新妇何方来妇之从者答曰旺方来又问何龙入宅答曰宝龙入宅问已姑退而妇进谓之问龙作莫问龙
　　莫问龙莫问龙问龙龙在龙窟中掀天头角役雷火引入宅来何处容总使宝龙能带宝谁解降龙与龙讨只有煌煌颔下珠防得贪夫眼中饱呜呼宝龙岂是池中物肻逐妇人同入宅
　　莫进宝
　　新妇入门问龙已毕其姑随其家之所有或持白金一锭或持酒器一件与妇持入上堂复纳还与姑谓之进宝作莫进宝
　　莫进宝莫进宝进宝书中无可考妇家有宝当自进借取夫家亦何好古人眞宝眞可怜今人假宝徒纷然妇人孝顺是眞宝进与舅姑无价钱呜呼宝兮宝兮无尔献三日入厨来进膳
　　莫搂饭甑
　　新妇从堂入厨庖丁用饭一升揑成银锭模様以瓦甑盛之上覆以巾令妇开巾以筯搂开谓之搂饭甑作莫搂饭甑
　　莫搂饭甑莫搂饭甑饭甑破时如破镜甑里深藏是何物搂出揑成假银锭甑虽有眼喜无口入得门来便教搂少年新妇恃力强故向人前擎好手呜呼莫教甑破不可为臼中免使良人炊
　　莫传防
　　新妇从堂入厨自厨入房家人以草席两条布地号曰龙须席一巻一舒令妇步行其上赞者前唱贺新郎引导进房彻席不用谓之传防作莫传防
　　莫传防莫传防两席相传礼安在媒婆前引伴婆随传入洞房齐喝采人家娶妇在传家不在容顔如舜华前席舒开后席巻呼作龙须徒尔夸呜呼新郎有防莫铺地留制斑衣老来戏






　　平桥藁巻一
　　钦定四库全书
　　平桥藁巻二
　　明　郑文康　撰
　　五言古
　　田家作
　　垅上有良田山中有茅庐良田供嵗计茅庐足安居朝出事耕作暮归读诗书凉濯茂树阴饭罩清溪鱼秋高纳禾稼霜寒采薪樗三时力颇劳卒岁心还舒田庐固荒陋父祖遗业余世守知几年承传今在予追念先人艰岂易成菑畬虽云一方土重若琼瑶琚我今享厚获讵敢忘当初地偏梦寐熟志静思虑虚明月至皎皎清风亦徐徐鵞鸭恼比邻桑麻遍村墟旧谷岁屡陈新酒时常酾劵许贫妪贷饮召邻翁俱迂懒自成癖礼法谁嫌踈有心务本业无意干名誉韦布幸麤安矧敢懐轩车秽矣郭霸粪哀哉范增疽长歌畎亩中此乐当何如
　　赵进士梦萱堂
　　慈母辞北堂季子恨何极托彼堂下花对此长相忆俯羮不可见面墙竟谁即昨夜梦魂中分明见顔色觉来独遑遑阴风边塞黑
　　义井
　　凿地得清泉泉香甘若醴入口齿牙寒烦蒸浄如洗百转辘轳声主恩深到底
　　义桥
　　伐木架危梁民无病涉者砥柱树中流行人来四野渡蚁尚多功兹劳岂云寡
　　落齿
　　余年四十有九牙齿渐脱俗谓痞疳因考韩文公落齿诗年才三十六岁时为监察御史其诗曰去年落一牙今年落一齿俄然落六七落势殊未己余存皆动摇尽落应始止忆初落一时但念豁可耻及至落二三始忧衰即死每一将落时凛凛恒在已义牙妨食物顚倒怯水终焉舍我落意与崩山比今来落既熟见落空相似余存二十余次第知落矣倘常岁落一自足支两纪如其落并空与渐亦同指人言齿之落寿命理难恃我言生有涯长短俱死尔人言齿之豁左右惊谛视我言庄周云鹜鴈各有喜语讹黙固好嚼废软还美因歌遂成诗持用诧妻子用韵记述非曰敢和
　　退之未四十俄落六七齿作诗十八韵付之不得已余生忝为士隐独愼动止视父固不肖行已颇有耻夙懐心腹疾久待旦晩死临镜照面目自疑不是已去年冬至夜节气冷于水一齿忽焉落易与防毛比旁者皆动揺参差不相似今年落渐多牢者无几矣譬彼熟蒂谁能强经纪嚼物苦及龈剔塞敢劳指糜粥与荳液百物此可恃自念始半百老态遽若尔亲賔爱莫助候问空惊视情至亦可伤理明聊复喜天地有时老红顔岂常美何以慰我怀愿有读书子
　　秋夜宿山中分题诗四首
　　分得纱帐
　　禅牀浄如洗纱厨亦清素质比鲛绡轻色与狐腋妒聊尔蔽蚊蚋谁言障风露钩悬钟响朝窻掩日夕暮不用坠流苏炉香自来度
　　分得布被
　　木棉非茧丝麤厚亦难坏裁成七尺被一幅三缝界公孙富饰诈老衲贫忍卖垢汲涧泉澣晴挂松树晒时或礼如来横铺共膜拜
　　分得蒲团
　　良工斩泽蒲编织同屦捆外圆似多智中充如有本跏趺僧入定狼藉客醉混坐马恐奔逸乘车防覆损独有山中禅长年占安稳
　　分得藤枕
　　肌肤擅清凉骨格负刚毅上带刀斧防中多黑甜味借首睡至夘摊饭枕过未不霑脂粉香颇有蔬笋气彼邯郸翁荣华片时贵
　　匿名书
　　匿名书穿窬伏梁之徒之造言也朝廷严立禁约律着令绞近有以区区姓名投诸里巷之墙以余不臧得罪于异已之人固不足怪向年南昌况公钟守苏日有投于门于堂于室者公笑曰汝敢投吾面乎公自处固是论以圣学似失反己之道余故作诗以见志焉
　　友道尚忠告何为投匿名过愆得昭告自新路能行余生信多畏畏天尤战兢举目见神电侧耳闻轰霆口有愚直言势无趋附情获咎或在斯辱教知自惩君当勿复作国典有明刑
　　飨余庵竹石【七首】
　　父族本南山母家在湘水生儿有重质清风满人耳共言弗箫韶终当柱下史
　　岁改色不易世远质难糜气与霜雪竞寿与天地俱丈夫在比德焉能较微躯
　　衞风兴歌德大易亦言介德者寿之基介内斯介外此志谅弗渝吾心久云泰
　　神禹斧凿旧湘妃泪防鲜天地亦有穷万物终化迁但当遗形迹留与作者传
　　此君君共称丈人人亦拜呼君复呼丈尊异无或怪声闻若逾情谁能永多頼
　　嶰谷有佳种荆山多异姿路远人力难造进不可迟一朝幸入手夕死复何辞
　　踈篁非楚材白石岂荆璞一备任公竿一充鹤鸣错微物尚多庸余生久沦落
　　赠客
　　逸羽恋岑蔚潜鳞乐深广既无缯虞且复远罟网锦城固多树龙门亦堪上所处己云适何烦起遐想笑歌北山文云林振清响
　　梦夏存良员外
　　存良豪杰士二十登巍科功名与词翰夙夜心靡他朝士纷如云入眼苦不多谦谦义兴尹【弼】誓言为蔺颇南宫新陟阶东广已违和十年腹中书埋没荒山阿孤儿托世父寡妻依病姑颛臾未足忧萧墙起风波区区蜗角上白石寻干戈遂令萱荆诗【存良有母子兄弟萱荆荣防诗巻】翻成长恨歌质成遇匪人哀哉泪滂沱
　　陈处士夫妇同日逝
　　颍川陈处士年八十六与其配俞同日殁事具临川吴余庆志
　　出世不同年谢世却同日同心结生前同归在兹夕不作枝连理定作鸟比翼异彼中道者去化山上石纪载良可书相期永无逸
　　挽范苇斋
　　苇斋竒男子可望不可羁平生负孝义断断无乖离壮年事文艺出入黄金闺供奉三十载屡将荣遇辞建安最许可东里尤相知萧然一儒冠朝野瞻容仪直道老弥坚清节贫弗移皜皜方寸地殷勤付佳儿念兹不可作泪洒坟前碑
　　云林巻
　　身在云林下心在云林外林深白云冷荷衣不堪頼牛羊满田野风露夜未艾清境固朝夕幽懐岂能泰
　　送范义庄北上
　　北风吹高林众树枝皆鸣严霜遍郊野宿草已雕零寒气日夕烈水泽成坚氷迢迢彭城驿舟胶不能行登车走旷远轮转烟尘生后山忽相送前山又来迎问程借宵炊聴鸡候晨兴绵袍勿嫌厚邨酤宜自倾壮游岂不欢况复观光荣但念夙昔好岁晩难为情
　　其二
　　元昊有事日尊公在西陲有谋者三人负气不受羁薄游塞上观经畧能自期长啸示已志赋就崆峒诗欲献耻自售不献无由知于焉砻大石铁笔冩其词壮夫拽以行三人哭相随尊公忽有闻惊问何其竒召之与相见欲用还踌躇一人虽肻留两人竟西驰尊公恐失士亟令急骑追追之不复返昊也倚为师家属在随州官司重羁縻一朝遣间谍矫诏来释之作乐笑迎去吾曹被其绐连兵十余年职此两人为兹事载杂籍将信还将疑君行遇西士为我问当时
　　七言古
　　分得钱塘候潮送客还温州
　　钱塘江流平似掌云散海门潮未上村鸡啼遍四郊声淡月踈星尚微朗帆樯满目纷如麻潮同坐江头沙近郭钟声识僧寺隔江灯影是谁家众中有客相依并访我里居兼问姓自言家住乐清邑从小读书期待聘先君旧日事文皇朝朝暮暮趋明光画笔当朝推第一房山北苑皆寻常内外交游多俊杰老大逢人犹折节一朝仕路各东西两地书邮俱断絶当时一人最知已道义忘形是君子年来宦寓在昆山曾致缄书托双鲤囊琴载鹤遥相过旧情不减新情多花前对酒频教醉月底谈诗屡聴歌倾倒离懐将一月上道南还天正热众山拱揖俯临吴一水迢遥曲通浙苏杭相去五日程野花啼鸟如来迎前宵梦断松陵驿昨日帆过檇李城夜来栖泊依林樾醉沐江风洒毛髪乡心一片不容眠早起潮将晓发须臾语罢潮已来舟船尽向江心开行到江南望江北欲付相思潮寄回
　　庐墓儿
