<!-- { "loadSidebar": true } -->
　　一冬悭雨水四野望隂云不意苍穹变俄看瑞雪纷槁枯回地脉恩泽仰天君岁暮无聊客惟应赖酒醺
　　江亭秋望
　　林亭寂静俯江流天净波光暑雨収吟处诗人闲对席望中仙侣逺同舟老年未减沧洲趣清兴难忘赤壁游莫遣西风吹客髩鲈肥莼冷不胜秋
　　樵乐轩
　　惓隐溪渔与陇耕甘同木客契高情空山寂寂人稀过深谷嘤嘤鸟自鸣半巻残书行且诵一瓢春酒醉还倾【阙】
　　啓东医学将还吴葵丘谢缙为写云阳早行图并诗以赠时永乐丁酉嵗十月既望也
　　故人眀发处不寐听晨鸡喜色盈眉睫轻风入马蹄毘陵山逺近茂苑树髙低料得还家夜相思月满溪












　　兰庭集巻下
