<!-- { "loadSidebar": true } -->
　　自三十二相至于种种恒河沙相谓之曰皆观音大士焉可也徧防尘国土谓之曰皆补陀焉可也昔诸菩萨未见多宝佛时多宝佛乃在寳净国诸菩萨既见多宝佛时多宝佛即不离娑婆世界多寳佛无在无不在而人有见不见耳由此言之求观音大士者不必补陀求补陀者不必海然而大士见身独补陀为着而为其徒者往往必跨海以求而后得焉何也吾闻佛家之说以尘劳为苦海以解脱为彼岸非离苦海不能到彼岸如非跨海不能见补陀或者大士假此以度世而其徒又假此以自度也第之意其出于此乎然则世岂真有补陀者耶其亦化城火聚之寓言耳补陀之事其诞与信无足深究吾特有激于第之行也以补陀之然大洋之外絶不见踪影至使其徒莫不翕然醉心焉不惮惊波之险母蛟鱼之毒兾一至焉而后为快盖其信之笃而趋之果如此今儒者学于孔氏孔氏之宫岿然可目量而趾援也其醉心焉与兾一至焉而后为快者何其少欤呜呼孔氏之与佛不待较而知也然彼能奔走人于穷海不可踪影之境而此不能奔走人于可以目量趾援之间彼不惮措身于蛟鱼之窟而此画地于坦坦之途是何诡之易溺而正之难归耶岂吾儒言义利乃不如佛氏言死生足以闗斯人而键之耶借令第始者不为彼而为此其能必至于孔氏之宫如今之必至补陀见大士否耶谚曰崔翼不能伏鹄卵吾才薄不能炽吾儒以泥第之行而逥其辕于孔氏也第兹行过山阴见吾友王君汝中者其必有以语第矣
　　读释氏论【罗洪先】
　　考亭作释氏论谓释经皆出唐人手取庄列书推衍而成引宋景文所譔李蔚传为证比攷其传有云鞮译差殊不可研诘华人之谲诞者又攘庄周列御冦之说佐其髙层累架腾直出其表以言上不可加为胜妄相夸脇而倡其风其意不过述当时士大夫崇信假饰太过而已非尽以其华人之所改窜与某人之为某经歴厯可据如治讼之赃伏然似亦未为确论也尝读楞严出房融受笔今房融文字可考有能独出己见如经中所言否融不足言自庄列来更相摸写勦说者何限独未有一文一论与释氏抗衡抑又何也故谓华人于诸经典言句有所増损则可谓代立议论则不可释氏何足相庇不知言无以知人考亭百世之师也而于言岂茍哉书以质之知者













　　明文海巻三百二十三
　　钦定四库全书
　　明文海巻三百二十四　　　余姚黄宗羲编序一百十五
　　方外
　　水月斋指月録序【瞿汝稷】
　　嵇叔夜好锻阮遥集好蜡屐当其意之所适视世之他好杂陈于前无足移也此不必明哲第无二子之癖者皆能喻锻与屐无足尚交嗤其失所好己而以二子之才之美方其跌宕鑪鞴婆娑火蜡之间虽穷极要眇以开之使勿好有嗑然而笑耳终不为之移已及其既喻则天地此鑪鞴也万有此火蜡也孰足控抟孰足容与程伯子浮云尧舜之业以玩物丧志目辑録五经者意不如是乎人之好不齐乃或尊锻而卑屐君屐而锻不亦过乎予埀髫则好读竺坟而尤好宗门家言及乙亥夏侍管师东溟先生于郡之竹堂寺幸以焦芽预霑甘露开蔽良多既而师则朗彻蝉蜕五宗掩耳不复欲闻予则沉酣于是恒语同辈圣人六艺之精蕴诸所训诂非读竺坟不能得其真生于万物之中而得为人人而男男而知读书于书知竺坟于竺坟知宗门是犹饮乳而得雪山之牛复能得酪于乳得生酥于酪而熟酥而醍醐哉虽有他好吾不移矣此正予跌宕鑪鞴婆娑火蜡时语也于是在架之书率多宗门家言毎读之如一瓶一鉢从诸耆宿于长林深壑虽人间世波涛际天埃蔽日予枕席此如握灵犀得辟尘分流之妙彼浡潏堀堁莫能我侵矣意适处輙手録之当防笔意适虽珪组见逼必谢之儿穉牵挽必谢之寒暑之薄肌骨饥渇之迫臓腑有不暇顾肯复移意他好之杂陈耶癖而至是奚必人嗤予固自嗤矣至乙未积録有三十二巻适友人陈孟起见而误赏焉孟起遂为録二本防有黄州之役过故里延道彻至斋中亦误赏焉遂以孟起本遗之道彻遽欲授梓予笑曰此予嵇氏之锻阮氏之屐也凡所云意适者皆鸩毒也道之所以塞也予即己喻其癖矣子乃欲使有目者嗤其癖耶坚止之逮辛丑予自昭武乞骸骨归道彻欲梓此意益坚且曰子谓此为癖子则谓然然可以已众癖古之人不云乎惟楔出楔至为发愿倡率其弟侄若子梓行之予既不能止遂不敢藏其癖为次第縁起于其端题之曰水月斋指月録水月幻也而亦指月果有如盘山所谓心月孤悬光吞万象者乎吾不可得而知也其质之鑪鞴火蜡
　　纪夣为心光书册【袁宏道】
　　壬寅秋余夣入一庵有釡十五白粲如丘积问之曰玉路庵也一碑上载祝枝山为此庵伽蓝梦中了了识其文醒不记也夫世间恍惚不可据者莫如梦而余又最不信梦者然此梦实无因乂非余臆中事是则奇矣枝山书法为当代第一文彩风流辉映一世至其一诙一笑有晋人风骚坛之士传为口实米颠而后一人而己余尝论古人如东方曼倩阮步兵白香山苏子瞻辈皆实实知道而画苑书法下至薄技能之入妙者若其资非近道技与神卒不相遇夫画如吴如顾书如王如旭辈岂可以技能之士目哉夫世人之耳目手足同也心神同也皆同故其技不相逺同者既不能相逺则其逺而不可以人力至者其耳目手足心神必有大异乎人者矣是以谓之异人也异人之趣去凡民逺甚故其生也分身入流于诸人之中而其没也又分身入流于诸神之中于是人见之曰人神见之曰神技见之曰技道见之曰道而所以为异者未尝变也辟如投毒于乳变而为酪变而为醍醐变而为饼而毒未始变也余于世之名儒大僧伪以性命自标帜者视之与屠估佣保等曰是其中有未变者在而一种豪爽隽侠及技能入妙之士神与道遇者敬之若先贤古佛曰是其中有未变者在玉路庵心光所创立者也夫枝山名士岂龌龊衲子所能招致者则心光亦异人也适鸠材僧还持巻索书因为之识其事以寄庵主他日庵中当为一段佳话也
　　为寒灰书册寄郧阳陈朗【袁宏道】
　　郢诸生张明教者从沙门寒灰逰过余栁浪谬谓余知道者以一大事为讯余告之曰夫二君子皆儒而禅者也佛氏以生死为一大事而先师云朝闻道夕死可是亦一大事之防也今儒者溺于章句纵有杰出者不过谓士生斯世第能孝能忠廉信节即此是道然则使一世之人朝闻孝弟之说而夕焉盖棺可乎且七十子之徒其中岂有不忠不弟其人者而殆庶止于子渊一贯仅及曽氏是何说也迨程朱氏出的知有孝弟外源本矣而又不信生死事大夫闻道而无益于死则又不若不闻道者之直捷也何也死而等为灰尘何若贪荣竞利作世间酒色场中大快活人乎又何必局局然以有尽之生事此冷淡不近人情之事也是有宋诸贤又未尽畅朝闻夕死之防也至近代王文成罗旴江辈出始能抉古圣精髓入孔氏室揭唐虞竿击文武铎以号叫一时之聋瞆而世之儒者疑信相参其疑者固无足言所谓信者亦只信其皮貌以自文其陋而己故余尝谓唐宋以来孔氏之学脉絶而其脉遂在马大师诸人及于近代宗门之嫡絶而其乃在诸儒至于今所谓螟蛉者亦絶儒禅之统绪不惟不见其人兼亦不闻其语矣今寒灰子儒心而缁服明教禅心而儒服是其中必有得也愿有以益我寒灰又言郧有佳士陈朗者迹逰躔内而心托方外是亦可语儒禅之防者也乞君一言以诏之余曰无他说因书以付去衲
　　识雪照澄巻末【巻中小修有梦中遇老僧谓予为坡公后身故末段云　袁宏道】
　　东坡戒公后身也戒倚柱谭笑而化当时以为异而其得法上首某者初时以戒行藏落人疑似遂不复执弟子礼是其人岂知戒老者耶然坡公答参寥以为诸佛知其难化故以万里之行相调伏则戒公因地似亦有招之矣坡公作文如舞女走竿如市儿弄丸横心所出腕无不受者公尝评道子画谓如以灯取影横见侧出逆来顺往各相乘除余谓公文亦然其至者如当空鸟迹如水面风痕有天地来一人而己而其说禅说道理处往往以作意失之所谓吴兴小儿语语便态出他文无是也明教愕然起曰世谓坡公谭理明彻极矣公何忽有此论适逰山记在案澄公方读两赤壁赋余曰前赋为禅法道理所障如老学究着深衣通体是板后赋直平叙去有无量光景只似人家小集偶尔饤饾欢笑自发比特地排当者其乐十倍至末一段即子瞻亦不知其所以妙语言道絶黙契而已故余尝谓坡公一切杂文活祖师也其说禅说道理世谛流布而己明教曰然则老僧谓公为坡后身云何余曰有之尝闻教典云前因富奢极者今生得贫困身坡公奢于慧极矣今来报得鲁钝憨滞固其宜也明教目雪照照抚几久之
　　岩栖集序【王衡】
　　松上人受具足戒修婆塞行刺指血写华严经若干巻泊然深居于世味了无嗜也而独嗜诗其诗清新雅秀皎然清昼之流而镵刻过之集凡若干巻其游越中诗曰岩栖集而属余为之序曰子岩中人宜序我岩中书余曰余有所不解于子者三夫诗縁情情縁爱以子之法忍至于弃口腹刻肌肤不以为苦而独不忍弃此无用之香艶一不解也阇梨自有本色禅亦有本色诗如寒山子辈不歌不律鸟鸣泉流而己而子字必绮声必谐袭寳珠璎珞以为庄严衲子而夺词人之藻二不解也且子既己入不二门矣山林丘壑与林防厠溷一也奚取于岩栖其有取于岩栖吾未见枯槁幽香之好与秾臭纷华之好异也三不解也子先为我解我为子序上人逌尔而笑曰夫子以天下无无情之文耶夫日雨感而成虹烟云感而成岚风谷感而成韵是何情乎所感不同而设色比韵浓淡纎宏系之矣且夫空中华灯上晕病不在空与灯也子姑旋汝目而观之余肯其言识之简首

　　明文海巻三百二十四
　　钦定四库全书
　　明文海巻三百二十五　　　余姚黄宗羲编序一百十六
　　列女
　　序王节妇汪氏【赵东山】
　　汉世复除之令盖本于周官乡师辨其可任与施舍者孝悌力田者复其身则又由闾师书其敬敏任恤者而推广之唐之盛时乃命旌表孝子顺孙义夫节妇终身勿事则感讽之道备矣由是以来数百年间虽田里山谷之民莫不知有纲常之重岂可不思其故欤吾邑有汪氏者邑人王天民之妻也年二十七而丧其夫辛勤刻励鞠二男一女至于成立虽遭艰难涉忧患未尝少动其心闾里贤之逺近称之凡三十年如一日于是有司援着令复其家表其门诚斯时之旷典矣嗟乎吾闻孝悌力田之科唐人以为无益而罢之刲股庐墓论者谓非中道不取独节妇之贞古今表显无异义岂非以父子天性茍能感慨矫勉于一时而无服劳敬养之实与闺门秉志一节终天者不可同日语欤况自丧乱以来父子兄弟不能相保氏俗为之一变视秦人德色于耰锄谇语于箕帚又有甚焉则天理几乎灭矣而孤嫠老媪独以女妇之微系民彞之重不亦可尚也哉表其门复其家使之享恩荣于桑榆非徒以报其终身劳瘁亦所以厉节妇于无穷也虽然岂惟妾妇哉感明时优异之渥竭甘防奉养之诚下以报慈母顾复之恩上以答国家化民成俗之意则为人子者尤宜知所劝矣王氏二子长曰有则次曰得奴皆有男女子而汪氏康强未艾天之所以报贞节者未可量也故为推本厯代复除感讽之微意而学士君子有感于彞伦之重歌诗以系之【以下阙】








　　吴烈妇诗序【章懋】
