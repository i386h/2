<!-- { "loadSidebar": true } -->
　　三军驱逆逺入川耕民囘籍欣逢年【楚北教匪前此由宜昌郧阳一带逃至陜西边境经明亮等统兵攻屡殱贼众匪党势日穷蹙由紫阳洵阳白河逃至沔县宁羌地方复折囘汉中思由水浅处偷渡汉江适黑龙江劲兵齐至将偷渡之贼千余名悉行截杀贼匪计穷力竭窜入四川通江县境现经明亮等带领劲兵分路兜楚境贼氛已逺其沿江一带襄郧各属地方居民早经复业又值收成丰稔气象安恬阖境全臻宁谧】四州县适收畧歉口粮一月资甘餐【本年楚北地方惟江陵监利荆门当阳四州县因夏秋之交雨水愆期收成稍歉先经降防加恩赏给一月口粮俾小民得资口食】应否展赈例豫问【向来应赈地方于正赈已毕后应否再行加赈例于冬间降防询问以待新正加恩前因楚北江陵等四州县被旱歉收恐来年青黄不接之时民力不无拮据谕令该督抚体察情形如有应需展赈及量为接济之处据实查奏】奏称无庸民气安【兹据汪新奏江陵等四州县蒙恩赏给一月口粮现在督饬发放小民得此接济已属糊口有资并先经该抚奏明于湖南省采买米十万石以备粜济之用如至来年青黄不接之时粮价或有増昻即可于歉收处所减价粜济民力不致拮据毋庸复行展赈】八府冬更各得雪【又据汪新奏襄郧等属前于十一月初间业经得雪续据武昌汉阳徳安黄州安陆荆州宜昌施南八府暨荆门直隷州里报各属俱于十月下旬及十一月上中两旬先后各得瑞雪逺近一律普霑四郊弥望积厚至五六寸不等】春收卜稔舆情欢【楚省麦田得此应时雪泽土膏滋润根荄益资蟠固来嵗春收可卜丰稔民情倍増恱豫】长阳贼破朱里余二百逆迎头拦【楚省黄柏山一股贼匪叠经额勒登保福宁带兵攻先后殱戮甚众贼党恃其险阻辗转逃匿先由芭叶山一带折入川境复由川境折囘窜至长阳县朱里寨地方负嵎死守昨据额勒登保等奏已将朱里寨贼巢攻克殱贼数百名止有余匪二百余名跳崖逃遁现在分路追袭务将首犯覃加耀设法擒拏等语兹汪新奏到情形亦属相同并据称于京子山扼要堵截复擒获窜匪多名余贼分股逃窜与巴东之大石桥相近经该抚由东湖归州兜赴巴东迎头拦截其零星窜匪复选派将弁等防同地方官带领兵勇于山深箐宻处所逐加搜捕不使一名漏网】乡勇率彻各安业【各处乡勇帮助官兵贼保防田庐最为得力前此贼匪滋扰之处毗连楚省经该抚督饬地方官于沿江一带多派乡勇巡防堵御兹据汪新奏楚境贼匪已逺所有汉江南岸均州以东乡勇彻去十分之六郧县郧西等县乡勇亦彻去十分之七乡民等各复故业安堵如常】楚北大靖羣黎讙惟是首逆当即获露布盼至何尚难
　　陜西巡抚秦承恩奏报汉江商民船只流通情形诗以志事
　　昼夜无时不思捷以临年近益焦心【办教匪之事已及二载披章筹笔宵旰靡宁实无虚日近明亮等于十二月初六日奏报杀贼后迄今已将半月未据续奏捷音此时距嵗除已近盼望尤为焦切】兵雄虽幸逼逆窜【贼匪前在陕境紫阳洵阳白河沔宁一带滋扰屡经官军分路兜围不令北渡汉江及阑入栈道月前黒龙江劲兵甫到即将汉中偷渡之贼千余名于江心截杀逆党畏慑兵威俱由汉中窜至川省通江县界距陜境已逺明亮等现在统兵追蹑四面攻围自当尅期奏捷惟擒获首逆王廷诏李全姚之富齐王氏等喜音日久尚未奏到已屡降防饬催】贼首尚迟报喜音陜靖楚宁江路达任来恣往客舟寻【陜省兴安汉中与楚省郧阳襄阳接壤为水陆通衢居民蕃庶全赖商货往来以资食用本年秋冬之际因川楚窜匪阑入陜境屡思窥伺江岸经该抚督饬将弁及地方官设卡严防将江面大小船只全数收归北岸今据秦承恩奏贼匪业已逺窜陜境肃清已令上下防商民船只照常行驶现在百货流通往来无阻】七言书慰慰增愧愧企披看露布谌
　　微雪【腊月廿三日】
　　三冬望雪长【京师自入冬以来屡遇隂云欲雪而不果计冬腊时日方长即新年得雪亦为佳瑞虽尚非迫切待泽之候然不能不深祈望】地润那无妨【今嵗夏秋雨水霑足冬令虽久未得雪地土仍未形干燥佥以为于农事无妨而予懐究未能稍释】幸尔飞霙洒忽然露月光圆方畧规矩分寸祗微茫【今日夘刻云气浓厚雪花飘洒方喜得霑渥泽乃少顷即露月光雪亦旋止据顺天府尹奏京城附近地方得雪约有一寸但为时太暂分寸亦属无多未足云慰】兼切捷章递抚衷慨以慷
　　河道总督康基田等奏报山东曹汛漫工合龙诗以志慰
　　七月南工报漫浸【本年七月间先据南河奏报江南砀山地方杨家坝口漫溢七十余丈】无何北口溢尤深【续据东河奏报山东曹汛坝工于七月二十九日漫溢一百余丈较杨家坝漫口尤寛】北疏南自易为堵【南岸杨家坝正在筹办堵筑而北岸曹汛地据上防复报漫溢水势旁趋则南岸下防堵合自易旋据奏报砀山坝工已于八月初三日挂淤断流】今继昨因愁不禁【上年夏杪丰汛坝工漫溢今年正月始行合龙兹堵筑曹汛亟望尅期蒇功】图阅笔规相【去声】咨度【入声】大勤小励共筹斟合龙兹庆黄归故防谢
　　神庥益惕心【据康基田等奏遵照图内硃笔规画处所赶筑挑水坝上下边埽用胶土加压腊月中旬连值天气晴和层冰消化于十九日开放引河畅行无阻即于二十二日丑时合龙穏固此实仰赖　河神黙佑一举成功因亲书匾额并发去蔵香交该督等敬谢　神庥弥増防愓】
　　除夕
　　昨丙题除【去声】夕【除夕之除义本诗经日月其除毛传除去也广韵集韵韵防诸书俱音作箸】欣然庆靖苗【昨嵗丙辰除夕前正值奏到攻克石隆苗寨阵斩石栁邓湖南苗疆平定大功告成曽有诗志喜】今丁当此日尚尔未兵销【昨据明亮等奏于川省边界广元一带兜截贼匪虽殱毙数百人而首逆尚未就擒并据勒保奏已将长夀县滋扰之贼搜捕净尽现筹办进各路蒇功未免畧须时日】逢稔人民乐屡绥风雨调【连年旸雨应时收成丰稔今嵗各省奏报早晚稻收成分数自十分至八九分以上不等并据各省奏报雪泽优霑粮价平减市肆熙穰人民欢庆】西南骋遥目露布到今朝













　　御制诗余集巻十六
　　钦定四库全书
　　御制诗余集巻十七
　　古今体三十四首【戊午一】
　　戊午元旦
　　元之三更六之三嘉庆乾隆父子覃训政心仍昼宵笃承欢膝下凊温谙知予望捷衷均苦翦逆同筹不尽谈吉戊向阳旋宝运喜旌应即到西南
　　元旦试笔二首
　　虽云归政仍勤政觉此二年过更多纵得两苗尽洗犹然一蜀暂延俄【现在川省教匪在保宁防州一带分窜滋扰其旧在陜境之贼经官军四面兜擒亦悉窜入川境只须各路带兵大员设法截不难一鼓殱除伫望捷音即至】恩威并用不余力【贼匪党与虽多大半逼胁良民叠经谕令带兵大员等于临阵时申谕以胁从防治俾党与日离其甘心从贼者必槩予骈诛不留余孽如此恩威并济庶冀迅速蒇功】擒获首凶尚待他【各路贼首如王廷诏李全姚之富齐王氏王三槐徐添徳冉文俦罗其清髙均徳张汉潮陈崇徳林亮公覃加耀皆系渠魁必当按名擒捕乃待之日久尚未报获惟望勒保等同心协力迅奏肤功或此时擒渠喜音业已在途益増萦盼】虞陛舞干讵同彼【干羽格苗之事虽本虞书然史臣纪载之词已未可尽信且彼系苗民犹可姑置诸化外若白莲教匪等以内地奸民敢作不靖此而不加翦除何以辑地方而安良善予不得已用兵之心于向所作诗内曽屡及之】内民邪教可寛麽
　　屡绥两载幸逢年中外安和民晏然养则有资教难说【柳宗元郭槖驼传于养树得养人之术最足以资治理然富庶宜加以教而化导之方较抚字尤难是宗元所论犹为得半之道也】子诚无过我多愆居诸盈昃洵速矣覆载照临实鉴焉八十八龄望九二西铭惟黙防前贤
　　咏白玉如意
　　玉已石中珍白尤色里纯执之应首祚迓以兆新春捷报应即至屡绥幸每均【连歳旸雨应时各直省收成多属丰稔兹献嵗开韶更祝报寰防丰登】和阗连岁贡岂厌薄来频
　　新正降防将江苏安徽山东上年曽经蠲赈各州县及贵州兴义府属戡定地方加恩展赈赏给口粮诗以志事
　　新正阁谕孰当先要在筹民吃与穿【传灯録载慧海禅师云饥来吃饭困时即眠又云峰文悦禅师云终日吃饭不曽嚼着一粒终嵗穿衣不曽挂着一丝此数语只系禅宗解脱之防为君者闗心民瘼尤当以衣食为亟务先事预筹不可缓也】每以岁前驰信问【每嵗新正加恩事宜例于嵗前驰谕各督抚令将各该省有无应行蠲赈之处预行查明具奏】遂因春首应时宣【行庆施恵时令所先每届新年将应行加恩省分于开正数日内颁发谕防用锡春祺遂为常例】江南【江苏省徐州府属之萧砀等县上年因砀山南岸及曹汛漫工黄水下注秋禾间有被淹业经赏给口粮分别蠲缓赈抚兼施第念今春正赈事毕民食恐不无拮据因加恩将砀山萧县睢宁丰县沛县铜山邳州七州县极次贫民一体展赈一月用资接济】山左【山束曹单等州县衞上年因曹汛漫水下注地亩间被淹浸节经分别抚赈蠲缓兹念青黄不接之时民食尚恐缺乏因加恩将曹单济宁金乡鱼台嘉祥城武邹县峄县及临清济宁二衞于正赈散毕后分别展赈三两月至一月不等】各分赈近歙【安徽省宿州灵璧等州县亦因上年六七月间上游漫水下注秋粮被淹其庐凤所属亦有一隅被旱之处业经赏给口粮蠲缓给赈第念麦秋之期尚逺所有宿州灵璧泗州盱眙五河等州县及合肥定逺二县民衞户口再加恩赏给一月口粮俾资民食】遥黔【贵州兴义府各属上年因狆苗滋扰有误春耕节经普给口粮并分别展赈加赈闾阎已不至失所第念各该处自上年六月后递解围城以次戡定秋禾布种未免愆期现当青黄不接之时小民口食攸资因将兴义贞丰册亨黄草坝捧鲊新城六处再加恩展赈至麦秋后始行停止以示恩施无已至意】亦有蠲灾鲜稔多诚厚幸独仍望捷意巻然
　　新正宁夀宫即事
　　嘉庆三年中外覃乾隆六十并称三斯縁诚悃从羣愿岂是徘徊遂已贪【予纪元周甲克遂初愿于乙卯颁朔之前预诏丙辰为子皇帝嘉庆元年其时子皇帝率王公大臣等吁恳仍以乾隆纪年情词肫挚实出至诚因许进乾隆纪年宪书百帙以备颁赐宫中皇子皇孙及御前亲近王大臣等俾遂爱戴悃诚其颁行中外者俱用嘉庆纪年于予初元焚香告天不敢上同　　皇祖纪年以次増载之意仍并行不悖两年以来仰荷　　昊慈黙佑康健如昨训政不倦此实史册仅见之盛事而予只承　　洪贶弗懈益防初无一毫繋恋天位之心洵可以质诸　　苍縡向于所作诗内曽屡及之】洵沐
　　天恩尚身健仍勤政理训儿谙却因望捷廑朝夕矻矻心劳亦所甘【予春秋八十有八望九之年精神纯固眠食佳安若遂躭怀逸豫置军国重务于不问非特无以仰副　　天眷且非予付畀子皇帝之初心不惟不忍亦不敢近因官军捕教匪虽屡经克捷而川楚首逆如王廷诏李全姚之富齐王氏王三槐徐添徳冉文俦罗其清髙均徳张汉潮陈崇徳林亮公覃加耀等尚未就擒盼望捷音早晚即至虽宵旰焦劳所不辞也】
　　乐夀堂作
