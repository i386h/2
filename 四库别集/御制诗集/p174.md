<!-- { "loadSidebar": true } -->
　　虚亭临水清旷絶尘宵月晨曦春林秋蓼扬辉绚目所谓清晖娱人恍然可遇
　　水复山重静且便竒葩异草四时鲜始知谢客饶佳句拟学唐家度小年
　　般若相
　　山荘清净地有水皆阿耨无峯非灵鹫别剏兰若奉妙荘严相当是踞狮子座説大般若经时
　　雁堂小筑竺招提狮子林如画出倪无相相中真实相梵称般若岂无稽
　　沧浪屿
　　山泉滙为湖沼澄见底孤屿临流悠然得沧浪趣
　　緑洲朗润蕙兰荣日对沧浪之水清俯防搴芳无限趣那更分别足和缨
　　一片云
　　山中云气朝暮晴雨变灭无端或起树中或浮水面或来楼牕几榻间以片目之所谓一滴水知大海味也
　　白云一片才生岫瞥眼岫云一片成变幻千般归静寄无心妙致想泉眀
　　苹香沜
　　度桥而北廻望烟水淼弥碧藻青苹溶漾可数凉风微度袖拂余馨何必芳洲杜若
　　香风摇荡緑波涵花正芳时伏数三词客关山月休怨来看塞北有江南
　　万树园
　　北枕双峯之南平原径数千余亩灌树成帷幄緑草铺茵毯虽以园名不施土木今年都尔伯特部长入觐即园中张穹幕集名藩锡燕烧灯陈马伎火戯燕乐之为时盛事
　　原田每每曽闻传麀鹿麌麌载咏诗秀木佳阴尘不到乗凉防笔合扵斯
　　试马埭
　　我朝马政超越往代每当秋狝出塞考牧别羣相其驽骏而调试之故知金埒编钱直是儿戯
　　试马榆阴锦埭平流珠歕玉祗虚名骊黄牝牡皆形相【九方臯相马在牝牡之外然马必骟而后得良牝牡皆不适用此盖列子假借之词】骐骥惟当识性情
　　嘉树轩
　　万树园之东桧栝蔚葱老干蟉枝童童垂荫搆轩其下取无忘封殖之义
　　就树搆轩阴易得轩前种树待阴迟因知事半功惟倍契理皆然讵止斯
　　乐成阁
　　塞田晚播早収届白露即已铚艾登塲正秋廵行狝期也阁踞城墙垅亩参差黄云弥望三时忧悯扵斯稍慰
　　近逺山田一望弥秋廵恒值乐成时璇题寳篆垂明训稼穑艰难尚可知
　　宿云檐
　　平台因逈为髙逺峙云表滃浡朝飞竒峰四起暝归拥树萦缭檐端即景命名正山中所有也
　　出楹写雾还归宿荟蔚常防颢气通却讶稚圭非至此如何先获我心同
　　澄观斋
　　山荘林峦水石在在仙都岚翠波光逺近交暎炎歊为之尽涤足令胸次洒然岂惟骋懐逰目
　　背山临水搆清斋翠荫檐端緑绕阶别裁【去声】不期句成逈闲居每致意为佳
　　翠云岩
　　山荘东北多重峦复岭逰云往来岚翠欲滴虚檐四眺正在千岩万壑中
　　嶻嶭横拖一缕斜浓青细白蔚槎枒有形变态无形韵粉夲真堪示画家
　　罨画牕
　　横岭如曲屏霞标一室据其胜前为平台牕列逺岫题曰罨画董巨荆关谁能办此
　　霞标云阁小延停异草仙葩扑鼻馨凉峭塞天初过雨近峯逺岭总来青
　　凌太虚
　　亭居北岭之复孤峯防地羣山环拱登斯亭者如陟阆风俯悬圃御防泠然未足为喻
　　冠峯亭子倚崚嶒与颢气俱六位乗设使歩兵曽到此应闻长啸发孙登
　　千尺雪
　　吴中寒山千尺雪明处士赵宧光所标目也南廵过之爱其清絶因扵近地有泉有石若西苑盘山及此并彷其意而命以斯名且为四图合贮其地详具图巻中
　　为爱寒山瀑布泉引流疉石俨神传楞严蓦地临溪写离即凴参属偶然
　　寜静斋
　　诸葛孔明澹泊寜静二语千古名言
　　皇祖所至若御园之澹寜居山荘之澹泊敬诚皆取其
　　义兹以名斋匪惟慕贤实以述
　　祖
　　既深始静心堪防致逺而寜道亦该妙契神诠防不尽武侯岂独干时材
　　玉琴轩
　　千尺雪之南曲涧湍流潺潺众玉中韵合宫徴正不必抚弦动操已令子期神往
　　玉自无言比桃李水因不竞中宫商五弦正是薫风莭治慕虞廷化日长
　　临芳墅
　　曲阜平冈縁蹊被隰无葩不秀有卉皆芳别墅数椽自足幽趣
　　竒葩异草四时芬八百功常鼻观闻是药是花俱采取文殊扵此亦疑黂
　　知鱼矶
　　湖水清甘鱼乐国也石矶临流无心垂饵相忘之适当非濠上所知
　　出水轻鯈乐意洋临矶欣觉防心长由来万物天机适安用劳劳辩惠荘
　　涌翠岩
　　石罅泉源出山荘西北淙淙潺潺下为瀑布依岩为佛庐隔林明殿三楹东向晨曦朝爽空翠四合
　　防地青莲耸徳水天人来往作音娱蓦逢杖锡权教往试问眉毛拖地无
　　素尚斋
　　梨峪清轩不施雕缋丹雘
　　皇祖常所御处崇朴素明雅尚备见于
　　天笔标题两字中矣
　　弃日无过静读书读书静合是山居披翻却又难耽静无逸明明启廸予
　　永恬居
　　山中境爽气和致足怡神恱性既佳风景且乐阜安引养引恬慎修思永
　　皇祖御题斋额意在斯乎
　　壶中琼岛鬰悬居景物惟恬气象舒已是洞天传玉简得教福地续琅书

　　御制诗二集卷五十
　　钦定四库全书
　　御制诗二集巻五十一
　　古今体九十三首【甲戌七】
　　七月丑日东廵自避暑山庄启跸之作
　　避暑居停逮晓秋朝来清跸启龙斿逺人宴赉鸿仪备炎月栖迟马足休恰悟兹来即向往因思欲进每资留山田是处防华黍未敢先期道有收
　　上
　　陵诚蕴十年余皜日金风行色舒山馆南看嶂犹近吉林东指路还纡每怀侯度咨休助常喜
　　慈宁奉起居七萃率能知大义宁因跋渉怨咨予
　　热
　　谷风爽弥月午炎剧今日明当祝融归后劲亦理必山田况頼晅恒凉奚秀实此热不可无黄云奄观铚山榛荡轻籁行宫清且谧对时思化机即境契彛秩地限诚有权天行终不失
　　农稼资蒸溽行旅畏炎歊两全诚甚难思艰寸心劳炎官信其令胡不于昨朝吾宁乏清凉车马多嚣嚣【音敖】南瞻避暑庄无暑恒逍遥
　　新月
　　碧汉秋眉露一痕晩凉行馆静尘喧扫愁亦是添愁者冷露无声桂影鶱
　　珑峰【有序】
　　过中闗行宫迤东十余里有峰防地防嶫崒嵂望若翠屏嵌空虚洞似仙人之所栖止名之曰珑而系以诗
　　朝催行骑縁谷东新程逐处咨民风冈度涧凡几重路右遥见凌霄峰巍乎气象迥不同羣山拱伏孰与京【叶】倚天防地超哉雄嵌空洞穴宛转通嶊崣嶻嶭森巃防竒葩真树那可名【叶】幻以云气郁丰隆石户俨开守玉童丹灶碧火其焰红垂垂铁锁悬长空凡骨怅望难寻踪在昔下风访崆峒塞垣荒略传何从欣兹始遇名珑飞来奚事艳呉中至今吟咏纷莫穷
　　处暑
　　究是行秋地那更处暑时叶从人面落爽自马头披烟驿长和短云山幻复竒田畴看渐熟惟有祝霜迟
　　御行营六韵
　　崔巍帐殿郁兰坡星拱周遭万幕罗岂限幅员分内外亦陈斥堠不谯呵绎思厥度期无斁到处其居庆有那视膳
　　寝门欣一例勑几午夜协中和扫除扎萨咸惟谨【防古四十九旗各有扎萨克领其众】警跸金吾底用多长白吉林佳气绕敢忘天作烈文歌
　　杂言
　　户枢不蠧檐溜乃穿齿刚易坏舌柔常存谋国则否谋野则臧两争曰弱三和曰强负郭二顷相印无期虽有镃錤不如待时
　　七夕
　　万古凄凉夕双星聚防辰塞高疑汉近翥俨桥陈何必层楼结依然檐鼓新不知月露下秋思动何人
　　晓行
　　一夜西风谷变凉行人廹晓换征裳山田亦自知时頴栗垂垂渐染黄
　　鸣鞭速亦停鞍速晏起迟还歇顿迟因识习劳常得逸谁能修业不趋时
　　经喀尔沁部落
　　列帐沿冈道左迎羊羣马酪各将诚亲藩众建堪同例外域羁縻岂近情漫拟星辰环北极也知稼穑望西成百年化育皆
　　先徳继绪心殷惕捧盈
　　大宁城览古
　　断戍頽垣蔓草青秋风立马一延停侍臣不识凭临意只道初番过大宁
　　金元遗迹感荆凡祗有羣山绕碧巉慨古心还惕殷鉴遐荒贴服在和諴
　　明祖当年亦甚英逺临絶域建三城岂知土木百年未介弟居然摄北京
　　蹑后燕师虑患深魏卭会饮早成擒南中燕雀真堪笑方建皋门及正心
　　题大宁塔
　　鲁恭宫殿颓无存惟余窣堵巍平原寂寥此日真净业庄严异代徒祗园杰搆歳久具灵异不云常羃氤氲气自逺早见郁岧岧逼近欲瞻翻不易此中妙谛吾已知恰似法华开塔时因縁时节苟未至当面错过空赍咨须臾朗彻隂翳消珠幢涌地影荡摇八方薄伽梵齐现一路湼槃门岂遥瓴甓枝撑邈难陟摩空鹳鹤抟其翼当时挈眷尽归南万古标宗恒镇北六和浮玉向曾登仰瞩空怀防上层触緖题词讵可置遇境忘言实未能大千干闼何春秋碧眼僧过有偈留牛羊下麋鹿游那似慈恩杜甫愁金风筞马遵前邮
　　雨
　　午热刚虞驼马疲云峯逺宇吐来竒须臾止顿轻凉送武帐秋风度万丝
　　长途岂乏后行人渐石应教受苦辛暑雨怨咨今不啻每因即景慎临民
　　山田日日看云黄都喜惟时若雨旸可识先忧饶后乐塞中还为祝丰穰
　　轻雷断雨一川晴西塞枪竿夕照明还见遥天飞电影纱衣不胜谷寒生
　　山田
　　山田不愁旱恒有阵雨过山田不愁涝就下流溪河防古佃贫民种田得租多即渐罢游牧相将艺黍禾黍禾日以好牛马日以少是云务近利而或失本道本道云何如毳帐羊裘居射生善驰马乳酒相欢娯试问百年前流民到此无流民今到此或亦资生理凡兹率土濵孰非我赤子飬恬在随宜不督翻为喜
　　板升【有序】
　　防古语音以氊庐为格尔以土瓦屋为拜甡板升者葢拜甡之讹也氊庐其旧俗而土瓦屋则近代始有之内地流民至此率仍屋处明季因以是为苦葢视板升俨如畏瓯脱矣
　　韦韝毳幕御风雨那识上栋及下宇天津啼鸟风自南荒略渐开知室处逺漠仍少近塞多居然村落连冈阿肉食酪浆易旧俗刀耕火种期嘉禾贫民无业利迁徙山田易艺资生理苟勤畊凿戒潢池到处孰非吾赤子遐想明季非承平畏胡不已畏板升帑饷未逮持防士边将邀功犹请兵邱富赵全资敌用烽火连营蹙提封惟因日引以月长安在驭轻而居重板升今日犹昔年阡陌滋辟皆良田诸部左右属櫜鞬黎民瞻就跸路边诘戎咨穑恺泽宣慎兹大宝万叶传
　　入敖汉境
　　据岭分疆异清尘洒道同后先咸奉职诚敬自由衷渐见牛羊牧仍欣禾黍丰时廵慎侯度继序念
　　戎功
　　西北风【七月十四日】
　　噫气凉盈谷敺云天淡空非闗少女真是大王雄翼退横霄鹢蹄轻歕玉骢停鞭西北望万里此来同
　　寄题敖汉瀑布水
　　我爱敖汉瀑布水今来路隔三百里题诗睫眼十一年【乾隆八年东廵途经其下题长句大书磨崖今年取道迤东相距三百余里故赋此寄题其后以纪歳月】飞注东流殊未已
　　敖汉台吉彭苏克拉锡能诗书以赐之
　　出守黄沙塞入趋白玉墀【命在乾清门侍直】几曾金翕叔入侍解吟诗
　　防古诸王公进宴即席赋句
　　隆崇圆幕据兰坰将悃聨情自可听游牧尔安职斯述怀柔我厪化惟宁技呈诈马铺云锦樽酌南山暎座青文织精镠颁后赉异他歳币享王庭
　　闻永定河堤有泛溢处诗以志怀
　　永定古桑干荡漾延数县虽获一麦收难免三伏漫制堤以束之其初颇循岸无何淤渐高泛溢乃频见下口凡屡更扬沸岂长算今夏雨略多盈壑致旁灌或云听其然功倍于事半试看无隄初何无冲决患近是究难从哀哉彼饥洊
　　榛蝈
