<!-- { "loadSidebar": true } -->
　　望雪侵寻望膏霔未霑祗百里围京【自去嵗三冬盼雪至今春盼雨京城及近畿百余里虽霡霂屡滋縂未得霑渥泽】岂能慰逺而望近以此懐慙更切怦诘旦不期云阵布终朝屡见雨盆倾立庭劚土知深透始觧烦忧七字成
　　今年北省率膏霑【今嵗豫齐既屡渥春膏晋秦并叠霑甘澍畿封各属亦节经得雨麦收均可期丰稔】畿辅亦频称泽渐独是近京三寸阙每教返已百忧添忽逢雨落
　　天恩霈还可麦收农谚占【农谚云麦收三月雨令幸得雨深透且在立夏前八日尚可叶田家占验】去嵗较量犹厚幸【昨嵗清明以后每日有风自三月阙雨直至五月中始得透雨今年春令无风得雨又在三月望前且上年山东河南春夏无雨二麦歉収今春豫东雨足麦禾俱极丰蔚实较去嵗为胜益感　　上苍眷佑云】满招损戒敢心恬
　　题陈容六龙圗用旧题容九龙圗韵
　　岂曽掷杖戯仙翁走笔为龙龙性通物既有竒必有偶禅如非色亦非空之而夭矫神间遇鬐鬛葩髿意外工设以时乗喻干徳体斯未信企惭中
　　夜雨【三月十五日】
　　前日优霑今复隂颙期仍沛作甘霖由来知足定谁是可识倍功以半任入夕遂防润砌防通宵果聴溜檐音不无慰恐有骄意防巩惟深敬畏心
　　和阗玉仿周防匜歌
　　和阗水玉出玉津温润非山玉可羣小玉窃者兹已纷如捐山毎置不询滥觞乃至监视臣斯而不罪法安存去其已甚弗太勤【髙朴窃玉私售之案如奸商张銮赵钧瑞与之勾通牟利罪无可逭其在苏州购自张銮者尚难辞知情之咎若再行转售即不必穷究株连又私买回人玉石至内地售卖者讯非髙朴同案止将私玉入官其人悉行省释此即余毎事去其已甚不为己甚之意也】是诚秋贡劳河唇色质胥称琳琅珍仿以周制为匜尊有流有鋬有防纹时様祛彼华藻新师古爰述説攸闻
　　题宋杨时龙尾歙砚
　　金星佳品访于钱【髙似孙砚牋云龙尾溪石金星为贵景祐中钱仙芝守歙得李氏取石处大溪水深不可入改溪别道所得尽佳石】赐识宣和之五年【砚背镌篆文云宣和五年五月五日帝召迩英殿説书赐此砚其后子孙世守之杨时识二十八字】宋殿説书忠实殚程门立雪学真传道南罗【从彦】李【侗】明承议北童【贯】梁【方平】直斥奸内圣外王原不二吾于斯也两茫然
　　雨中泛舟三首
　　晓临勤政【殿名每日勅政之所】趁新晴旋见西南云复生傍午后湖偶泛舫烟丝拂拂送凉轻
　　菜畦麦陇沿隄有虑暵愁旸即目无景况三朝全异向何脩得此自箴吾
　　日出半隂山似夏云来即雨水増波纵非娱志向花桞也觉纡懐为麦禾
　　题兰亭八柱册【有序】
　　自永和之脩禊觞咏初传迨贞观之搜珍钩摹迭出惟定武驰声借甚而阙文聚讼纷如寖至翻刻失真亦复操觚求似顾善本之难觏赝鼎无虑百千且好手之罕逢名迹或存什一繄諌议冩其篇帙波折又新洎香光仿彼笔踪杼机独运余既使旧巻之离而重合因从几暇再临寻复惜原本之剥而不完诏付文臣徧补于是四册并敎刻鹄然而一编不外戱鸿披桞迹于石渠兼集唐模于壁府仍琬琰之咸列俾甲乙以分函永为艺苑聨珠题曰兰亭八杜若承天之八山峻峙极和布而为埏譬画卦之八体流形竒偶比而依次分咏已举其要彚吟更括其全
　　赚来自萧翼举出本元龄真已堂堂佚搨犹字字馨知聨后璧原赖弆前型【栁公权书兰亭诗惟于戯鸿堂帖见之初不知其墨迹已入内府近闻石渠寳笈书始知其巻乆列名书上等石渠寳笈乃张照等校定而董其昌所临桞巻即藏照家且戏鸿堂刻本亦照所深悉乃桞巻无其昌题识及巻后黄伯思诸跋未经刻入皆其中之可疑者照曽未一语及之亦不免踈漏矣】恰尔排八柱居然承一亭擎天徒躗语特地示真形摹固得骨髓【谓禇虞冯】书犹辟迳庭【谓栁见董其昌临帖自识语】董临传聚散【董其昌临公权卷初蔵张照家本属全卷后以四言诗并后序及五言诗析而为二盖照身后为人窃取也及二卷先后入内府经比较知其故复令聨缀成卷俾为完璧名迹流传离而为合或黙有呵防之者耶】于补惜凋零【戏鸿堂所刻栁诗漫漶阙笔者多去嵗特命于敏中就邉旁填补之】殿以几余笔艺林嘉话聴
　　诗本
　　诗本例分上下编率当一百卌余篇丁年乐府补空半【丁酉新正聨句西苑例宴及御园灯节悉视常年得诗将盈半册自正月二十三日　　大事以后惟记典述悰雨旸志事间有所作而御园万夀山玉泉山槩罢逰览题咏故所有之诗非但不能分两编并不能满一帙因以丙申年所存拟白居易新乐府五十首补足一本】戍嵗盛京缀帙全【戊戍嵗仍无逰咏之作以全韵诗篇帙较多足敷上编之数而下编则因秋间诣盛京瞻谒　　祖陵即事记述计诗一百四十余首遂得盈帙】秋月春风景无问山情水态句捐妍即今祥禫逰犹懈月令搜吟拟阙填【今年四月中旬以前仍当不事游咏所得诗尚恐不能满上编页数因拟按月令七十二侯赋以填阙】
　　御制诗四集巻五十六
　　钦定四库全书
　　御制诗四集巻五十七
　　今体诗七十二首【己亥三】
　　月令七十二候诗【有序】
　　订月令以贯年吕览经汉儒之辑系时训而胪日周书述汲冡之遗迨条列名魏収始登之厯志乃吹求节气林甫擅窜夫经文他如通卦验之流传不无岐互溯彼夏小正之纂记颇有抵牾今曲台既布在学官而时宪复征为典故海防奉一王之朔罔敢差池士林准六事之恒畴能拟议顾考自三唐以下罕赋其全【唐时试帖间有以月令命题者约计不及什一】即检诸四库之中莫寻斯什【命馆臣于四库全书集部内检之自唐迄明従无咏七十二者】祗有东海散人之作实同巴渝下里之歌虽猘吠在所必删燬其他知禁非已甚固蚓鸣殊无足取存厥真见格本太卑【国初顾徳基东海散人集有此题其他书毁谤本朝悖谬应燬而咏七十二之作尚无违碍语姑存此巻亦使人知余实不袭其只字也】兹乘清籞之几闲爰按陈编而拈咏由春孟迄于冬季嵗月匀排従冻解逓及泽坚始终具举既随题而得句亦因事以立言或为辟谬砭讹仍复引伸触类如鸣蝈鸣蜩之弗爽何鵙鸣忽欲従周彼祭鸟祭兽之无稽即獭祭宁谙报本鹞鹘雕之未详其族嗟耳食徒事纷呶鹿麋麈之鲜识其羣繄目击方堪厘正虎性惟知猛噬奚由感善政于刘昆露气岂有髙低诚足诮求仙之汉武蛰兽善藏其食穴秋官之训诂滋疑飞鹊受抵乎玉山桓寛之盐铁非妄蝃蝀触雨晴之气漫诬郑卫之音声雷电昧先后之机应悟震光之近逺蜃蛤入于淮海谁则见之鸡雉顺其雊孚故尝闻也泉动比源长不涸车牵非冻结何行风至与物极同诠舟居讵梅蒸可避反舌畧如鹖鴠寒暑攸分寄生曷肖螳螂质形又判进先园吏王殊苦菜之铺棻开防封姨荔挺让桃华之待沐若夫鹰在野而自能常饱可通于敌忾因粮至如雨渐石而正协时行每惧其涨川害稼木兰值鸿宾之际雁臣徕効驰驱太液当鱼陟之前氷技阅施颁赉栗留唤麦穰秋最企豫齐戴胜降桑登茧尤廑吴越凡皆即此以通乎彼间亦举一以例其余日就四章几滴才聴莲漏期赢半月三荚恰数蓂阶大而课织劭农兼该图治精之格物穷理洵足惬心披七十二之都全约仿生春赓叠依三百六旬而适遍差强花信更畨于焉体物縁情岂曰因难见巧各成韵律并系弁辞
　　正月立春节三
　　东风解冻
　　一阳子半已初生论节应从元继贞底识立春标嵗始试看解冻拂风轻訚訚欲暖凘徐泛习习为条波细呈育物对时羲象着登台何以乐吾氓
　　蛰虫始振
　　青阳气应水和风振蛰旋因及百虫偻指数来刚逮五披襟对处恰从东蠕蠕欲动方啓户屈屈求信尚守宫蛇蝎蛟龙无不育大哉造物有鸿功
　　鱼陟负水
　　解冻非云冻絶无轻凘薄凌【去声】尚存湖陟之乍拟亲回鴈负则偶然殊聴狐逸士且迟思泽畔参军何用喻娵隅设云结网临渊羡董子名言亦啓吾
　　正月雨水中三
　　獭祭鱼
　　物生孰不性灵含海獭知春视亦眈度水因之为曲穴祭鱼遂尔取深潭围陈乃似习乎礼狠鬭依然败以贪何事简编列书几寓言仍复有樊南
　　候鴈北
　　旋转璿玑物尽知自然随运那资师衡阳律暖因呼侣塞北天寛可育儿【鴈于仲秋往南避寒至仲春则囘向北盖鴈本聚居于沙漠水泽间字育皆在其地耳】嘹唳度云声落汉徘徊印月迹留陂君王鳬鴈光辉有莫漫髙飞太液池
　　草木萌动
　　昭苏槖籥逓侵寻不疾不徐鬯且愔遍地含芽及莩甲连林柳眼与梅心形于无处觉其有色向浅中染以深物自乐哉民孰省恻然汉诏意贻今
　　二月惊蛰节三
　　桃始华
　　防防山凹复水边春华头踏信初传欲弹蓓蕾耐寒峭得防丰姿灼日鲜白似与梅作孤注红如忌杏着先鞭开时巽二惯相妬望雨长教叹怅然【山桃开时輙多大风又北方春月每常盼雨故花时多不能畅适也】
　　仓庚呜
　　金衣恰试出幽黄迁向乔林声渐扬岂有不平鸣咄咄率因应舞裳裳调喉无碍蔵枝宻刷羽偏能选树芳我读豳风重民事聴之每为念蚕桑
　　鹰化为鸠
　　鸠化为鹰鹰化鸠【鸠化为鹰虽不见于月令而见于京房易占】仁于春返义之秋【孔氏曰反归旧形之谓】戴家不尽辞因着【大戴礼曰鸠也者非其杀之时也善变而之仁故具言之鸠为鹰而之不仁故不尽其辞】董氏扶阳意可求禽类尚能体爱育人心岂得恣防刘寄言行猎渭城者亟亟何须屡下鞲
　　按月令仲春鹰化为鸠王制又有鸠化为鹰之文郑司农注云鸠化为鹰在仲秋是二物互相变化见于礼经虽因温肃以言仁鸷之理而其何以能化于义未详但今之鹰产于北塞贡至鹰房饲育之而鸠则林薮皆有即所谓布谷林丞蓄鸟雀者间亦育之乃众所共见且鹰大而鸠小其形今古不异亦殊不相类鹰或养至数年而鸠亦可经嵗不闻其互为变化也岂施于鞲笼即不能变易而飞鸣山泽间始能适其性乎盖鹰之类不一鸠之类亦不一世人各予以名注释者传闻无据甚有以鸟之小而鸷者皆曰隼大而鸷者皆曰鸠之説尤为倒置故禽经鸟疏聚讼纷如难以殚辨鹰能化鸠鸠复化鹰盖必无其理亦如冬夏麋鹿之角解非经考定不能覈实此予所以有取于孟子尽信书不如无书之説也
　　二月春分中三
　　元鸟至
　　春来秋去孰为之夏见冬蔵亦岂竒只以翺翔能任运遂如宛转善知时傥逢王巷本无意欲入卢梁底有窥千古原多拈咏者而何独着道衡诗
　　雷乃发声
　　震位更临中月为雷初试发声和屈伸蛰出天教喜郁鼓利兴律岂讹望雨每因希聴亟推云惟是祝休多顾家诗句传竒语竒矣其如鄙若何【顾徳基是题诗有雷家兄弟折冲初及风云连日泥猪之句又自注云雷州古海康郡雷在地下如猪又雷兄弟五人惟第五最刚躁为天帝折冲拒难之臣其意止知好竒但语涉不经诗笔亦近鄙俚大雅所弗尚也】
　　始电
