<!-- { "loadSidebar": true } -->
　　汉明帝时佛法始入中国惟四十二章经最先至贝叶线穿无有三藏之目也梵书旁行无有华夏之字也因果报应无有心性之精也嗣后僧教渐通梵僧羣集佛经之来宁独白马可防而已哉逮于隋唐屡翻重译庋阁缃绨则有五千三百之多焉噫嘻亦侈矣然纸传笔写流通则艰口诵心惟脱落则易乃版刻肇于景徳之季而石刻则幽州南山石洞有之佛藏始布满防内云金山昉为泽心寺而焦山则南朝之醮山戍也传防焦光名胜与金山埒自古无有以石经刻置两山有之自今日新安詹生始詹生素工笔札雅善诙谐一旦以纯灰涤肠懴悔夙业始而逃儒终而逃佛发心刻四十二章并金刚经于金山道徳清浄经于焦山广募博化奔走南北苦心茧足乐此不疲讵不可嘉尚乎夫佛藏侈矣不可加矣道藏自宋王钦若分洞真洞元洞神为三洞太清太平太真正一为四部其间多杂收方伎旁采诸家而老子一书跻之洞真遂为元之鼻祖其他如清浄五厨心印其类尚多然防绎之则皆道徳之云仍耳詹生始终感异梦誓竭此生之力必欲书而刻之藏之名山以垂不朽岂非末刼防法之杰丈夫哉吾独悲鸿都石经自中郎没后寥寥千载虽魏周隋唐代相移徙而古文篆毕竟乌有今汉碑澌灭唐刻仅存学士大夫隽永圣言沐浴圣化由明经以取科第夫孰非遗经之力哉竟无一人出而倡率经营其事者何耶岂非二家因果报应之説足以耸动维系乎人心而吾圣人之教日用常行若存若亡一切付之不闻耶且也诗残书伪礼壊乐崩此无他无防法如二氏者流故也吾愿詹生儒佛兼修先之以诸经后之以论孟必有异人出于熈洽之朝共肩胜事永永无斁顾不伟与僣书以俟
　　易解序【唐俞】
　　易其至矣乎圣人曰立象以尽意意终不可尽也故神无方而易无体必竢之引伸触类者世人习其师説党枯保朽牢不可破乌足以知易余尝思道大宗有三为羲文为黄为老老之道徳黄之符读者輙目为幽诡以其意皆主于用逆而易逆数也乃反若易言之何耶不过谓考亭正义业已奉功令如日星稍欲为异即属狐禅讵知易理秘宻圣人洗心退藏之又宁仅是一番君道臣道笼统説语便打发过去太白所云白发死章句岂不信然旦世代迁移豪杰辈出人持一赤帜防欲夺焦京之席而解濓洛之弢斯时即起考亭于九原从前论定亦必互有同异而无识者偏防其所短以为众射之的又安得为朱氏功臣余因是愤作俑之误与吠声之就是解中稍加诠订亦自知孤陋寡闻识不能什之一笔又不能百之一独忆麻衣有言从心地驰骋不向注脚盘旋姑为标一指于此使浅人自见浅深人自见深而已矣偶与客谈及稍指陈大意客曰昔辅嗣善易而君名适同君其中郎氏之顾邕乎应之曰予何能知易抑思易之名庐也一日中作十二色若是其变也故术家言征应道家言服食儒家言性命各有精义可以永世至帖括而侮易甚矣勦袭芜陋对之欲呕当时圣人所谓絶韦灭漆者果在是乎吾意兎卦鸡占犹贤于研硃滴露者也世有精易者惟变所适乘递换之春秋与天为徒补不全之日月万化黙成神明在我乃可以薄吾之説也夫
　　小清纪序【何伟然】
　　燕园宁野之别业小燕园之别窦清纪小之别述也夫人静坐幽不读书枯坐何用读而不述死读何为宁野之读而述也不负此静坐矣然兀坐易枯非有廹之而起则鼓舞不神以外之江练山翠遥溅于邺架而脉望欲为飞动也以内之桐影花隂栁烟竹月掩暎于笔牀间也无非撩人语者得趣深发越自灵异矣纪以清名者宁野热于情而境渐冷将以小为摄境之户不觉清味之隽永也虽然豪侠性成宁为境移吾知宁野之境愈冷而心愈热也夫
　　广清纪序【何伟然】
　　予与吴宁野初纂清纪海内翻梓者再王经倩起而广之其书益竒海内嗜若蔗境芙蓉粉养纸以待副墨蔷薇露浣手以待展巻经倩曰此何与欣赏令人珍好若此则以清名之可贵也清名可贵乎清名固自贵独奈村夫不认清为何物执林壑所韬晦者与游闲亡赖埒则清名将为寒酸之讥刺名从此得贱由是龙蛰之隽流骥伏之烈士鸡栖之彦伦共厌其名而思避焉清名何可避也概而观之天则取清气朝则取清时官则取清吏禅则取清规仙则取清班则取清魂山川则清而秀吐草木则清而芬扬昆虫则清而韵冷天下无此清字不成为世界惟恐胎俗载清名不得耳如果冰神玉仪世外佳人世方借以洗刷何以避为必求村夫认取而后清之名贵则清反为投俗之物矣苐怪工态饰名者起而为清中之异端须眉面目尽是游情装束步趋总堕恶趣流慧齿牙不可方物蒲伏衣冠浪嘲林泽朱紫夺而淫雅乱其中非有大雅为之主持不无溷场决隄之虞也然而大雅之自认亦有未必尽是者以批风抹月品水论山为清语则麈尾无经术以松涛竹籁鸟语花声为清韵则休明无鼔吹以岩居川观煮茗焚香为清事则闲居无抱负如是则饰名者得杂处其中何怪乎名之不能自贵也吾将何以收其常贵之名乎则惟有读书一节语云读书可以医俗今之薄清客之名而肆其凌轹者无论矣即如求清得浊求雅反俗者只是胸中无一字故作意萧踈转呈粗鄙使其读书则敛神肃气洗尘祛氛美标格而游名通安得犹然窃清之肤袭清之皮与游闲相激昻也一不读书则爻象皆非纵村夫认识清名亦何居焉所愿读是纪者得其清之所以名而收其名之所可贵则是纪不为游闲之借资已虽然人惟恐不好清名耳天下不相率而堕恶趣者幸避却一俗字以清名自托则清之名犹足贵而不必避也言及此不觉清泪欲洒经倩曰乃知清为天地民物之原千古髙人逸士之根也防矣哉








　　明文海巻二百三十
　　钦定四库全书
　　明文海巻二百三十一　　　余姚黄宗羲编序二十二
　　著述
　　于司直金石志序【金铉】
　　欧阳子记岘山谓元凯铭功二石一投汉渊一置山上是知陵谷有迁而不知石有时磨灭也余谓未然人生世上果有笃志真气结之金石间则长物可頼之得夀又况险亦致之深亦探之古今不乏嗜竒人哉廼每语同志及金石文字皆茫茫不知所从出抱残守缺自古慨之疑欧阳子之言其殆是欤而集古一録亟亟为之不置者又何説也毋亦惜其双而思以留之与抑中有不变者存而天假竒人以为之表与余质司直司直曰否欧阳子磨灭之云诚有感于卓人异士作不刋业者为末世伧父妬子埋没无极故作此语非有憾于顽石也此正与作集古书同一遐想尔吾侪生虽晚岂可为古达者讥遂相与为僻盟博览金石文于天下盟曰胝所及虽险岩幽壑毕力求之舌所及虽荛人牧子详悉咨之有不如约者代为六一居士鸣鼓而攻之然犹恨鬰鬰居此未即为轻举径度周海内酬若大愿司直因综其目若干巻用广碌碌腐册者之胸且以为徴竒檄代吾胝吾舌之所不及也司直每谓吾侪学问文章皆宜同金石夀此编成若金石且不能同明晦亦足以见一斑乎其风雅卓然实永叔后一人矣
　　诗经偶笺自引【万时华】
　　余僻处而无心家世业诗闲居偶有所见随手识之义类不能深也跧伏既久忽复成书题之曰偶笺子夏读书有人亦乐之无人亦乐之子尚以为见其表未见其里子曰吾尝悉心其中前有髙防后有深谷诗之精防如是夫偶于诗亦何有哉然今之君子诵诗而蔽皆未必以偶失之诗虽埒之五经而防与他经异或近之而逺或浅之而深或显之而隠或笑之而叹或反而正今之君子知诗为经不知诗之为诗一蔽也谢太傅尝问语从毛诗何句最佳遏以杨栁依依对公所赏乃在訏谟定命逺犹辰告之语谭友夏亦言读诗不能使国风与雅颂同趣且觉雅颂更于国风有味易入便入终是读书者之病今之君子少此致二蔽也至于因经有传而逐传者迷经因传而生训诂而袭训诂者迷传塾师讲堂辗转讹谬夫古人之唱叹淫佚神境超忽而必欲硬提其字句以为纲强疏其支派以为断千年风雅防为迂拙腐陋之书嗟乎蔽又甚矣孟子之论説诗以意逆志夫千载之上千载之下何从逆之大都目光所止古人妙理相遭无故之中作诗者之志或偶而灵读诗者之意或偶而动天下之不可力取而偶或遇之者惟物之精防者为然也癸酉中和节时华自识
　　周太仆四书解序【章世纯】
　　夫聪明所起始于天地明出于日月聪出于空虚天地得全而人分之不肯让天地各以其见相通取合以有其能所以可通则以言矣言可逺行则以书矣书者言之迹言者智之舆以此取通圣人之始为之盖其难也五方之人各以其声命事物杂然而来如鸟鸣兽语纷互舛抝启行之音则有爰维夸诞指事之辞则有彼其之斯转注之响则有若乃于厥止息之韵则有忌只矣兮是非之应则有然否喻咈如是之类五方诡趋王者考文因并用以取通因相通而取喻然而冀州之圣人出则朔北之语常为主安邑亳都之圣人出则中土之説时为君岐雍之圣人出则西方之言又为帝而时代推移语音互扭因讹成变假借用烦加以木防竹简约文便书于是何之为假益之为溢弑别上下战分征讨或圣贤之所定或民用之所安而向之求通又以多成隔则非一圣人之制所可己于是又有圣人者出为之尔雅以总其类春秋左氏发凡言例以括其义释诂之学后为贾郑马顔发义之文后为周程张朱是则诗书为之舟楫而之数君子者则其长年三老撑拽运驾而使之吴之越者也由此观之古今训解之学归于通之而已矣归于明之而已矣作者不能尽明其意固不为作者矣读者不能明作者之意则固不为读者矣而因于爵禄而为士者多因于士多而解説者众因于解説者众而隙中观鬬水面测河纷纭益甚以解晦书以传覆经周程张朱之徒复为周程张朱之贼矣今太朴氏一起而正之一篇之中先举大义则周程张朱之志也一句之中字为表白则贾马郑顔之业也合为之译以尽其起承转结之趣则又今制艺代言之体也以其昭昭使人昭昭以其孑孑使人孑孑手指之中挈日月而行而使天下后世目有视而耳有闻此真可以通今古之隔而争天地之能者与
　　两朝诗选序【尹民兴】
