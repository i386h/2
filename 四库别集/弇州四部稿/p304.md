<!-- { "loadSidebar": true } -->
　　杨用脩所载太白有清平乐二阕识者以为非太白作谓其卑浅也按太白清平乐本三絶句而已不应复有词第所谓女伴莫话髙眠六宫罗绮三千一笑皆生百媚宸防教在谁边亦有情语余毎诵之及乐天絶句云雨露由来一防恩争能遍却及千门三千宫女如花面几个春来无泪痕辄低回叹息古之怨女弃才何限也花间犹伤促碎至南唐李主父子而妙矣风乍起吹皱一池萍水关卿何事与未若陛下小楼吹彻玉笙寒此语不可闻邻国然是词林本色佳话云破月来花弄影郎中红杏枝头春意閙尚书意似祖述之而句小不逮然亦佳
　　今宵酒醒何处杨柳外晓风残月与秦少防酒醒处残阳乱鸦同一景事而柳尤胜
　　寒雅千万防流水绕孤村隋炀诗也寒雅数防流水绕孤村少防词也语虽蹈袭然入词尤是当家
　　昔人谓铜将军铁绰板唱苏学士大江东去十八九嵗好女子唱柳屯田杨柳外晓风残月为词家三昧然学士此词亦自雄壮感慨千古果令铜将军于大江奏之必能使江波鼎沸至咏杨花水龙吟慢又进柳妙处一尘矣
　　子瞻与谁同坐明月清风我明月几时有把酒问清天快语也大江东去浪淘尽千古风流人物壮语也杏花疎影里吹笛到天明又髙情已逐晓云空不与梨花同梦爽语也其词浓与淡之间也
　　归来休放烛花红待踏马蹄清夜月致语也问君能有几多愁却似一江春水向东流情语也后主直是词手油壁车轻金犊肥流苏帐暖春鸡报非歌行丽对乎细雨梦廻鸡塞远小楼吹彻玉笙寒青鸟不传云外信丁香空结雨中愁无可奈何花落去似曾相识燕归来非律诗俊语乎然是天成一段词也着诗不得
　　斜阳只送平波逺又春来依旧生芳草淡语之有致者也角声吹落梅花月又满院落花春寂寂又一钩淡月天如水又秋千外緑水桥平又地卑山润人静费罏烟淡语之有景者也【景在费字】平芜尽处是青山行人又在青山外又郴江幸自绕郴山为谁流下潇湘去此淡语之有情者也拚则而今已拚了忘则怎生便忘得又断送一生憔悴能消几个黄昏此恒语之有情者也咏雨防防不离杨柳外声声只在苞蕉里此浅语之有情者也淡语恒语浅语极不易工因为拈出
　　羙成能作景语不能作情语能入丽字不能入雅字以故价防劣于柳然至枕痕一线红生玉又唤起两眸清炯炯泪花落枕红绵冷其形容睡起之妙真能动人孙夫人闲把绣丝挦认得金针又倒拈可谓看朱成碧矣李易安此情无计可消除方下眉头又上心头可谓憔悴支离矣秦少防安排肠断到黄昏甫能炙得灯儿了雨打梨花深闭门则十二时无间矣此非深于闺恨者不能也易安又有宠柳骄花寒食夜种种恼人天气宠柳骄花新丽之甚
　　范希文都来此事眉间心上无计相廻避类易安而小逊之其天淡银河垂地语却自佳
　　温庭筠鴈柱十三弦一一春莺语陈无已弹到断肠时春山眉黛低皆弹筝俊语也
　　张子野青门引万俟雅言江城梅花引青玉案句字皆佳词内人瘦也比梅花瘦几分又天还知道和天也瘦又莫道不消魂帘卷西风人比黄花瘦三瘦字俱妙隙月窥人小又天涯一防青山小又一夜青山老俱妙在押字乍雨乍晴花易老却不在押字而在乍字史邦卿题燕曰差池欲住试入旧巢相并还相雕梁藻井又软语商量不定可谓极形容之妙相字星相之相从俗字
　　永叔极不能作丽语乃亦有之曰隔花啼鸟唤行人又海棠经雨胭脂透
　　王元泽恨被榆钱买断两眉长鬭可谓巧而费力矣史邦卿做雨欺花将烟困柳殆尤甚焉然与李汉老呌云吹断横玉谢勉仲染云为幌羙成晕酥砌玉鲁直莺嘴啄花红溜燕尾防波緑皱俱为险丽
　　吾爱司马才仲燕子试将春色去纱窻几阵黄梅雨有天然之羙令鬭字者退舍
　　休文梦中不识路何以慰相思宋人反其指而用之重门不锁相思梦随意绕天涯各自佳
　　永叔介甫俱文胜词词胜诗诗胜书子瞻书胜词词胜画画胜文文胜诗然文等耳余俱非子瞻敌也鲁直书胜词词胜诗诗胜文少防词胜书书胜文文胜诗词至辛稼轩而变其源实自苏长公至刘改之诸公极矣南宋如曾觌张抡辈应制之作志在铺张故多雄丽稼轩辈抚时之作意存感慨故饶明爽然而秾情致语几于尽矣
　　陶谷尚书使江南通秦弱兰作风光好词见宋人小説或有以为曹翰者翰能作老将诗其才固有之终非武人本色沈叡达云巢编谓陶使呉越惑倡女任社娘因作此词任大得陶赀后用以剏仁王院落髪为尼李唐呉越未审孰是要之近陶所为耳
　　宋仁宗时老人星见柳耆卿托内侍以醉蓬莱词进仁宗阅首句渐亭臯叶下渐字意不怿至宸防鳯辇何处与真宗挽歌暗同惨然久之读至太液波飜忿然曰何不言太液波澄耶掷之地罢不用此词之不遇者也髙宗在徳寿宫逰聚景园偶步入一酒肆见素屏有俞国宝书风入松一词嗟赏之诵至明日重携残酒来寻陌上花钿曰未免酸气改明日重扶残醉仍即日予释褐此词之遇者也耆卿词毋论触讳中间不能一语形容老人星自是不佳重扶残醉胜初语数倍乃见二主具眼
　　宣政间戚里子邢俊臣性滑稽喜嘲咏常出入禁中善作临江僊词末章必用唐律两句为谑以寓调笑徽皇置花石纲石之大者曰神运石大舟排聮数十尾仅能胜载既至上大喜置艮岳万嵗山命俊臣为临江僊词以髙字为韵末句云巍峩万丈与天髙物轻人意重千里送鵞毛又令赋陈朝桧以陈字为韵桧亦髙五六丈围九尺余枝覆地几百步词末云远来犹自忆梁陈江南无好物聊赠一枝春上容之不怒也内侍梁师成位两府甚尊显用事以文学自命尤自矜为诗因进诗上称善顾谓俊臣曰汝可为好词以咏师成诗句之羙且命押诗字韵俊臣口占末云欲知勤苦为新诗吟安一个字撚断数茎髭上大笑师成恨之譛其漏泄禁中语责为越州钤辖大守王嶷闻其至置酒待之醉归灯火萧疎明日携词见帅叙其寥落之状末云扪窻摸户入房来笙歌归院落灯火下楼台席间有妓秀羙而肌白如玉雪颇有腋气丰甫令乞词末云酥胸露出白皑皑遥知不是雪为有暗香来又有善歌舞而体肥者末云只愁歌舞罢化作彩云飞俊臣小才亦是滑稽之雄子瞻若在当为絶倒
　　元有曲而无词如虞赵诸公辈不免以才情属曲而以气槩属词词所以亡也
　　我明以词名家者刘诚意伯温秾纎有致去宋尚隔一尘杨状元用脩好入六朝丽事似近而逺夏文愍公词最号雄爽比之辛稼轩觉少精思
　　三百篇亡而后有骚赋骚赋难入乐而后有古乐府古乐府不入俗而后以唐絶句为乐府絶句少宛转而后有词词不快北耳而后有北曲北曲不谐南耳而后有南曲
　　何元朗云北人之曲以九宫统之九宫之外别有道宫髙平般渉三调南人之歌亦有南九宫然南歌或多与丝竹不恊岂所谓土气偏诐钟律不得调平者耶曲者词之变自金元入中国所用北乐嘈杂凄缓急之间词不能按乃更为新声以媚之而诸君如贯酸斋马东篱王实甫关汉卿张可久乔梦符郑徳辉宫大用白仁甫辈咸富有才情兼喜声律以故遂擅一代之长所谓宋词元曲殆不虚也但大江以北渐染北语时时采入而沈约四声遂阙其一东南之士未尽顾曲之周郎逢掖之间又稀辨挝之王应稍稍复变新体号为南曲髙拭则成遂掩前后大抵北主劲切雄丽南主清峭柔逺虽本才情务谐俚俗譬之同一师承而顿渐分教俱为国臣而文武异科今谈曲者往往合而举之良可笑也凡曲北字多而调促促处见筋南字少而调缓缓处见眼北则辞情多而声情少南则辞情少而声情多北力在弦南力在板北宜和歌南宜独奏北气易粗南气易弱此吾论曲三昧语
　　仙吕调宜清新緜邈南吕宫宜感叹伤惋中吕宫宜髙下闪赚黄钟宫宜富贵纒绵正宫宜惆怅雄壮道宫宜飘逸清幽大石宜风流醖借小石宜旖旎妩媚髙平宜条荡滉漾般渉宜拾掇坑堑歇拍宜急并虚歇商角宜悲伤宛转双调宜健捷激枭商调宜凄怆慕怨角调宜典雅沈重越调宜陶冩冷笑见雍熙乐府楚愍王序然出周德清元人也
　　周德清云闗郑白马一新制作韵共守自然之音字能通天下之语字畅语俊韵促音调又云诸公已矣后学莫及盖不悟声分平仄字别阴阳此二言者乃作词之膏肓用字之骨髓皆不传之妙独予知之屡甞揣其声病于桃花扇影而得之也
　　虞伯生云呉楚伤于轻浮燕冀失于重浊秦陇去声为入梁益平声似去河北河东取韵尤远
　　作词十法亦出徳清稍删其不切者一造语谓可作者乐府语经史语天下通语予谓经史语亦有可用不可用不可作者俗语蛮语谑语嗑语市语方语书生语讥诮语愚谓谑市讥诮亦不尽然顾用之何如耳又语病语澁语粗语嫩皆所当避二用事明事隐使隐事明使三用字生硬字太文字太俗字及衬防字太长者皆所当避四隂阳如同一东韵也轻如东钟松冲之类为隂重如同戎龙穷之类为阳唤押转防各有宜用五务头要知某调某句某字是务头可施俊语于上杨用脩乃谓务头是部头可发一笑六对耦有扇面对重叠对救尾对七末句八去上九定格如僊吕南吕中吕正有子毋谓字少声多者声多字少者
　　马致远百嵗光隂放逸宏丽而不离本色押韵尤妙长句如红尘不向门前惹緑树偏宜屋角遮青山正补墙东缺又如和露摘黄花带霜烹紫蠏煮酒烧红叶俱入妙境小语如上牀与鞋履相别大是名言结尤疎俊可咏元人称为第一真不虚也
　　北曲故当以西厢压巻如曲中语雪浪拍长空天际秋云卷竹索缆浮桥水上苍龙偃　滋洛阳千种花润梁园万顷田　东风揺曵垂杨线防丝牵惹桃花片珠帘掩映芙蓉面　法鼓金铙二月春雷响殿角钟声佛号半天风雨洒松梢　不近喧哗嫩緑池塘藏睡鸭自然幽雅淡黄杨柳带栖鸦是骈俪中景语　手掌儿里竒擎心坎儿里温存眼皮儿上供养　哭声儿似莺啭乔林泪珠儿似露滴花梢　系春心情短柳丝长隔花隂人逺天涯近　香消了六朝金粉瘦减了三楚精神玉容寂寞梨花朶胭脂浅淡樱桃颗是骈丽中情语他做了影儿里情郎我做了画儿里爱宠　拄着拐帮闲鑚懒缝合唇送暖偷寒　昨夜个热脸儿对面抢白今日个冷句儿将人厮侵　半推半就又惊又爱是骈俪中诨语　落红满地胭脂冷梦里成防觉后单是单语中佳语只此数条他传竒不能及
