<!-- { "loadSidebar": true } -->
　　翔阳轻逗午晴绣线工夫一缕争爲近立春供御赐锦囊书勑给公卿
　　天吴飞舞海波涛刺绣浑忘玉腕劳镜户团圞长日里偷闲那肯赌金刀
　　春到宫梅第几株一枝香插鬓云都绣屏防胜词臣句天上风光别様殊
　　红炉夜永篆烟微一任前冻雪飞内里也知三白瑞争传亚垅麦芒肥





　　御制诗初集巻十二
　　钦定四库全书
　　御制诗初集巻十三
　　古今体一百五首【癸亥二】
　　春冰
　　皷鬯阳和金翼飞逡廵黒帝已收威曲池鹭立猜鱼负环浦晶明借日晞何处如归还有待无须驯至始知几独予惕若春冰渉图易思艰志不违
　　梅
　　瘦梅玉嫩爲燕树破腊经春始半开讵借人工盆里幻端知天使画中来社前灯后还疑雪墙角庭隂乍防苔色与真香沁心所暮吟朝把几防徊
　　凿冰放舟
　　春入湖心冰力弱东风料峭何曾着【谚云春风着人不着水】镜掩鸾光黯欲迷璧剖羊脂分来薄碌碌冰床声已收中流迟放飞鳬舟零澌碎冻不可乱亭台寂寞榜人愁齐趂午晴呼什侣曲钩利防长柄杵截方裁角片片莹撑来仍向冰中贮忽疑银浦泛琼珂锦帆飞过太液波不比凌人载周礼还如汉使穷天河凿冰已过二之日匪纳謻门典何出朝寒仍复结琉璃侵晨工作冲严栗吁嗟黄头効勤良可叹瘃手皲足不忍看自今欲戒游观兴瑶编独对心神莹
　　微雨
　　春云暗緑原微雨洒黄昏未洗花心腻先滋麦气元度柳烟无际飘池雪有痕含豪吟卜岁凭几乐忘言敷泽恰宜春洒寒时作雪田畴膏润足园林清景别缀琼梅沃心梳翎鹤弹舌眷言利东作钦承倍欣悦
　　春山
　　春山绿欲蒸春气与云腾积素留青巘遐心寄碧嶒寥天双去鹤古寺一归僧卧对兼行咏无须蜡屐登
　　花朝
　　闰岁无非闰花朝未有花含韶迟麝蕊积素尚银葩社皷鸣村远春犁墢陇斜遐思东作始肯去问芳华
　　花朝无花之作
　　昨岁花朝花灿烂今年花朝花信慢晓来佳节正春中忽见花旛缀别院瑶华琪树相鲜新嫣红姹紫枝头绚坐令女夷增光辉何须防剪陈家媛韶华透漏已如兹高阁丁丁报银箭莫嗟畹圃少芳菲防看纷纷乱如霰
　　春夜闻雁
　　漫迟春色蔚桃霞已有书空候鴈斜试浴晴波翻翠縠重眠月浦闪金蛇祗縁履信因思顺却似知时摠不差雪防寒汀千顷白【是岁仲春犹有积雪】夜深依旧认芦花
　　柳色
　　嫩绿柔黄取次添勾留韶色细眉尖池塘日暖初临水庭院烟浓半映帘比物只愁歌谢韫销魂谁解赋江淹禁烟已近颁新火好向村旁拂酒帘
　　赐江南总督尹继善之任
　　淮沛今何似灾余不忍言迩来阙二鬴谁与办三飱敢靳司农帑还祈大造恩当春应举趾积潦尚留痕民瘼遐观在心忧梦想存勉伊经画策爲我活黎元
　　春云
　　春云黯黯春隂轻春溪溶溶春波明杏胎桃孕酿寒食榆火纸鸢满帝京遇闰风光偏婉娩东皇羽衞行来缓春色迟迟总不嫌九十谁能一日添
　　草色
　　软茵才叠砌细毯乍周阿旭照初含燠春廻久孕和带烟青罥絮无水緑生波彳亍【彳亍出潘岳射雉赋彳丑石反亍耻録反】胎仙过双双印科
　　赐河南廵抚雅尔图回任
　　鸣珂辞魏阙廻辔指中州借尔丹诚罄俾予恺泽流农桑图治本保障爲民谋敷政何居要端惟不竞絿
　　春水泛舟
　　绿浸楼台水底明春湖初试一舠轻谁言鸥鸟无心者也向汀洲续旧盟
　　觉生寺大钟
　　雷纹隐篆虫半字蕴洪铜【钟上有法华经一部】善吼周三界声闻具六通横枌爲撞杵夏屋是乗风待扣何须扣当前悟色空
　　御园仲春
　　柳唐霭霭曳烟梢竹埭森森突笋勹新水蔚蓝鱼渉冻远林缛绿鹊营巢无边生意归芳甸有象清明绘野郊小阁摊书玩周易体干时复九三爻
　　春写园林灿绮窗流凘已解潄琤瑽养花天气迟莲漏擘柳风光袅羽幢别院漫催排宴赏甫田旋念肇耕防几余只有诗消日篆灺蛟炉焰吐釭
　　纸鸢
　　巧防笋皮浅画缯乗风一线入凌兢荀瓌黄鹤疑翔阁墨翟飞鸢乍系防五日泠然同列子十年迟待异竒肱南华第一篇曾读即此扶摇北海鹏
　　诣
　　畅春园问
　　安
　　镜靣湖光澹沲春云容山态已宜人鸟防鱼颉清明鸾影猊烟长乐晨迟日有心徐入座软风无力不生尘瑶池信可瞻
　　王母一棹兰舟达玉津
　　春日泛卧游书室
　　闲云缕远空新水涨中沚几余弄桂舟盎然风物美书室何必室汲古探幽防时或眺西山卧游足万里鱼知春欲跳【平声】鸥爲人惊起青青柳罥丝嫣嫣桃孕蕋篷窗踈密櫺倐忽移电晷古人惜分隂固知良有以
　　寄题普觉禅房
　　春日题牋寄梵园云房花木絶尘喧峰排千笋万笋绿桃绽朝霞暮霞繁大块无文谁爲绘名山欲咏已忘言苾刍漫拟诗禅看知尔难忘者个存
　　春日泛舟过北远山村
　　山容染黛水澄靣靣江村画意迎迟日暖烟临上巳轻隂微雨酿清明沿堤草色无中有拍岸波光坐里行防爱鳞塍方脉起扶犁叱犊一声声
　　榆火村酥埜坞边物含春意也婵姢踈峰罨羃桃蒸绮远浦迷离雨作烟手巻画中开别业水车声里过前川敲诗饶有廑农意不是寻花问柳船
　　雨
　　微雨添寒峭当春却似秋洗花霞有脚度浪雪堆头原隰匀匀湿阶凹活活流凭轩无限意乐事在田畴鸥波千顷暗烟柳万丝萦细睇曾无色微闻似有声杏园红防缬苔阪緑抽萌况值清明近村村听卖饧
　　桃花始开
　　已破仲春始见花山隈绮绽几枝斜女夷借得东皇力一雨催铺满苑霞
　　上巳篇
　　勾芒御化权姑洗统时月月之日元已良辰正明发荡荡和风翔轻烟羃绿杨伊古脩褉事河濵慢褰裳华林马射防凤光曲水防徘徊念往昔流光信如电前旬梦雨飞亭埜增春辉借草爲茵褥依花悬幙帷硼礚乐声奏仙人进醇酎间间【间间出扬雄羽猎赋上间去声】好鸟鸣似欲迟银漏俯仰多所欣须弥等微尘兰亭王逸少又是一年春
　　问春风
　　借尔催春蕋无劳妬艳枝入园应检防莫使一般吹
　　春风答
　　吹万本无心更番岂有意一需一疾间爲风诚不易
　　春日登楼作
　　华枌焕晨曦微风吟玉筝芳园届三月万卉舒芬荣我登高楼望望春春事并柳丝罥纸鸢榆火熟脆饧弄暖牧儿笛踏青公子骍佳与物皆春差可释心凭心凭安可释狂圣一念争所以古哲人惴惴若履冰棐几堆芸编古香散帘旌适然心有获浴德兼陶情处上怀临下居高乃见明社燕窥文防沉烟绕彩甍课无复责有触目归吟评
　　古镜
　　古镜锈轻云无那杨妃垢一朝磨治之照物还如旧
　　燕
　　管领风光一剪齐花边翻掠柳边低何人却爲搴文幌又得梁头认故泥
　　竹
　　脩竹自成林森然围戸庭玉色润琅玕清籁戞竽笙当春布始和万卉欣向荣柔红枝头绽嫩绿坡间萌植生无妍媸纷纷竞形形惟竹于此时葆光而韬英窣窣叶欲干瑟瑟枝逊青艳输桃李华态谢棠梨轻绿丛染淡黄似失凌霜勍卓彼岁寒姿凋萎岂其情况借青阳力发生讵不能徘徊倚玉竿妙理入吟评譬之君子德不与众相争
　　家鹤
　　家鹤唳松隂声凄故不扬野鴈呌洲渚春宇随翺翔胡爲凌云姿逊彼栖芦行由来受羁束只爲饱稻粱垂飞翅已剪待饲颈空长弹舌吊水月念结烟霞乡世事有如此对之增慨慷
　　鸣玉濑
　　无风松谡谡有月金摐摐玉女洗头盆泻作芙蓉江林麓自潇洒烟岚多变态飞流下十寻砉然玉珠碎长虹饮素练圎潭澄见底时来听清泠尘念一以洗涧壑诚泬防松篁复萧飒把笔坐石头林泉相问答
　　春日御园闲咏
　　榆烟寒食杏酪养花天波涨鱼儿跃窗开燕子穿诗题春与富画意景增妍兰櫂随堤转仙家别一川琼华楼畔柳窣地是黄金日暖花蒸雾春深鸟弄音湖山多静气松鹤空尘心一巻南华趣忘言独与寻苔甎铺绿毯桃坞簇红霞乐与物华共静知春事嘉端溪供晚咏顾渚试新茶思到深耕处吾悰讵有涯万物向芳荣乗时也畅情讵能忘栗栗借以騐生生消息否而泰循环利与贞怀安悬炯戒勤政访名卿
　　十骏图歌
　　羣空冀北星辉房天闲十二有骊黄赤汗流赭太一况【叶】就中防数万吉骦龙颙凤耸诚昂藏骅駵阚虎威武扬四蹄踠踣腾康庄玉狮子贡自法王超跋蹑景驰晻上【叶】花间敲句移银床俊逸尤让霹雳骧权竒俶傥孰能方龙沙一驰殪千狼是爲渥洼产中良雪防雕臂三冬凉狐兎奔避雉雀惶有驈有驈自在名【叶】朝骛蜀越夕齐梁徒传鲁牧駉有皇奔霄荏防驶异常不须鞭筞追星芒赤花鹰来大宛乡磊落独歩骥子英【叶】翩翩鸾凤云中翔籋云之駃驯且刚百里底用宿舂粮嗟予无德御万邦肯学八骏穷八荒凛乎朽驭刻敢忘来賔用志祖泽长金辂玉仗开阖阊田车弗驾坐明堂驱驰乐圃游礼塲六龙时乗受天庆
　　咏瓶中蜡梅
　　蜡梅腊月开得名所以乃朔地节候迟顿使花信改宿雪封腰支和飔绽蓓蕾香后坞旁桃荣共溪边防花师并无借春风则有待名实不相称知音幸勿辠
　　桃
　　寻芳迟见锦苞开傍陌沿堤日几廻马上相逢花使者分明报道艳春来
　　和娇几树弄春融撩眼诗题曲槛东防爱柳枝低拂处绿云欲变晓霞红
　　依旧元都观里花碧防干外一枝斜可知人靣原常在当日春风漫自嗟
　　软房轻贴嫩防防寄语封姨莫妬来谁似武陵溪畔树不教香雪糁红埃
　　季春日清晖阁叠前韵
　　春去春来客路辕女夷雅解返花魂柍桭旭影迟珠箔燕雀风光猎网轩防尾麝煤梧几静松涛蟹眼茗炉喧如酥脉起初耕便消得
　　恩膏自御园【入春雪泽霑足东作有赖不似去岁有云汉之忧云】
　　木笔
　　艳冶风光鬬绮寮安排木笔咏和韶描来春色三分易扫出青山一带遥鼻观静时檀馥郁眼花迷处玉锼雕漫言闰月迟芳候识得清明肯让饶
　　擕缾撷芳
　　擕缾撷芳华满院春光骀云胡尚拘墟却向花间采折柳伤生意抝花得毋乃粉蝶惜堕芬翩跹逐飘蕾有人怪蝶痴已却不知悔试看去年春依旧枝头在
　　清明
　　绿态红姿弄午晴春台万物乐生生烟腾村突新榆火香满雕盘脆蔗柳眼青廻看袚褉花心锦叠鬬清明天公赐与诗题伙只爲东郊利用耕
　　往岁清明春欲防莺声已老花枝残今年闰月节殊缓韶色正浓风信寒燕垒每寻原楝砌蜂衙多傍丽丛攅倦游小阁摊书坐物茁民熙入静观
　　清明后一日漫作
　　清明微雨杂微风孤负韶华满苑红今日晴空三万里远山都入画图中
　　湖山佳致暖烟饶稚緑嫣红态鬬娇看罢纸鸢尝过酪闲吟准备送春朝
　　东风吹绽含胎蕋喜揽芳华入吟里溪畔刺舟还怅然已有落花贴流水
　　甫田宜雨复宜晴丽日云胡不畅情七字赋余还自哂今年吟兴太狂生
　　题周鲲山水册页
