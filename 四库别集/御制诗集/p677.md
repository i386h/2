<!-- { "loadSidebar": true } -->
　　白驹过隙古语闻廿嵗忽别相好尊【佛具三十二相八十种好】即今瞻礼宛如昨识阁其阁门其门乆败重修两置却【寺始建于隋至今千余年成坏新故不可数纪昨己亥嵗发帑命吏重修一律普新复还旧观示现金容改正朝向而常乐我净之真身实不系于成壊新故幻为之体相详见所制重修寺碑记】何殊流水及行云亥年兴工子嵗蒇落成辛丑来巡轮十里以外层楼见迥出雉堞切鹏旻万民迎辇益亲切扶老防幼纷且纭迤逦郡城入闉阇街衢有路只园分前殿后阁厯厯阅奎章悬额辉星辰【佛香阁即大佛阁圣祖御题】大士法相逾丈六【即在佛香阁】讶兹卓峙何威神【大佛像实观世音菩萨范铜金身髙七丈三尺隋开皇时即慕容龙腾苑改为庙名龙藏寺至周世宗时毁像以供铸钱宋开寳中复修改寺曰龙兴阁曰大悲】周毁宋造经兴废亦何有闗清净身井中出铜河出木躗言傅防徒云云【俗传宋修此寺时寺后井自出铜又颊龙河浮至材木万计语殊不经】增卅六臂益无据【旧像凡三十六臂以铜重乃刻木为之置于铜像上转觉附赘其实即千手千眼亦同法身耳】　空教涂汚灰与尘岂知大士本无我不动声色降魔军因令洗涤复旧观双足两臂万古存【三十六臂既经年乆又复欲坠不知何时更以钩索悬繋梁上昔年见之心殊不惬徒以陈迹亦祗因循兹縁一律重修乃命解脱所繋木臂仍还本相金身】丗六非多两非少范铜兹现全体真西域真僧行庆赞【寺工既竣因命章嘉国师行庆讃开光法事古寺重新得真僧宣教实为法防因縁难得之盛事也】逺超一切禅和论建立扫荡两弗涉法螺梵贝如是陈长歌叠韵事纪实重光赤奋若暮春
　　题广惠寺塔
　　广惠花塔由来称亭亭杰竪玲珑仍拾级自应骋望逺而我来路逺倍增一方已然八如是见兴不见何殊此辛巳之迹奚必循古稀天子今老矣
　　正定行宫三叠旧作韵
　　行馆驻春夕流光阅廿年去来真幻迹今昔假因縁风过松隂舞月留竹影怜特兹行庆赞惜不共班禅【本拟班禅回卫藏时顺途至隆兴寺行庆賛礼今福縁不果为之怅惜】
　　正定阅武
　　腹里匪岩疆寰区久晏康讵当弛武备便以阅戎装作止原合度精勤要自强载咨司镇者尔祖慎毋忘【正定镇总兵陈大用之祖陈福于康煕年间任陜西提督征因原叛将王辅臣阵亡赐諡忠愍追封公爵世袭三等子赐葬宁夏入籍】
　　陜甘总督勒尔谨奏报甘省得雪诗以志慰
　　北省春膏率庆佳祗惟甘肃逺萦懐今朝奏牍行营至时泽霑田各属皆【勒尔谨奏报兰州省城于正月二十四日二月十一二日连得雨雪入土二三寸并据兰州巩昌平凉庆阳甘州凉州宁夏西宁等府奉州阶州泾州等州所属各禀报于正二月内得雪二三四寸不等地土滋润耰锄较易于边氓大有禆益】计以寸分虽略欠究之雨雪未深乗既因慰复还因惕夏长秋収普愿谐
　　氊室
　　佛阁边傍停信宿【正定行宫在隆兴寺傍昨因寺工落成开光庆赞兼阅营伍驻跸再宿】前途氊室按程披依然宵旰万几勑耐可春秋四季宜芸帙雅宜闲暇遣绳牀泮忘【去声】昨今移巡南逐顿居行馆虽省驼装此愧之【昨嵗南巡自黄新庄至江南之直隶厰登舟沿途皆有行馆虽免行营驼载而修葺究不无劳费是以此次先期戒谕除旧有行宫外概御行营不许更有增置】
　　箕山
　　洛州应在豫之封何乃箕山此地逢善善欲长多岂碍讹传是处不妨重【箕山在洛阳登封县境今行唐县西北五十里亦有箕山俗以为许由隠此上有冡盖传讹云】
　　颍水之滨忽见由闻言更恐污其牛求名既已薄武仲巢父名何共许留
　　见杏花
　　时节弗相譲烟村杏报春红苞全润露白朶不妨尘渐入崇山路宁湏曲水滨行唐逢上已【是日三月初三】随意度芳晨
　　普佑寺叠辛巳旧作韵
　　夹路苍松籁谡然前临水带背峰莲金身丈六只如是不觉流光隔廿年
　　色空易了未空空合十仍兹瞻拜躬且自山房成小憩川岩随喜望堪穷
　　阜平县三依
　　皇祖元韵
　　遥遥见城堞厯厯经村杞斗县亦怱到久经新雉址【县城久頽庚午经此命重修】户有弦诵声民风雅化俚入疆所宜问土辟勤春耔山泉可引灌率弗资井水黔黎若相识迓我重来止亲切较前谆鞠跪弗起孰非
　　皇祖恩乐利贻比里惟是朂继绳何能方
　　善美更因忆掖
　　辇翻然意弗喜撚指惜光隂逰目度闗市载咨牧民者无为以为理
　　御制诗四集巻七十九
　　钦定四库全书
　　御制诗四集巻八十
　　古今体九十三首【辛丑四】
　　古希
　　古希希圣未从心负扆遑云久莅临惟是惕干励朝夕戒其玩愒度光隂龙乗不息法一徤象译由来通六音【国语自防习之六嵗习汉书乾隆八年始习防古语二十五年平回部遂习回语四十一年平两金川方习畨语昨四十五年因班禅来谒兼习唐古忒语今防古及回语已精通其畨语唐古忒语亦能觧名物器数而尚弗纯熟未能言达事之始末然并国语及汉文则已通六处语音矣使自八年弗习此四处语则至今尚借人通译不能尽悉其情而亦无过虚度此数十年可见诸凡不可自画而弗勤学也】爱乐纷哉向何托积成三万首余吟
　　益寿庵
　　辛巳此经过庵名喜益寿【辛巳诗有最喜庵名称益寿此行本为祝　　厘来之句】兹来非昔况忆昔眉先皱华祝尧所辞况已古稀觏明皇非哲君愿为天下痩徒以路之便聊喜境之秀拙速成五字命驾前途就
　　夜雨【三月初六日】
　　啓程度三辅犹见积秋潦歴歴騐田功颇觉弗雨好正定临山县沙阪尘腾搅为之稍畏旱吏云麦润饱且麦种亦稀木棉时尚早【途次所见种麦颇稀问之袁守侗称此地种木棉者大率在四月初间现在尚弗盻雨】今朝近晋省山云羃峯杪傍晚遂霏丝入夜霈浩浩一慰起春耕一虑泞行道忽思东坡诗事艰两全保
　　三箭山
　　弧矢传
　　家法殷勤敢不遵山传三箭
　　迹诗隔廿年春集凤穿鹄屡木兰射鹿甡【丁丑九月于大西门外亲御弧矢集侍臣较射连发二十矢中十有九泐诗集凤轩中犹忆壬寅年侍　　皇祖于永安莽喀行围有承命射熊事至御极后嵗至木兰秋狝射鹿并命皇子皇孙及曽孙等随团习劳以示无忘　　家法】今
　　均不如昔慙愧祗増频
　　招提寺
　　招提寺通名此寺乃独占对以山嵯峨带之水潋灔固宜斯享帚乐饥可无厌而僧望施檀犹有者个念小坐便去之彼此免尘玷
　　龙泉闗四依
　　皇祖元韵
　　嶻嶭岩闗度六花飞舞空虽云两省判原是一家同陌桞风舒緑村桃寒勒红四畨赓
　　祖韵承显自慙中
　　雪中过长城岭三首
　　于原为雨于岭雪高下寒暄理实该六见山灵显神异廿年清跸五台来
　　巘腹出云如划界树头戴雪讶藏根阿谁借得并州剪琢水裁氷花様繁
　　容容云挟漫漫雪空雪峯云两莫分宁为【去声】凭舆得竒句颇廑仆役特劳勤
　　涌泉寺二首一韵
　　精蓝台麓更东隅涌出神泉防佛都却是志乗偏纪异云曽盥掌奉文殊【志传涌泉为文殊盥掌地辛巳诗曽辨之】
　　滮滮不复计边隅桞亦笼之雪亦都欲问当年纪异者灵泉大士定同殊
　　射虎川
　　射虎传
　　尧迹当年此御弧久哉辟田野逺矣避于菟李广诚卑耳刘昆或诞乎【后汉书载刘昆守农虎负子渡河事语殊荒诞盖人聚则地辟地辟则兽逺此不易之理岂为守土之贤而避去向曽作文以辨其譌】诘戎兼问政此意实殷吾
　　台麓寺
　　蜿蜒台之麓祗园特地排闻钟遥识路入户遂循阶北望鬰葱处中多相好皆如云尝鼎味此是一脔佳
　　题静寄斋【在防麓寺傍行馆中】
　　左厢有朴宇往嵗驻于斯地古树多防春寒花未蕤骋懐足佳矣容膝且安之设曰寄乎静静当寄向谁
　　雪妍堂
　　每来必对雪妍山【丙寅庚午辛巳三至台麓皆遇雪有诗纪事】宁喻梅姿梨态顔仍旧贯毋新搆筑【昨嵗将幸五台先期降防直山西督抚除旧有行馆赏银修葺外毋许再行増置】值几暇喜特幽闲不殊昔日是今日却愧三间作五间【台麓寺傍精舎向题曰静寄斋并有麓寺旁精舎三间无取寛之句此次改作五间殊増烦费也】壁有前巡一再咏都因纪实未宜删
　　戏题雨花堂
　　此非问疾维摩处安得雨花忽有堂却笑拘墟于道逺西天震旦岂殊方
　　春晴
　　春雪既已足春晴斯正当法云千嶂敛慧日一川祥显示天花喜【梵语以雨雪为天花】明标佛宇光最宜行旅者跋渉为全忘
　　白云寺
　　无寺不依山无山不出云云山寺三一倩谁与疏分台中寺多矣独占惟斯云其他皆非乎非即是之因是非究何定拟议徒纷纭满天欣霁景笑莫副名勤
　　题镇海寺
　　依岩梵宇郁岧嶤题额分明镇海标设以武林拟灵隐祗疑门对浙江潮
　　向来三度都逄雪兹复千峯积六花自是招提示白业极无尘处演三车
　　海印生光闻佛语镇之无语此莲区云生足底容容者比似沧瀛亦底殊
　　寺傍精舎本无多凭牖云山四面罗原我每来防心处可教虚掷此回过
　　明月池
　　与山为出与池为入辗轮皓魄初不知一任名安及字立即今在池合言池我来白日非宵时如是当前咏明月鱼兎莫得何筌蹄
　　祗林
　　到处祗林倚翠防半居白足半黄衣可知像教聨中外何必其间辨是非
　　戏题栖贤寺
　　贤固读书家者称程朱于此尚思膺何湏反面学韩语墨行儒名是孰曽
　　娑罗树再依
　　皇祖元韵
　　即空即色两无得此理该飞潜动植而何居然见娑罗西天震旦名俱识育根台岳传其形金幢玉节恒青青朝螺夕梵相问答春风秋籁含清泠盘盘庭际张盖偃毘舎浮佛迹已逺【昨嵗冩娑罗树并为讃有树下得道心境示参之语】前境若无心亦无【即毘舍浮佛偈语】何有益部及晋巘
　　奎章留咏歌攒圞
　　观民宁渠【去声】縁游盘率殷绳
　　武励无逸毋忘角弓同此看
　　自长城岭至台懐三依
　　皇祖原韵
　　三依
　　原韵同四来新况殊三均奉
　　翟舆四独歴岩衢以此心怅怳无已遵前途昨度长城岭晋民迎笑呼兹辰至台懐梵僧声钟竽依然向巡景而我意鲜娱精蓝夙所识迳庭路不纡瞻礼师利尊憇馆别一区于斯驻信宿轩斋嫌已都曼殊示灵处遥见祥云图言念昔祝
　　厘未语泪已濡勉抑抚时慽且励勤民模传宣觐大吏民隐咨有无
　　殊像寺三依
　　皇祖元韵
　　廿载别真域重来谒浄筵黙标戒定慧总括律经禅【佛家以持律讲经叅禅分三宗】面面日和月三三后即前绘图成庙貌【向瞻礼五台殊像寺时见文殊相好因摹图归于香山南建寳相寺命工依像装塑详见寳相寺落成诗并像赞】不二那疑然
　　灵鹫峯文殊寺三依
　　皇祖元韵
　　一念原无隔廿年夫岂遥重兹礼浄域仍尔憇禅寮春草半枯菀风旛任寂飘
　　奎章辉日月翘首盼云椒
　　文殊寺静舍作
　　静舍花宫侧春朝憩偶然三间仍斗室【二字乃　　皇祖御书题额也】廿载阅流年【未至此者二十年矣】花色真如示禽音妙偈宣奎文重仰焕到处勉绳
　　前
　　梵呗
