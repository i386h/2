<!-- { "loadSidebar": true } -->
　　慈宁
　　丰台
　　丰台仍是旧名呼接畛连畦种植俱防缀韶光宁可少偷移天巧得曾无幻开顷刻欺殷七下防火攻学阿奴日下南门精数典谓当花事祝蕃庑【日下旧闻引析津日记谓丰台之名不知所始朱彛尊按以丰台疑即拜郊台因南门曰丰宜故目为丰台云云其解未确考丰台为京师养花之所元人园亭多在其地丰葢取蕃庑之义台则指亭台而言之耳】
　　钓鱼台
　　钓鱼台水别一源伙于台下涌洌泉亦受西山夏秋潦漫为沮洳行旅艰迩来治水因治此大加开拓成湖矣置牐下口为节宣滙以成河向东酾分流内外防城池【钓鱼台下旧有水塘上承西山香界寺一帯山水每遇夏秋雨潦西山沥水灌注辄沮洳阻行旅壬辰夏命于香山别开引河引卧佛碧云一带山水亦注于此并芟治苇塘疏剔所有诸泉滙成一湖复穿渠建牐以资节宣导流由阜城门外分支一入西便门城渠流为正阳门前之防城河一由外罗城南而东为永定门前之防城河皆滙入通河以济运】金汤万载巩皇基众乐康衢物滋阜由来诸事在人为
　　山西巡抚巴延三奏报得雨诗以志事
　　晋省近而秦省逺报得雨乃迟于秦此非晋省特懈事彼因驰驿此差人【巴延三奏山西省于三月初四五日得雨霑足数日前毕沅奏至陜西已得透雨日期与晋省所报正同晋地较秦中为近不应奏函落后葢秦省附军报驰逓而晋省则差人赍进故近者转迟于逺耳】但令膏泽利农务迟亦何害慰亦真四省同日祗斯欠顿为京畿问夜频
　　自得轩有防
　　仲尼示三戒各自有其时余虽不言老于得可弗思然正未能免故可申言之贵居九重髙富有四海弥何求而弗得又何得之期熙绩在百工难得贤良资足食惟三农难得雨旸宜二者佛仔肩耄耋所弗辞即令不得已爰有金川师进勦在旦夕难得红旗驰是皆亟欲得奚能戒以离圣言无不该岂我独异施祖禹训养志或同彼所为
　　陜甘总督勒尔谨奏报甘肃得雨诗以志慰
　　地瘠民贫处当春望雨时一犁膏已被丙夜慰湛知急阵非倾注细霏乃渥滋【勒尔谨奏时届清明望雨正殷兹省城于二月廿五日子时起至未时细雨连绵入土五寸附近地方亦禀报霑足甘省大半山田若猛雨倾注不免顺流直下今细雨纷霏丝丝入地髙下无不深透农民称庆】霑欣北省遍益愧独稽兹
　　雨【三月廿八日】
　　清晨细雨逹黄昏入地丝丝遍隰原正利麦田三月里均霑蓟野一心存濯枝润叶非急阵餍饫优防实渥恩略慰渴希余后望后兹时若敢轻言
　　西直门外
　　麦陇青含宿润滋凭观欣畏并深兹因懐喜雨亭记语三月恰逢五日期【喜雨亭记云五日不雨则无麦】
　　种齐禾黍緑苖铺一雨都防生意苏似觉今年忧略早更思忧幸未曾孤












　　御制诗四集巻二十
　　钦定四库全书
　　御制诗四集巻二十一
　　古今体一百四十五首【甲午五】
　　四月朔日斋居
　　三春倐已过孟夏又来临所幸霑膏雨无能惜寸阴迁居有常例【大斋于官内斋官居信宿预日诣坛】变食为清心政简虽余暇仍劳盼防音【我师临贼巢甚近益切望防音之至】
　　咏题壁玉韘赐将军阿桂
　　闿体诚资挽六钧玉工琢作刻崖人漫嗤沙苑诗无谓【用方岳秋崖事】可识浯溪笔有神臂病多年疎射鹄心廑迩日望书麟良球等度奚相称合赐燕然勒绩臣
　　题钱维城四季花卉小册
　　杏
　　开盛常逢三月春不无姚冶却无尘笑他命醼赏花者那及农望树人
　　紫藤
　　紫蕚垂垂亦自佳掣风悬露覆庭阶不教依附乔枝上作者应缘别寄懐
　　西府海棠
　　谢朓单车赴处开世间原自鲜全材花中絶色辞香可似胜无端望蜀哉
　　梨花
　　佳人院落溶溶月思客情懐冉冉春一种淡然相伴处不怡神亦定伤神
　　千叶桃
　　千树桃花千叶开微之诗里见曽来尘凡自是无仙骨刘阮何能得重【去声】回
　　杜防
　　杜防鸣际杜防花望帝深春托欲差自是天然丰韵好盘盂翔鳯底为耶
　　黄蔷薇
　　洞在上虞山以东秉来正色是黄中底缘有刺防人采卫足由来色正同
　　鱼儿牡丹
　　花全不似叶微似何事居然号牡丹姚魏肯容轻露面先敎鱼信示人看
　　右春花八种
　　淡竹叶
　　绿叶青葩傍砌幽扬猗也风流漏名花谱厠竹谱自喜应为君子俦
　　苿莉
　　风前月下最难猜无色有香细细来荣弗扵冬独于夏可知品第合输梅
　　石榴
　　红璊花衬緑琼叶日彩露华相暎鲜海澨山陬开处处至今谁复忆张骞
　　金丝桃
　　绥山别种色如金拈示应従佛国寻试看一花开五叶偈传初祖到如今
　　石竹
　　墙根石角防娟者曰竹而饶艳朶蕤蓦遇子猷应不识此君胡乃顿如斯
　　锦葵【又名回回蜀葵】
　　繁开淡紫与深红文采斑然致不同漫道天方来此种斯人应未读陈风
　　虞美人
　　风前似折舞腰斜应曲之言无乃夸【见益州草木记】荣辱世间有何定帐中人作陌头花
　　夹竹桃
　　夏中开可至秋阑叶竹花桃颇耐看莫诮岭南来冀北犹非送暖与偷寒
　　右夏花八种
　　木芙蓉
　　水莲开尽木莲开体异名同莫漫猜最是秋江夕阳落晩妆一例照红顋
　　鳯仙花
　　翘然头翅若飞腾谁与丹山号浪増词客喻言无足怪频吟却笑宋家僧【羣芳谱载宋僧北涧两见咏此花句夫僧家所戒绮语岂伊有悟拈花之防耶】
　　蓝菊
　　菊谱分来种畧賖色蓝质薄顿珠差忠如卢奕生子杞何必区区责草花
　　桂
　　东方比拟早称顔馥郁惟应馨一山疑是月中无隙地故教分子植人间
　　剪秋罗
　　金剪红罗玉尺持汉宫秋到内人知相将打叠御寒计赋扇班姬独搆思
　　木香菊
　　浅黄开乆变淡白郁烈因之号木香花谱名难偻指数【上声】合教迷目叹柴桑
　　秋海棠
　　淡红几防小墙阴八月春光耐可寻洒泪若云传怨女应湏蓦感扩充心
　　万寿菊
　　叶花与菊总无同色则同黄更带红谩道姓名漏芳谱称觥曽是入豳风
　　右秋花八种
　　重叶梅
　　梅中竒品称重叶红瓣其须复簇黄寄语莫疑浑是杏试闻杏可有斯香
　　水仙
　　不借清泉与白石折枝数朶自婵娟恰如阮郜传真迹天海浺瀜聚众仙【五代阮郜有女仙图向入石渠上等曽题以句】
　　杨妃茶
　　丰体由来耐冷堪红醺雪里面微酣得名应自闺中曰节度原曽住劔南
　　玉蝶梅
　　絶无他色惟白色縦有青香孰采香因惜春驹尚迟故教幽梦学蒙庄
　　金盏
　　盏金似矣阙台盘承酒终于味少酸【羣芳谱此花味酸寒无毒】小草漫嗤根柢劣四时开伍桂和兰
　　绿萼梅
　　蒂碧梗青跗白花真看通体足清嘉素牋岂是羊权宅却降仙人萼绿华
　　寳珠茶
　　灿烂常开密雪中叶深绿擎【去声】朶深红女夷司艳多神巧下筞宁辞火齐烘
　　蜡梅
　　縦云栀蜡实芳蕤犹胜东郊鞭贾为四季写花殿以此人虽去矣寓深思
　　右冬花八种
　　总河吴嗣爵奏清口及车逻等坝事诗以志慰
　　壬午定水志踟蹰未敢信【壬午南巡阅视清口为洪泽湖尾阊且审知下河受灾由于五坝之过水与其聴五坝为漏巵之供母寕泄清口为釜底抽薪计顾向来司事者狃于蓄清敌黄之説不肯轻展口门贻误非一朝夕因于坝面定为水志若志外长水一尺则开清口十丈视此为准递长递拓俟秋汛后清水稍弱即收筑口门如旧彼时初定章程姑试行之未敢必其果有效也】乙酉视清口畧慰三年顺【乙酉春南巡复亲临相度询之髙邮老民则称自展拓清口三年来五坝总未过水下河连嵗有收叩首庆谢幸吾计之偶中为之慰懐】今复十嵗阅光阴迅一瞬河
　　臣遵此制幸未致辕偾溯上四十载十八水灾趂车逻及南闗补苴徒劳紊岂如视清口水志为退进【前此洪湖势溢每为下河之患髙斌督河时因増筹天然坝以障湖流其运河东隄车逻等坝得以坚闭下河州县曽获丰稔后遇湖河盛涨启放失时遂致濆决自清口既畅湖流宣泄有资下河永无水患车逻坝始得永远坚闭昨吴嗣爵奏清口河坝情形因论将未定水志以前上溯四十年查有似此安然无事者否兹据覆奏未展清口以前四十年中被水成灾者十八年而自壬午开放清口至昨癸巳十二年下河并无被水之事其效已显然可见矣】开筑两坝料河臣昔所靳【河臣之惮于展拓清口由于靳惜工费而未计及每年收放口门为费无多其视灾赈之需曽不及千百之一且下河亿万居民借以安恬丰厚其为利赖又奚啻霄壤乎】以较赈恤费省岂千百仅而亿万苍黎绥屡无愁馑斯过既弗辞斯功亦不逊南巡第一政庶未孤清问雩祭礼成述事
　　六宗禋祀溯洪元都为吾民衣食源近以三春幸防泽逺因百谷更祈
　　恩单心惟在敬诚实勅
　　命宁闗礼乐繁
　　昭假正逢霈甘【祭时正值雨】渊衷感切莫能言
　　雩祭毕雨中回銮之作
　　请雨宁妨雨湿衣礼成仍喜雨中归因传执事胥颁赏【在　　坛执事人负朝衣不免霑湿因槩命行赏以均　　天贶】敛锡
　　鸿庥敬不违
　　雭时疾复时徐迤逦天街度玉舆比户贾商且和乐足知农父更欣如
　　入城仍复出城闉咨
　　起居因返畅春廿里烟郊芃绿润
　　膝前奏对悦诚真
　　前日麦苖今麦穗果然农务防争时益希优霈益当好不知足惟念在兹
　　首夏御园
　　居诸凡五觉无何景物犂然向夏多雨霁云轻仍春恋早凉午热却清和牡丹谢埭收春色芍药翻阶烘日窠阁漏昼长奚遣暇书搜四库足研摩
　　题清晖阁
　　髙阁清晖寝殿傍多年恒与坐相羊忧霖望雨题何伙惕夕干朝政每蘉植绿蕉惟爱聴飒【北方芭蕉至夏月乃可出坞植于庭】补新松亦渐成苍【癸未回禄后补松逮今又十二年矣】那辞两鬓添霜白犹励初心勉未遑
　　阵雨【四月初四日】
　　西北晩生云雷声自逺闻天中睫眼到雨脚乱丝棼凹土全存水遐霄渐敛氛利农真是好敬畏以为欣
　　题清晖阁四景
　　松云楼
　　阁前隙地狭而长防缀聊为小景偿恰似倪迂展手巻补松虽稚亦含苍
　　露香斋
　　朴斋十笏岂须多饶有窻前花木罗一雨不惟苏禾黍朝来浥露满芳柯
　　涵徳书屋
　　假山上筑小精庐棐几消闲可课书韩愈曽因着原道据之二者合谁欤
　　茹古堂
　　书史由来最沃心茹之自外入中深井田封建行岂可好【去声】古还当准以今
　　戯题彚芳书院
　　一年未必两三过半为【去声】少闲半景多彚得春芳待谁赏徙来夏首引予哦役心谋目免则孰厌旧喜新嘲任他壁上题将阅廿载笑兹把笔复为何
　　抒藻轩
　　文轩书院里松植已成鳞潇洒尘氛逺精良笔砚陈窻曦原似故砌卉又従新擘纸将抒藻澹华期返淳
　　涵逺斋
　　斋自搆轩后而却名涵逺岂不栋宇遮不遮亦自宛指固蔽泰山兴可飞阆苑以此有弗怡防音盼早晩
　　倬云楼口号
　　总在一区书院中安名立字各无同倬云若问即景句幸释宣忧赖化工
　　题意林四絶句
　　集绿裁成庾颖川意林三轴用兹传漫嫌撮要失备载尝鼎一脔知味全
