<!-- { "loadSidebar": true } -->
    直隶监察御史臣鲍梓谨奏，为遵旨回奏事。窍以义莫义于救人于危，侠莫侠于临事不畏，贞莫贞于暗室不欺，烈莫烈于无媒不受。臣于某年月日，蒙恩选知历城县事。臣虽不才，莅任之后，遂留心名教，以扬朝廷风化之美。适值学士过隆栋之子过其祖，闻兵部侍郎今升尚书水居一之女水冰心之美，授聘为妻，托府臣命臣为媒，时臣为属官，不敢逆府臣之命。时水居一被谪，因见水居一这弟水运，道达府臣与过其祖聘其侄女水冰心之意。水运言之水冰心者再四，始邀其允。凡民间允亲，以庚帖为主，水运既允，因送庚帖于过宅。孰知水冰心贞女也，无父命焉敢自嫁？为叔水运催迫甚急，水冰心又智女也，因窍写水运亲女之生庚，以为庚帖，而水运愚不知也。及至于归，水冰心执庚帖非是，不往，而水运事急，因以亲女往焉。过其祖以误受帖不能有言，此水冰心一戏过其祖者，既而过其祖情不能甘，暗改庚帖，以朝期为召，欲邀水冰心会亲而结亲焉。孰知水冰心侠女之俏胆拨天，偏许其往，使其遍请贵戚，大设绮筵，又偏肩舆及门，又使其雀跃于庭以为得计，然后借鼓声之音，以发其奸状，突然而返，追之不及。此水冰心二戏过其祖者也。过其祖心愈恨而谋愈急，因访知水冰心秋祭于南庄，因伏多人于野，以为抢劫之计。熟知水冰心奇女也，偏盛其驺舆，招摇而往，招摇而还，以为抢劫之标。及其抢劫而归，众诣睹为荣观焉，乃启车而空无一人，惟大小石块、一黄袱而已，于是喧传以为笑。此水冰心三戏过其祖者也。过其祖受其三戏，其情愈迫，因假写水居一复职之报条，遣多人口称圣旨往报也。水冰心闻有圣旨，不敢不出，因堕其术中，而群劫之往。孰知水冰心烈女也，暗携利刃，往而欲刺焉。适铁中玉游学至此，无心恰遇之，怪其唐突，而相哄于道，同结至县堂而告焉。至问出其故，因叱散众人，而送水冰心归，欲彼此相安于无事也。不意过其祖怏怏焉不得于水，欲甘心于铁焉，因授计寺僧，而铁中玉病危也。铁中王病危，铁中玉不自知。幸水冰心仁女也，感其救己之死，而不忍坐视其死，因秘计而移其归，迎医而理其病，甘冒嫌疑而不惜，犯物议而安焉。非青天为身，白日为心，不敢也。过其祖闻而愈怒也，因以暧昧污辱之，欲令臣正名教罪之，宣风化惩之。臣待罪一县，则一县之名教风化实在其职，臣何敢不问？但思同此男女之情态，淫从此出，贞亦从此出也，又何敢不见不闻，尽坐以小人哉？万不得已，因遣善窥捕门役单祐，前往窥探之，如知铁中玉君子也，水冰心淑女也：隔帘以窥，不以恩爱废义；异席盼甘，又不以矫洁废情。谈者道义，论者经权。言事则若山，不啻过于良友；诠理则迎机一点，不啻明师，并无半语及私，一言不慎，且彼此感激，而有喜心；内外交言，而无惭色。诚古今名教这准而全正者也，臣闻见之，不胜欣羡，因思白璧不易成双，明珠应难成对，天既生铁中玉之义男儿，又复生水冰心之侠女子，夫岂无意？臣因就大义思之，非铁中玉而水冰心无夫，非水冰心而铁中玉无妇矣。故以媒自任，而往见铁中玉，劝其结朱陈之好，以为名教光。熟知铁中玉正以持己，礼以洁身，闻臣言怒，以为污辱，已奋然而行，竟不俟驾。其磨不磷，涅不淄，豪杰之士也。臣即欲上闻，因臣职卑，急欲转详转申，最为多事。而正不料天意果不虚生，后复因铁中玉力保侯孝之事，不居一由此赦还，因而缔结朱陈。此虽人事，实天意成全。臣闻之不胜欣快，以为良缘佳偶，大为名教增色。不意御史万谔不知始末详细，误加参劾，致蒙圣恩下询往事，天上遂夙心。臣不胜雀跃，谨将前事据实一一奏闻。揆之于义，义莫义于此矣；按之于侠，侠莫侠于此矣；〔考之贞烈〕，贞烈莫过于此矣③。伏乞圣明鉴察，时加施异，以为圣世名教风化之光。臣无任感激待命这至。

    ③此二句原作“更贞莫贞于此矣”，有脱漏，今据萃芳楼藏版本增改。
    鲍梓本上了，天子览过，龙颜大悦，道：“原来水冰心有如许妙用，真奇女子也，铁中玉又能不欺暗室，真是天生佳偶！言官安得妄奏？”就要降旨褒美，当不得仇太监通了秉笔太监，要他党护。秉笔太监因乘间奏道：“铁中玉与水冰心同居一室，此贞淫大关头也。今止凭鲍梓遣下设单祐一窥，即加褒美，设有奸诡情由，岂不辱及朝廷？且奴婢看铁中玉与水冰心自上本内说的话，大有可疑。”天子道：“有何可疑？”秉笔太监道：“铁中玉本上说：‘两番花烛，止有虚名；二性之欢，尚未实结。’水冰心本上说：‘于今已谐花烛，而两心犹惕惕不安，必异室而居者，正以炼黄金之钢而保白璧之洁也。’据他二人自夸之言看来，则今日水冰心犹处子也，恐无经理。倘今日之自夸过甚，则前日之誉言，未免不失情也。伏乞皇爷再加详察。”天子道：“既如此，可将铁中玉、水冰心并诸臣，限明日午朝，俱召至便殿，待联亲问。”秉笔承旨，便传与阁臣，阁臣因传出外廷。众臣闻了，谁敢不遵，因于次日午朝齐集于便殿，正是：

    白日方垂鉴，浮云忽蔽焉。
    岂知云散尽，依旧见青天。
    不一时，天子驾坐便殿，百官朝贺毕，天子先召铁中玉上殿。铁中玉因鞠躬而入，拜伏于地。天子看见铁中玉少年秀美，心下敬喜，因问道：“向日打入养闲堂，救出韩愿妻女的是你么？”铁中玉应道：“正是臣。”天子又问道：“前日力保侯孝的是你么？”铁中玉又应道：“正是臣。”天子道：“既两件具是汝，则汝之胆识，诚可嘉矣。然胆识犹才气之能，如县臣所称，养病于水冰心家，而孤男寡女，五夜无欺，则古今之奇行矣，果有此事么？”铁中玉道：“此事实有之。然非奇行，男女之礼应如此也。”天子道：“此事虽有，然已往无可据矣。且问你：上本说‘两番花烛，止有虚名，二性之欢，尚未实结。’此又何故？”铁中玉奏道：“臣与水冰心因有养病之嫌，义无结亲之礼，但迫于父命，不敢以变而废常，故勉承之，而两番花烛也。若花烛而即结二性之欢，则养病之嫌，终身莫辨矣。故臣与水冰心至今犹分居而寝，非好为名高，盖欲钳众人之口，而待陛下之新命，以为人伦光耳。”
    天子听奏，欣然道：“据你所奏，明水冰心犹然处子也。”因召水冰心上殿。水冰心闻命，即鞠躬而入，拜伏于地。天子展龙目而看，见水冰心貌疑花瘦，身似柳垂，一妩媚女子也。因问道：“你就是水冰心么？”水冰心朗朗答应道：“臣妾正是水冰心。”天子道：“前县臣鲍梓上本，称你三戏过其祖，才智过人，果有此事么？”水冰心因奏道：“臣妾一女子，焉敢戏弄过其祖？只因臣父待罪边戌，臣妾一弱女家居，过其祖威逼太甚，避之不得，聊借此以脱祸耳。”天子又道：“你既知脱祸，怎不避嫌，却移铁中玉于家养病。”水冰心道：“欲报人恩，故小嫌不敢避也。”天子又笑道：“当日陌路，且不避嫌，今日奉父母成婚，反异室而居，又何避嫌之甚？”水冰心道：“当日之嫌，一时之嫌也，设有谤言，从夫即白。今日之嫌，终身之嫌也，若不存原体以自明，则今日之良人，即前日之陌路，剖心莫辨，沥血难明。今日蒙恩召见，却将何颜以对陛下？”天子听了大喜道：“若果存原体，则汝二人，又比梁鸿、孟光加一等矣。朕当为汝明之。”因传旨命太监四人，引入朝见皇后，就命皇后召宫人验试水冰心果系处女否。四太监领旨，遂将水冰心引了进去。正是：

    白玉不开终是璞，黄金未炼尚疑沙。
    两番花烛三番结，始有芳名万古夸。
    四太监引水冰心入后宫去朝见皇后，不多时，即有两人先来回旨道：“娘娘奉旨，即看老成宫人试验水冰心三遍，俱称实系处子，娘娘甚喜，留住赐茶，先着始婢回奏。”天子听了，满心欢喜，因对阁臣说道：“铁中五与水冰心已经奉父母之命，两番花烛，而犹不肯失身，欲以保全名节，以表名教，以美风化，则前之养病，五夜无欺，诚表表矣，夫好逑中出类拔萃者也。若非朕召来亲问，而听信俘言，岂不亏此美节奇行！”因召过隆栋问道：“汝身为大臣，不能训子安分，乃任其三番抢劫，若非水冰心多才善御，必为其所辱久矣。强梁骄横，罪已不赦，乃腹肆为谤毁，几致白璧受青蝇之玷。又行贿买嘱县臣，大干法纪。”过隆栋见天子诘责，慌忙无措，只得免冠伏地，奏说道：“臣非毁谤，实不知铁中玉与水冰心有此暗室不欺之美行。”天子又召万谔诘责道：“汝为御史，当采幽察隐，为朕表章风化，奈何听道路浮言，污蔑侠烈？朕若误听，岂不有伤名教？”万谔闻责，惊得汗流浃背，惟伏地叩头而已。天子又召韦佩嘉奖道：“汝一新进知县，能持正敢言，不避权贵，且言言得实，事事不诬，诚可嘉也。”因命阁拟旨，阁臣因拟旨道：

    朕闻人伦以持正为贵，而持正于临变之际为尤贵；节义以不渝为奇，而不渝于暧昧之时为更奇。水冰心一弱女也，能不动声色而三御强暴，已不寻常矣，又能悄然解难于未然以报，且又能安然置身于嫌疑而无愧，其慧心俏胆，明识定力，又谁能及之？至其所最不可及者，琴瑟已谐，钟鼓已乐，而犹然励坚贞于自持，表清洁于神明，诚女子中之以圣贤自持者也。铁中玉既能出韩愿于虎穴，又能识侯孝于临刑，义侠信乎大臣者矣。若夫水冰心一案，陌路救援，如至亲骨肉；燕居密迩，如畏敬大宾；接谈交饮，疏不失情；正视端容，亲不及乱；从心所欲，而名教出焉；率性以往，而礼可不没。至若已系赤绳，犹不苟合，诚冥冥不堕行之君子也。以铁中玉之君子，而配水冰心之淑女，诚可谓义侠好逑矣，朕甚嘉焉。其超进铁中玉为学士，水冰心为夫人，赐黄金百两，彩缎百端，宫袍宫衣各十袭，乌纱、鸾冕各一领，执御前金莲鼓乐旌彩迎归，重结花烛，以为名教之宠荣。水居一、铁英义教子女，善结婚姻，俱褒进一阶。韦佩申详无隐，报命不欺，具见骨鲠之风，任满钦点重用。鲍梓覆奏详明，留意人材有素，朕甚嘉焉。过隆栋纵子毁贤，本当重处，姑念经筵著绩，着降三级。万谔奏劾不当，罚俸半年。过其祖三行抢劫，放肆毒谋，谋虽未遂，情实可恶，着该县痛儆一百，少惩其横。呜呼！有善弗彰，人情谁劝，有恶不瘅，王法何为？朕不敢私，众其共凛！特谕。
