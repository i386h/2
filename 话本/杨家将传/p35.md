<!-- { "loadSidebar": true } -->
　　一路无词，不觉早到皇城。八王先遣人报知捷音。真宗遣文武出郭迎接，正遇八王等军马来到，文臣孙御史当先接见，并辔入城。六使人马屯扎郭外。次早，八王领众臣朝见，进上平定北番表章。真宗览罢，龙颜大悦，抚慰众臣，甚加赞叹。寇准奏曰：“诚赖陛下洪福，及杨六使父子兄弟一心为国，今已平定大辽。此乃不世之功，乞加封黄以奖其劳，则国家幸甚。”帝曰：“朕深知其功，当得封赠，候颁敕拟议。”八王等拜命而退。 
　　是日，杨六使与延朗回无佞府见令婆，拜毕，延朗不胜哀感，乃曰：“思不肖一阵之挫，困辱北境，竟至一十八年。不想吾母皓发盈头，桑榆景迫。今日幸得相逢，悲喜交集。”令婆曰：“歧路无情，人生有此飘零。今既相见，足慰子母之望。可着公主相见。”延朗唤过琼娥公主，八拜令婆。令婆不胜欢喜。延朗曰：“此虽一时佳会，十分得赖提携。”令婆曰：“姻缘不偶，观此女子，真是吾儿之配也。”因令具席，以为庆贺之设。是日，府中众人依次坐定，欢饮而散。杨五郎仍领众人，自回五台山去了。 
　　却说王枢密见北番已败，恐祸将及，乃假装云游道人，漏夜走出汴京。直待近臣奏入，真宗乃知，大怒曰：“此贼屡起反意，朕以故人相待，不忍深罪；今又背朕而去。”亟聚群臣商议。八王奏曰：“王钦罪恶滔天，不容于诛。想其出城未远，陛下可令轻骑追捕。”帝允奏，即敕杨宗保率捕兵追之。 
　　宗保得令，率兵径出北门，问守军：“曾有王枢密过去否？”守军曰：“适见一道士，慌忙出去，莫非是也？”宗保得其实，特骑赶来。时枢密走到黄河渡，见艄公连叫曰：“汝若急渡吾登岸，多将金宝相谢。”艄公听得，遂撑船近前，王钦跳下船，艄公举棹而行。才近东岸，忽然狂风逆作，将船仍吹下来。一连如此三次，不能及岸。艄公曰：“风势紧急，难以过去，须待风息而行。”王钦愈慌，只得匿在篷下躲避。 
　　一伏时，南路征尘荡起，数十骑赶来。杨宗保马上厉声问艄公曰：“曾见有一道士过去否？”艄公未应，王钦低声曰：“应他已去多时，我便倾翼谢汝。”艄公曰：“且道汝是谁人？明白告我，当得方便。”王钦不隐，将其本末道知。艄公听罢怒曰：“此处被汝在朝，年年使吏胥打搅，正要报恨，没寻讨处，今日倒落手中来也。”即将船撑近前，报知宗保。宗保差骑军上船捉之。王钦急忙不能逃脱，竟被骑军绑缚到岸。宗保解之而回。正是： 
　　善恶到头终有报，只争来早与来迟。 
　　正值真宗设朝，文武皆集。近臣奏知：“已捉得王钦回朝。”帝令军校拿进殿前，面斥之曰：“逆贼屡在朕前献谗，寡人优容过多。今若放汝走往他国，又将生患矣。”王钦低头无语，只乞早就刑戮。帝曰：“怕汝奸贼不死耶？”因问八工：“当何以处之？”八王曰：“陛下可设大宴，会集外国使臣，皆得预席。将此贼碎剐凌迟，以助筵前一观，庶使后人知惧。”帝允奏，遂下命，着司官排列筵宴齐备，征召外国诸臣，两边依次坐饮。行刑军校将王钦绑缚于桩上，慢慢割下其肉。席中观者，无不凛然。后人有诗断曰： 
　　作恶年深祸亦深，试看今日戮王钦。 
　　苍天报应无私眼，不便登行竞被擒。 
　　王钦受苦难禁，不消数十刀，气已绝矣。帝令抛其尸骸于野，以彰奸臣。因谓八王曰：“王钦往者所言，本有欺罔之意，而朕不觉何也？”八王曰：“大诈似忠，以致陛下不觉。今日王钦受刑，朝野皆为之欢庆矣。”帝然之。 
　　忽报大将呼延赞夜中风症而卒。帝闻报，不胜哀悼，乃曰：“赞自入本朝，勤劳王事，未尝一日自安，真为社稷臣也。”因令敕葬，谥赠忠国公。后人有诗赞曰： 
　　愤仇已雪出河东，为国勤劳建大功。 
　　不意将星中夜落，令人千古恨难穷。 
　　天禧元年二月，真宗以平定北番将士，未及旌封，特与八工商议。八王奏曰：“赏功怀远，帝王盛德之事。今囚方宁息，天下一统，使得谋臣勇将镇守，诚为社稷长计矣。”帝曰：“往者献俘阙下，朕犹未发遣，萧后太子、臣僚，当何以处之？”八王曰：“前幽州班师之际，寇学士等会议，欲留兵以镇守，臣以为不便，未敢擅行。今辽人已服，陛下正当兴灭国，继绝世，放他还大辽，仍自镇守，递年只取其进贡，则边境自安，唐虞之治不过如是。” 
　　真宗大悦曰：“非卿所论，朕不能及此。”遂下敕，赦萧后二太子并所捉臣僚，俱令还国。敕旨既下，番臣大悦，诣阙稽首谢恩。真宗又赐北番太子金织蟒衣各一袭，赏赉甚厚。太子拜受命，即日率臣僚径回幽州。不题。 
　　翌日，真宗亲拟封旨，宣六使进殿面谕之曰：“卿父子，破南天阵，已建大功，朕未及升擢：今又有平定北番之绩，当旌封典，以报汝劳。”六使顿首曰：“破阵平北之功，上赖陛下之福，下则军上齐心，臣区区微劳，何敢受赐？”帝曰：“卿不必过谦，朕自有定议。”六使拜命而出。 
　　是日，封旨敕下： 
　　授杨六使为代州节度使，兼南北都招讨； 
　　杨宗保为阶州节反使，兼京城内外都巡抚； 
　　杨延朗以取幽州功，授泰州镇抚节度副使； 
　　岳胜授蓟州团练使； 
　　孟良授瀛州团练使； 
　　焦赞授莫州团练使； 
　　陈林正授檀州都监； 
　　柴敢正授顺州都监； 
　　刘超正授新州都监； 
　　管伯正授妫州都监； 
　　关钧正授雷州都监； 
　　王琪正授武州都监； 
　　孟得正授云州都监； 
　　林铁枪正授应州都监； 
　　宋铁棒正授寰州都监； 
　　丘珍正授朔州都监； 
　　丘谦正授雄州都监； 
　　陈雄正授蔚州都监； 
　　谢勇正授凤州都监； 
　　姚铁旗正授寿州都监； 
　　董铁鼓正授潞州都监； 
　　郎千正授瓜州都监； 
　　郎万正授舒州都监； 
　　八娘授金花上将军； 
　　九妹授银花上将军； 
　　渊平妻周氏封忠靖夫人， 
　　延嗣妻杜氏封节烈夫人； 
　　穆桂英以下十四员女将，俱授诰命副将军 
　　其余有功将士，俱各封赏有差。 
第四十四回　六郎议取令公骸　孟良焦赞双丧命
　　却说杨六使受封后，次日诣殿前谢恩，奏曰：“臣部下皆蒙恩命，俱各赴任就职。惟臣老母在堂，乞陛下优容限期，不胜感激。”帝曰：“卿既以令婆之故，朕亦不十分催促，须候再议，而后赴任。” 
　　六使拜受命，退归府中。岳胜、孟良、焦赞、柴敢等都在府中俟候。六使召岳胜等谓曰：“今圣上论功升赏，授汝众人官职。幸值清平，各宜赴镇，以享爵禄，上耀祖宗，以酬所志。不宜造次，而误限期。”岳胜曰：“我等赖本官威风，建立微功；今日远舍而去，于心何忍？”六使曰：“此君命恩典好事，何必言离别之情？可谕本部军马：愿从临任者，则带之同行；不愿去者，多以金帛赏之，命其回家生业。但赴任之后，各宜摅忠为国，施展其才，不在为盛世之丈夫，当急行，勿迟疑。”岳胜等听罢，都来拜别，径赴任所。中有愿从军士，即日同去；不从者，回乡一半。当下只有孟良、焦赞、陈林、柴敢、郎千、郎万六人，候待六使离京，然后起程。孟良曰：“今众人已各赴任，尚有三关寨守军未知消息，本官须令人报之。”六使然其言，即着陈林、柴敢、郎千、郎万六人，候待六使离京，然后起程。孟良曰：“今众人已各赴任，尚有三关寨守军未知消息，本官须令人报之。”六使然其言，即着陈林、柴敢、郎千、郎万往三关寨，调回守军，并将积聚载归府中。 
　　陈林等领命而行。不在话下。 
　　时维九月，云汉湛清。是夜，六使散步于庭下，闲行仰望，星河满天，追忆部下，口占长词一阕云： 
　　惨结秋阴西风送，丝丝露湿凝望眼。征鸿几字暮，投沙碛。欲往乡关何处是？水云浩荡连南北。但修眉一抹有无中，遥山色。天涯路，江上客；情已断，头应白；空搔首兴叹，暮年离隔。欲持忘忧除是酒，奈酒行欲尽愁无极。便挽江水入樽罍，浇胸臆。 
　　六使吟罢，人西窗下。正待解衣就寝，忽扃外一阵风过，恍惚见一人立于窗下，六使即起视之，乃其父杨业也，六使大惊，拜曰：“大人仙久，何以至此？”业曰：“汝起莫拜，我将有事说知。今玉帝怜我忠义，故封为威望之神，已无憾矣。只我骸骨无依，当速令人取而葬埋，勿使旅魂飘泊。”六使曰：“十数年前，已遣孟良入幽州取回骸骨安葬了，爹爹又何言此？”业曰：“汝岂知萧后诡谲之事？延朗自知，汝今便可详细问之。”言罢，化一阵凄风而去。六使痴呆半晌，似梦非梦，将近三更左侧。 
　　直待天明，入见令婆，道知其事。令婆曰：“此乃汝父英灵，特来相告。”六使曰：“可问四哥，便知端的。”令婆唤过延朗问曰：“夜来六郎见父，言其骸骨仍在北番。果有是事否？”延朗惊曰：“母亲不言，儿正要商议此事。自被北兵捉去后数日，番骑赍得吾父首级来到。萧后与众臣商议，正怕南人盗取，以假者藏于红羊洞，真青留于望乡台。往年孟良所得，乃是假骸骨。除是台上的，是父真首级矣，今日六弟闻是消息，岂非吾父显灵显迹那？”令婆曰：“今既北番归降，须令人取之而回，有何难哉？”六使曰：“若令人取，又是假的矣，盖吾父北番所惧，彼将其为威望之神，岂肯付之与归？不如仍令孟良盗取，则可得也。”延朗曰：“汝见甚明。” 
　　六使即召孟良进府中，谓之曰：“有一件紧关事，着汝去干，须要用心。”孟良曰：“本官差遣，就便赴汤蹈火，岂敢辞哉？”六使曰：“吾知汝去，足能成谋。今有令公真骸骨，藏于幽州望乡台，密往取回，乃汝之大功矣。”盂良应声曰：“离乱之时，尚能为是，何况一统天下，取之何难？”六使曰：“汝言虽是，奈番人防守严密，还当仔细。”孟良曰：“番人消不得一斧，本官勿虑。”言罢慨然而去。 
　　适焦赞听得府中众人唧唧哝哝，似有商议之状，乃问左右曰：“本官将有何事？”左右答曰：“侵早分付孟良前往幽州望乡台，取回令公真骸，欲议举葬也。”焦赞听罢，径出府外，自恩曰：“孟良屡次为本官办事；我在帐下多年，未有些须之劳。莫若随后赶去，先自取回，岂不是我之功？”遂装点齐备，径望幽州赶去。此时杨府无一人知觉。 
