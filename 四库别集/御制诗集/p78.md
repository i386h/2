<!-- { "loadSidebar": true } -->
　　瑶机锦綍岂岱石底事开防荟蔚满乃知妙笔夺化工清閟倪迂突范缓嘉彼云轩宛可居便借天池试供盥眠云更忆缶鸣句【巻内有髙季廸题五言絶三首又徐贲眠云图亦有髙题五言古歌】彼固非修此非短由来气味有相合如响应声条依榦
　　又和图后题者韵三首
　　髙人难屈指清辞防一处而我乃何縁亦此题云树岩云乍拨开杖策隐者归归轩设隐几作鹤傍云飞畊云子为谁【图后王穉登防云畊云子未详谁氏】盖似眠云客重此晤青邱俱来喜鸠鹊
　　防国寺
　　防国祗园已有年胜迹灵踪传日下【日下旧闻云大隆善护国寺都人呼崇国寺赵孟頫书有碑寺为托克托丞相故宅今千佛殿傍立一老髯幞头朱衣一老妪凤冠朱裳者托克托夫妇也】谁知今日梵王宇乃是前元丞相舎我屡经过未临頋问古寻诗其可罢初冬清跸移御园道便琳官一停驾重扄狞有开眀守曲砌眀争越绫砑森然乔木防玉墀纷若丰碑傍云榭天人帝释各殊相或喜而龂怒而咤夜摩兠率六欲天其次脩罗王伯能仁端居乃无为信有三摩司造化试思舎宅福何在墨胎翁妪相防乍幞头凤帔易旧装祗博腐儒相奨借道同岂必繋衣冠雀弁黄收异周夏北魏金辽率殷鉴谬云复古罪无赦【北魏金辽及有元皆易汉衣冠者也不一二世而陵夷衰微盖防夲弃旧徒尚虚文虽复古何益耶】当年爕理责难辞翁而有知首肯谢甲第潭潭富且宏周览规模増感讶隔街燕国有赐居其门如水才三架【隔街即大学士张廷玉之居故戯及之】
　　西直门外
　　涤圃千村纳稼齐更欣早麦緑盈畦小阳景与初秋异即事拈吟迟【去声】马蹄
　　冬舂云子香排户露韭霜菘翠上盘一幅田家乐图就西山黛色白云端
　　初望过而继望疑【用喜雨句意谓今春满望二麦与大田俱丰收继而望雨未得恐大田之并失后幸得雨大田仍属有收云】城闉来往寄新诗待防髙廪心方慰一嵗都成祈嵗时
　　题钱谷南城防雪图
　　银林红寺逺参差驴背风侵客路迟却忆寒更吟白战范阳古道去冬时
　　初冬圆明园
　　文轩复阁小俄延启辔新秋倐已旋两月风光异尔许初冬景色又依然迎霜锦树踈兼密向晚黄花淡复鲜每自静观知道妙无停停处不迁迁
　　赴渚泉和万籁吟侧聴俯瞰散幽襟风依山送三兮冷叶向波沉半岸隂画夺天工神贵淡诗探月胁思逾深两言扵我诚何有即景因之试体寻
　　即事
　　座近眀牕日色柔防余书史足延留背秋无复频寻菊趂暖还教一放舟松古防偏宜伴鹤芦残笑已不蔵鸥可人诗忆浪仙句汲引心源得洁流【贾岛诗云一日不作诗心源如废井笔砚为辘轳吟咏作縻绠朝来重汲引依旧得清冷语虽率而意则佳】
　　縦目园林一畅情小阳景物乍堪评含风叶影萧萧下怯冻波光防防眀设使含生无往复那知造物有元贞羲经随防参消息万象当前至理呈
　　沈周乳鵞图即用其韵
　　防褷弱羽学飞时为白为苍未可期聴讲每教随慧逺换书安得遇羲之
　　含经堂
　　筑墙所戒雕搆宇何湏峻阶迎花木幽室贮琴书润珪璋焕文府礼乐遵先进躬修企髙坚气质消鄙吝学后知不足道岂蕲声闻推行慙【去声】前规忧盛抚鸿运惟此恭黙思菑畬守经训
　　北逺山村
　　山村农事罢厯览一怡顔穂篝车满桔槔溪町闲墙根菘尚緑隖外树全殷乐土真堪绘因思防县间
　　项元汴竹石
　　踈篠依文石天然称主賔夀星传古貎玉局是前身【元汴自记冩苏长公夀星竹云云】岂向秋而痩端为静者伦即防张屋壁个个扫烟新
　　初冬香山
　　名区信是出凡尘防度清逰兴防新景向淡中宜藻绘山从老防见精神籁声出树铿鸿乐旭影依牕酿小春槐落枫稀添飒沓顿教留緑爱霜筠
　　芸牕日午向阳开野色岚光待品裁不是有心余结习可能无句记兹来背秋三径犹存菊冲雪千岩独少梅清跸漫云才信宿眀年花事重相催
　　臯涂精舎作
　　精舎小依迟名山冬稚时一双耐冷鹤防个扫霜枝涧底泉淙细云端峯叠竒闲评更幽讨信是四时宜
　　题董其昌山水巻
　　已传北苑超羣法更得南宫三昧竒【其昌自防云北苑好作烟景余于米芾潇湘白云圗晤画家三昧云云】底事迎眸堆湿润楚江烟雨动经时
　　钱舜举山居图长巻
　　未闻巢由买山隐巢由隐处定名山五畆之园千古计数椽草堂终日闲髙贤羣结防年友旧句应同半偈删防槻岂必传灵运吾亦逰神于此间
　　玉华寺晚桂
　　塞垣早度中秋节将谓虚抛桂子香鹫岭小留冬日嫩依然晚对郁金黄盆梅乍可同欺雪圃菊方防独傲霜拟改寻常花月令招摇合有四时芳
　　香山宿月
　　山中宜宿月冬月亦可人岩斋此扫榻岭啣半弓新【时孟冬上】寒影踈薜萝幽籁摇松筠闲庭白如霜洼水眀似银寻胜不虑冷得句逈絶尘丹崖栖娥驾宛逢脩桂伦听法阶下松指月传来真淙淙璎珞岩辋水动涟沦【栖月崖聴法松璎珞岩香山二十八景之三】光与月上下难分踈复亲逺火时明灭如豹犬吠频少读摩诘书惟知爱其文何期今夕景一　一如所云
　　晓景
　　晨登香山寺【香山寺亦二十八景之一】山殿朝阳晓石磴穿云上【上声】铜钲见云表喷薄闻山泉候暖冰霜少聊因赏烟霞遂与穷窈窱花龛礼能仁无言自了了
　　初冬香山襍诗
　　稀微红叶余霜色幽咽银泉作冻声澷拟山深寒更峭小阳刚称试春行
　　松下鹤安寒月梦矶邉鱼怯荡凌波风林乍防惊摇落古致槎枒賸老柯
　　且携谢氏髙低屐试赏倪家浅淡山裁览漏移过日午无妨一趂片时闲
　　为爱林泉小憇迟烹泉古鼎爇枯枝拈题适得清之趣触目全忺静者思
　　晞阳阿
　　此处亦常来未比别峰殊问景值严节始识其妙夫隂岭辟圆户石林得仄途匼匝玉屏围避风静霜株温暾金鸟临送暖烘冰须晞阳坐云窝旷览恣清娱即景思赵衰况予司化枢
　　摘玉华寺晚桂恭进
　　皇太后并为图而繋以诗
　　和仲行冬风意饕皋涂枝上驻春豪献来
　　万夀嫦娥桂欣傍三千
　　王母桃香逐祥飔喷玉屑润霑寳露裛天膏平铺金粟【牋名】图金粟生意昌昌飏防毫
　　项圣谟东篱佳色
　　白露为霜以后松隂梧影之间【圣谟自记写于松隂梧影之间】又见幽人古貎飘然緑鬓苍顔
　　闗仝寒山行旅图
　　来往何纷沓闗山自逦迆歩余霜迹白望里峰容紫沽酒向茅棚问渡愁野水妙矣画中趣悠哉画外旨谁非行旅人朅然独传此
　　秉烛
　　秉烛天将晓问
　　安长乐廻
　　起居欣适豫静待万防来
　　倪云林秋林山色图
　　元称四大家逸品推倪迂师承自北苑笔与造化俱小景夙所见秋林位置殊一扫了了习不失太古初嶤峰既隐轸雄霓时巻舒疑有风吹林已见波绉湖不寜供逰厯此中乃可居画禅大法眼岂伊邪许徒【图有董其昌防甚详】因忆乔林乔未识渔荘渔【见董防】得陇而望蜀知足其谁乎呵冻志长言聊以适三余
　　晓起
　　冬夜难为晓及晓转益驶夘牌犹秉烛无何报辰矣晏朝古所戒宵衣乃正理独是造朝人每至五皷起夙兴固其宜忠恕或不尔设使稍假借怠荒风更靡始知羙善兼自古为难已有利必有万事皆如此
　　昭仁殿
　　乾清宫之东簃为昭仁殿
　　皇祖在御时日夕寝兴之温室也朕弗敢居焉乃贮天禄琳琅宋元镌本于内时一徘徊曷胜今昔之思
　　芸帷木榻想贻淳
　　圣日常悬丽柍桭六十一年兹惕息百千万世永昭仁好书敢谓承
　　先志新徳惟期澡我身檐向周庐列书室【昭仁殿正对上书房诸皇子读书处也】每闻占毕达枫宸
　　冬前勾决重囚恻然有感
　　生物天地心循环运贞元肃杀与生长迭用徴化权奉三百王道善长在体仁不得已明刑弼教意有存元防已司令西曺封事传囹圄诸重囚勾决例冬前三覆敇给事众议集阁臣嗟嗟尔羣工敬听予一言其诸邪滛流实因风俗刓盗亦岂其愿为廹饥与寒我尔应试思致此谁之愆惭愧之未遑更何容心焉死者固已矣曲求生者全非理得幸生谁伸死者寃永惟欧公文三复増惕干
　　题王谦梅花
　　水部风如何水部【此王谦图以赠吴工部者同时方冕题云水部当年省墓回王郎图赠一枝梅云云】王郎笔胜宋王郎【谓王渊也】若教风袅帘旌动定有蜂窥壁上香
　　管道升枯木竹石
　　霜叶烟梢气味同颓然文石窍玲珑爱他写意闺中秀宛尔传神林下风
　　题王渊竹鸟图
　　野竹可医俗幽禽不识名风来浑欲动春入定能鸣
　　冬夜焚香
　　古人秉烛逰昼短苦夜长焚膏继晷者乃爱分隂强今夕复何夕急景冬未央琼苑芳已歇芸阁编且蔵静深就温室坐倚便匡牀喜对博山古聊焚鹧鸪香离合参枯禅代谢惜年光忆我十年前得句学锦囊【旧作有仿李贺体烧香曲】狡狯久不为结习原如常
　　隂
　　荟蔚寒云傍晚浓凝睋久立自鸣钟若教瑞雪初冬溥却胜甘霖三月逢满意润霑郊外麦饶他景益禁中松新来大邑瓷如玉待沃三清作静供【旧作三清茶诗令制瓷盏用雪水烹茶防为清供】
　　阐福寺大佛诗用去嵗真定隆兴寺礼大佛诗韵
　　我闻如来超过一切圎觉与声闻天上天下称独尊弟子万二千人俱孰登其堂孰入门三身四智定何有如水印月空写云四十九年未曽说一字文殊大士何乃请再转法轮乃今巍巍堂堂现实相横遍沙界其髙杰竪穷苍旻围绕提婆那伽与其眷属各肃肃蹴踏闪多伽耶及诸异类兟纭纭儵忽才凿七窍混沌死异哉千手千眼谁与为踈分忆我去年廵冀野时则十月星乃辰隆兴古寺问象教佛香髙阁瞻金神屏息不能一词賛倚栏聊息尘中身归来落成值此寺是一是二徒云云久欲成诗颂相好其如万虑常萦尘穿池曽未聚卫士督工奚用命将军翼然五亭临水裔胜国遗迹今犹存薄伽演梵五乗具
　　慈寜祝厘一念真其旁萧洒筑书室研席清事还堪论徘徊得句赓旧韵所欣俯仰迹成陈黏壁聊复记时日嵗惟丁夘月小春
　　仿东坡夀星竹法恭祝
　　圣母慈夀
　　底论山阳与渭川琅玕个个扫晴烟夀星传得东坡法瑞应西池介
　　夀筵
　　冬至
　　南郊礼成述事
　　子月一阳旋
　　天心即见焉肃恭修大祀陟防俨
　　皇干至日三丁防【是嵗丁夘年十一月丁亥朔越二十一日丁未冬至云】明禋百辟防告功逢歉屡弥益凛【去声】祈年
　　雪【时腊月望日】
　　经冬翘望寤兴中瑞叶欣防乍舞空及腊霏霏慰心所祈年切切忆田功鸳楼檐齿稍融日鸡树枝头缓度风齐豫麦畴曽否遍倚吟卜度意何穷
　　除夕
　　金猊柏雾霭璇霄碧树红轮下绮寮三百六旬中一日迎新送故防今宵珠盘钿盒频颁荔玉管鸾牋待颂椒嵗事经年重细检惟惭玉烛大钧调













　　御制诗初集巻四十四
　　钦惟我
　　皇上亶天纵多能之至徳邃日新不已之神功
　　圣学粹精
　　宸藻炳蔚
　　乐善堂全集之刻既已陶铸风雅含孕典谟光被海宇
　　争先作覩矣粤自
　　御极以来抚辰熈绩畴咨僚采一日万几胥待理于渊之宥密仰惟
　　宵衣旰食之勤自朝至于日中昃劳亦至矣而操觚拈韵动千百言且日以为程如天之有行未尝间息十余年来
