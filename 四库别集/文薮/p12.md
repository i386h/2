<!-- { "loadSidebar": true } -->
　　皮子之先葢郑公之苖裔贤大夫子皮之后在战国及秦时无谱牒可考自汉至唐其英雄贤俊在位者往往有焉前汉时名容者以善为容官至大夫后汉时名廵者为太医令三国时无闻焉晋朝名初者为襄阳太守名京者为贤处士宋朝名熈祖者与徐广论议苻王世名审者为坚侍郎后魏世名豹子者为魏名将子道明袭爵弟喜为使持节侍中都督秦雍梁益诸军事大将军仇池镇将假公如故喜以战守之功累加勲爵后转散骑常侍安南将军豫州刺史卒于承宗爵喜弟双仁冠军将军仇池镇将北齐时名景和者以功大官封王名延宗者为黄门侍郎隋朝名子信者为刺史至于吾唐汨汩于民间无能以文取位唯从祖翁讳瑕叔举进士有名以刚柔不合时受蜀聘为幕府累官至刺史从翁讳行修明经及第累官至项城令以盗不发贬州椽卒时日休之世以逺祖襄阳太守子孙因家襄阳之竟陵世世为襄阳人自有唐以来或农竟陵或隐鹿门皆不拘冠冕以至皮子呜呼圣贤命世世不贱不足以立志地不卑不足以立名是知老子产于厉乡仲尼生于阙里苟使李干早胎老子岂降叔梁早仲尼不生贤既家有不足为立大功致大化振大名者其在斯乎










　　文薮巻十
